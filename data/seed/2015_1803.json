{
  "id": "2015:1803",
  "type": "statute",
  "title": "Bekendtgørelse om administration af tilskud fra puljer under Styrelsen for International Rekruttering og Integrations område",
  "short_name": "BEK H#LOKDOK04",
  "status": "in_force",
  "issued_date": "2015-12-22",
  "url": "https://www.retsinformation.dk/eli/lta/2015/1803/xml",
  "description": "Retsinformation source. DocumentId=CG000095; AccessionNumber=B20150180305; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen omfatter bevillingens anvendelse, herunder ydelse af tilskud, regnskab og revision samt tilbagebetaling, endelighed og afvisning af ansøgninger. Stk. 2. Bekendtgørelsen anvendes for Styrelsen for International Rekruttering og Integrations afgivelse af tilsagn om tilskud."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Bekendtgørelsen anvendes endvidere for styrelsernes tilskud i henhold til de årlige bevillingslove til drift af dele af en tilskudsmodtagers virksomhed samt for tilskud til drift af særlige områder eller særlige aktiviteter hos en tilskudsmodtager. Stk. 2. Kapitel 2 samt § 11, stk. 5, nr. 3, finder ikke anvendelse for tilskud, der ydes i henhold til stk. 1. Stk. 3. Modtagere af tilskud efter stk. 1 skal indsende aktivitetsbeskrivelse og budget for bevillingsåret til styrelsens godkendelse forud for styrelsens bevillingsudmelding til tilskudsmodtager. Stk. 4. For tilskud, der ydes i henhold til stk.1, skal »ansøgning« forstås som »aktivitetsbeskrivelse«, og »tilsagnet« skal forstås som »bevillingsskrivelsen med eventuelt senere ændringer«."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Ved ansøgning om tilskud skal ansøger anvende et ansøgningsskema med bilag, der findes på Udlændinge-, Integration- og Boligministeriets hjemmeside, www. UIBM.dk., jf. dog § 34. Stk. 2. Ansøger skal til ansøgningen vedlægge et budget for det ansøgte tilskud. Ansøger skal i budgetlægningen tage udgangspunkt i budgetopstillingen, som findes på Udlændinge-, Integrationsministeriet og Boligministeriets hjemmeside www. UIBM.dk. Stk. 3. Styrelsen for International Rekruttering og Integration kan stille krav om, at ansøgning, budget og eventuelle bilag indsendes elektronisk til styrelsen."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Styrelsen for International Rekruttering og Integration afgør, om forudsætningerne for afgivelse af tilsagn om tilskud er opfyldt og prioriterer mellem de indkomne ansøgninger. Stk. 2. Kan en ansøgning imødekommes, giver styrelsen tilsagn om tilskud på vilkår, som fastsættes i tilsagnsskrivelsen. Stk. 3. Projektets ledelse, jf. § 32, stk. 2, skal bekræfte tilsagnet ved sin underskrift på tilsagnsskrivelsen inden 4 uger efter tilsagnsskrivelsens afsendelsesdato. I modsat fald bortfalder tilsagnet uden yderligere varsel, jf. dog § 34. Stk. 4. Styrelsens tilsagn om tilskud er bindende, når styrelsen har modtaget projektets ledelses skriftlige bekræftelse af tilsagnet, jf. stk. 3. Stk. 5. Afslås eller afvises en ansøgning, giver styrelsen en kort, skriftlig begrundelse."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Tilskudsmodtager forpligter sig til at gennemføre projektet i overensstemmelse med denne bekendtgørelse og tilsagnet. Ved tilsagnet forstås: 1) den godkendte ansøgning, herunder budget, 2) de vilkår, der fremgår af tilsagnsskrivelsen, og 3) de ændringer, der aftales skriftligt med styrelsen. Stk. 2. Tilskudsmodtager skal straks underrette styrelsen skriftligt, hvis: 1) der sker væsentlige ændringer i de forudsætninger, der ligger til grund for afgivelsen af tilsagnet, 2) de vilkår, der fremgår af tilsagnet, i øvrigt ikke vil kunne overholdes, eller 3) der i øvrigt er risiko for, at projektet ikke kan gennemføres som aftalt. Stk. 3. Tilskudsmodtager kan uden forudgående accept omdisponere mellem de godkendte budgetposter, hvis denne mulighed fremgår af tilsagnet. Omdisponering i øvrigt kan alene ske mod styrelsens forudgående skriftlige godkendelse. Stk. 4. Tilskudsmodtager er ansvarlig for eventuelle andre deltageres udførelse af projektet eller dele heraf samt for anvendelsen af tilskuddet på samme måde, som hvis tilskudsmodtager selv havde udført hele projektet."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Tilskudsmodtager skal sende følgende oplysninger til styrelsen i overensstemmelse med de i tilsagnet fastsatte vilkår: 1) Statusrapporter om projektets gennemførelse, herunder i hvilket omfang de opstillede mål er opfyldt. 2) Projektregnskaber. 3) Styrelsen for International Rekruttering og Integration kan stille krav om, at ovenstående oplysninger indsendes elektronisk til styrelsen. Stk. 2. Ved projekter, hvor tilskudsmodtagers regnskab er omfattet af § 20, stk. 2, skal tilskudsmodtager eller dennes revisor sende en revisorerklæring til styrelsen om, at projektets forretningsgange og registreringssystemer er tilrettelagt forsvarligt, jf. dog § 34, inden styrelsen kan udbetale tilskud. Stk. 3. Tilskudsmodtager skal sende den afsluttende evaluering til styrelsen således, at den er styrelsen i hænde senest 3 måneder efter tilskudsperiodens udløb, med mindre andet er fastsat i tilsagnet. Stk. 4. Tilskudsmodtager skal sende det endelige projektregnskab til styrelsen således, at det er styrelsen i hænde senest 3 måneder efter tilskudsperiodens udløb, med mindre andet er fastsat i tilsagnet."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Styrelsen for International Rekruttering og Integration udbetaler tilskud under forudsætning af, at projektet gennemføres i overensstemmelse med tilsagnet. Stk. 2. Udbetaling sker, når styrelsen har godkendt, at de i tilsagnet fastsatte vilkår er opfyldt. Stk. 3. Endelig afregning sker, når styrelsen har godkendt det endelige projektregnskab og den afsluttende evaluering. Stk. 4. Styrelsen for International Rekruttering og Integration kan i tilsagnsskrivelsen fastsætte, at hele tilskuddet først kommer til udbetaling, når projektet er afsluttet med styrelsens godkendelse af det endelige projektregnskab og den afsluttende evaluering."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Styrelsen for International Rekruttering og Integration kan træffe afgørelse om forskudsvis udbetaling af tilskud, såfremt det skønnes nødvendigt for at sikre projektet, eller hvor det forekommer administrativt enklere og økonomisk forsvarligt. I sådanne tilfælde foretages udbetaling efter bestemmelserne i stk. 2-4. Stk. 2. Styrelsen for International Rekruttering og Integration udbetaler tilskud forskudsvis under forudsætning af, at projektet gennemføres i overensstemmelse med tilsagnet. Stk. 3. Forskudsvis udbetaling sker, når styrelsen har godkendt, at de i tilsagnet fastsatte vilkår er opfyldt. Stk. 4. Endelig afregning sker, når Styrelsen for International Rekruttering og Integration har godkendt det endelige projektregnskab og den afsluttende evaluering."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Styrelsen for International Rekruttering og Integration kan til enhver tid forlange inden for en given frist at modtage en eller flere af følgende dokumenter: Aktuel statusrapport, projektregnskab og budget for den resterende tilskudsperiode. Stk. 2. Styrelsen for International Rekruttering og Integration kan til enhver tid forlange inden for en given frist at modtage revisorerklæring om projektets forretningsgange og registreringssystemer samt revisionspåtegning af projektregnskabet fra tilskudsmodtagere, der er omfattet af § 20, stk. 2. Stk. 3. Styrelsen for International Rekruttering og Integration kan i særlige tilfælde forlange inden for en given frist at modtage grunddokumentation for de afholdte udgifter fra tilskudsmodtager. Stk. 4. Styrelsen for International Rekruttering og Integration kan stille krav om, at tilskudsmodtager inden for en given frist oplyser Styrelsen for International Rekruttering og Integration om anvendelse af bevilling til brug for årets udgiftsopfølgninger."
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Tilskudsmodtager skal aflægge projektregnskab opstillet således, at 1) tilskuddet fra Styrelsen for International Rekruttering og Integration er opført som særskilt indtægtspost, 2) eventuelt tilskud fra anden side til samme projekt, eventuel medfinansiering samt eventuelle øvrige indtægter er opført som særskilte indtægtsposter, hvis det fremgår af tilsagnsskrivelsen at dette skal fremgå, 3) afholdte udgifter er specificeret på mindst samme måde som i det godkendte budget, og således at 4) godkendt budget, afholdte udgifter og difference mellem godkendt budget og afholdte udgifter tydeligt fremgår. Stk. 2. Projektregnskabet skal dateres og underskrives af projektets ledelse, jf. § 32, stk. 2. Stk. 3. Hvis regnskabet for Styrelsen for International Rekruttering og Integrations tilskud aflægges som en del af et andet regnskab, kan de i stk. 1 og 2 nævnte krav opfyldes ved noter til dette regnskab, som viser at kravene er opfyldt. Stk. 4. Årsregnskaber for institutioner, der modtager tilskud efter § 2, stk. 1, skal endvidere indeholde en opgørelse af tilskudsmodtagers aktiver og passiver, jf. dog § 34. Stk. 5. Styrelsen for International Rekruttering og Integration kan stille krav om, at ovenstående oplysninger indsendes elektronisk til styrelsen."
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Tilskud ydes til udgifter. Ved udgifter forstås afholdte udgifter, der er faktisk bogførte, godkendte i henhold til tilskudsmodtagers interne regnskabsinstrukser og projektrelaterede, fratrukket eventuelle indtægter. Stk. 2. Tilskud ydes til nettoudgifter inden for den godkendte tilskudsperiode. Stk. 3. Tilskud ydes ikke til udgifter, som ansøgeren har afholdt eller påtaget sig at afholde, inden tilsagnet er givet, jf. dog § 34. Stk. 4. Tilskud ydes ikke til udgifter vedrørende aktiviteter, som tilskudsmodtager normalt er forpligtet til at gennemføre i medfør af anden lovgivning, fx skat. Stk. 5. Der ydes kun i begrænset omfang tilskud til rejser, ophold og repræsentation, diæter og gaver samt depositum. Ansøgninger om tilskud hertil og afholdelse af udgifter hertil skal altid konkret begrundes. Stk. 6. Udgifter til revision, der udføres i henhold til § 6, stk. 2, og kapitel 5, skal stå i rimeligt forhold til tilskuddets størrelse."
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Medfinansiering skal være dokumenteret. Stk. 2. Det skal fremgå hvilken beregningsmetode, der er anvendt."
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Udgifter og indtægter skal være dokumenterede, og det skal fremgå hvilken beregningsmetode, der er anvendt. Beregningsmetoden skal være rimelig og gennemskuelig. Stk. 2. Regnskab for udgifter skal være baseret på faktiske projektrelaterede udgifter og må ikke indeholde fortjeneste."
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Lønudgifter beregnes som en dokumenteret årsløn inklusiv ATP m.v. divideret med antallet af årlige arbejdstimer og ganget med det faktiske antal timer brugt på projektet. Der skal føres timeregnskab for lønudgifter. Lønniveauet må ikke være højere end det, der er aftalt i de statslige overenskomster for tilsvarende arbejde. Stk. 2. Lønudgifter må ikke indeholde gratialer eller andre ikke overenskomstmæssige ydelser samt finansiering af sygdom eller barsel i projektperioden. Stk. 3. For institutioner, der modtager tilskud efter § 2, stk. 1, og hvor driftstilskud fra staten dækker halvdelen eller mere af institutionens ordinære driftsudgifter, skal løn- og ansættelsesvilkår for institutionens personale fastsættes i henhold til statens regler, jf. dog § 34."
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Lønudgifter skal specificeres, fx med antal personer, arbejdstimer og timeløn samt funktioner."
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Eksterne konsulent- og undervisningsudgifter mv. opgøres på baggrund af fakturaer fra leverandøren og skal tilføre projektet en værdi, der står i et rimeligt forhold til udgiften. De eksterne konsulent- og undervisningsudgifter mv. skal dokumenteres fx i form af timeregnskab og må ikke overstige markedsprisen."
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Der skal ved ydelse af tilskud til transport-/kørselsgodtgørelse fortrinsvis anvendes offentlige transportmidler. Såfremt der anvendes privat bil, er udgangspunktet, at der anvendes en sats, der svarer til den til en hver tid gældende transportgodtgørelse for almindelig godkendt kørsel fra statens cirkulære om satsregulering for tjenesterejser. Stk. 2. Projektets resultater kan frit offentliggøres af Udlændinge-, Integrations- og Boligministeriet og tilskudsmodtager. Det skal fremgå, at der er ydet tilskud fra Udlændinge-, Integration og Boligministeriet."
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Tilskuddet kan anvendes til anskaffelser af nødvendigt udstyr og inventar, hvis dette fremgår af tilsagnet. Stk. 2. I tilfælde af restværdi af anskaffelser, jf. stk. 1, ved projektets afslutning kan styrelsen efter en konkret vurdering nedsætte tilskuddet med et beløb, der helt eller delvis svarer til restværdien. Beløbet skal tilbagebetales, hvis det er udbetalt. Tilskudsmodtager skal sælge anskaffelserne til en realistisk aktuel markedspris."
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Udgifter og indtægter skal bogføres på særskilte regnskabskonti således, at der løbende kan redegøres for projektets økonomiske situation og udvikling. Stk. 2. Regnskabets tal skal kunne opløses i de registreringer, hvoraf de er sammensat (transaktionssporet). Registreringerne og tilhørende bilags- og dokumentationsmateriale skal indeholde de oplysninger, der er nødvendige til dokumentation af registreringens rigtighed (kontrolsporet). Stk. 3. Kontoplanen skal som minimum modsvare specifikationsgraden i godkendt budget og det endelige projektregnskab. Stk. 4. Udgør et projekt en del af en tilskudsmodtagers samlede aktiviteter, skal projektudgifterne og finansieringskilderne indgå i tilskudsmodtagers samlede resultatopgørelse. Stk. 5. Ved forskudsvis udbetaling, jf. § 8, skal anviste beløb, der ikke straks anvendes, optages i tilskudsmodtagers regnskab med angivelse af, at indestående midler er reserveret til anvendelse til det konkrete projekt."
    },
    {
      "provision_ref": "5:20",
      "chapter": "5",
      "section": "20",
      "content": "§ 20. Tilskudsmodtagere, som er en statsinstitution, der revideres af rigsrevisor eller en intern revision i henhold til rigsrevisorlovens § 9, skal indsende det endelige projektregnskab til styrelsen med en ledelseserklæring om, at projektregnskabet er en integreret del af institutionens regnskaber, der er under Rigsrevisionens kontrol, og at originale bilag opbevares af institutionen. Stk. 2. Det endelige projektregnskab for øvrige tilskudsmodtagere skal revideres af tilskudsmodtagers revisor i overensstemmelse med §§ 21-28 i denne bekendtgørelse. Stk. 3. Årsregnskaber for institutioner, der modtager tilskud efter § 2, stk. 1, revideres af tilskudsmodtagers revisor i overensstemmelse med §§ 21-28 i denne bekendtgørelse."
    },
    {
      "provision_ref": "5:21",
      "chapter": "5",
      "section": "21",
      "content": "§ 21. Revisionen udføres af en statsautoriseret eller registreret revisor. Stk. 2. I tilfælde af revisorskift skal den tiltrædende revisor rette henvendelse til den fratrædende revisor, der har pligt til at oplyse grundene til fratrædelsen."
    },
    {
      "provision_ref": "5:22",
      "chapter": "5",
      "section": "22",
      "content": "§ 22. Revisionen foretages i overensstemmelse med god offentlig revisionsskik, således som dette begreb er fastlagt i § 3 i lov om revisionen af statens regnskaber m.m. (lovbekendtgørelse nr. 101 af 19. januar 2012) og nærmere præciseret i stk. 2 og §§ 23-28. Stk. 2. Ved revisionen efterprøves, om projektregnskabet er rigtigt, og om de dispositioner, der er omfattet af regnskabsaflæggelsen, er i overensstemmelse med meddelte bevillinger, love og andre forskrifter samt med indgåede aftaler og sædvanlig praksis. Der foretages endvidere en vurdering af, hvorvidt der er taget skyldige økonomiske hensyn ved forvaltningen af de midler, der er omfattet af projektregnskabet, herunder om der er opstillet målbare mål for brugen og effekten af tilskuddet og fulgt op herpå."
    },
    {
      "provision_ref": "5:23",
      "chapter": "5",
      "section": "23",
      "content": "§ 23. Revisionens omfang afhænger af tilskudsmodtagers administrative struktur og forretningsgange, herunder den interne kontrol og andre forhold af betydning for regnskabsaflæggelsen. Desuden har tilskuddets (tilsagnets) størrelse betydning for revisionens omfang."
    },
    {
      "provision_ref": "5:24",
      "chapter": "5",
      "section": "24",
      "content": "§ 24. Ved revisionen skal revisor efterprøve 1) om projektregnskabet er rigtigt, det vil sige uden væsentlige fejl og mangler, 2) om tilskudsbetingelserne er opfyldt, herunder bestemmelserne i denne bekendtgørelse og de vilkår der fremgår af tilsagnet, 3) om tilskuddet er anvendt til formålet, 4) om tilskudsmodtager har udvist sparsommelighed, 5) om tilskudsmodtagers ledelse har udarbejdet de statusrapporter og afsluttende evaluering, som styrelsen har foreskrevet, samt at de data, der ligger til grund herfor er pålidelige, og 6) om tilskudsmodtager har udarbejdet målbare mål for brugen og effekten af tilskuddet og har fulgt op herpå. Stk. 2. Revisionen udføres ved stikprøvevise undersøgelser."
    },
    {
      "provision_ref": "5:25",
      "chapter": "5",
      "section": "25",
      "content": "§ 25. Tilskudsmodtager skal give revisor de oplysninger, som må anses af betydning for bedømmelsen af projektregnskabet samt for revisors vurdering af forvaltningen, herunder mål og opnåede resultater. Tilskudsmodtager skal give revisor adgang til at foretage de undersøgelser, denne finder nødvendige og skal sørge for, at revisor får de oplysninger og den bistand, som revisor anser for nødvendig for udførelsen af sit hverv."
    },
    {
      "provision_ref": "5:26",
      "chapter": "5",
      "section": "26",
      "content": "§ 26. Bliver revisor opmærksom på lovovertrædelser eller tilsidesættelser af forskrifter af væsentlig betydning i forbindelse med midlernes forvaltning, påhviler det revisor straks at give tilskudsmodtager meddelelse herom, samt at påse, at tilskudsmodtagers ledelse inden 3 uger giver styrelsen meddelelse herom. I modsat fald er det revisors pligt at orientere Styrelsen for International Rekruttering og Integration. Revisors bemærkninger indsendes sammen med meddelelsen. Stk. 2. Det samme gælder, hvis revisor under sin revision eller på anden måde bliver opmærksom på, at projektets gennemførelse er usikker af økonomiske eller andre grunde."
    },
    {
      "provision_ref": "5:27",
      "chapter": "5",
      "section": "27",
      "content": "§ 27. Det reviderede projektregnskab forsynes med en påtegning efter det for revisorer gældende erklæringsparadigme for den uafhængige revisors påtegning, som findes på Rigsrevisionens hjemmeside (www.rigsrevisionen.dk). Stk. 2. Revisor skal afgive en revisionsberetning med revisors vurdering og konklusion vedrørende den udførte revision, jf. § 24. Beretningen kan afgives i tilslutning til påtegningen eller i en revisionsprotokol. Stk. 3. Revisors vurdering og konklusion vedrørende den udførte revision afgives særskilt for punkterne i § 24, stk. 1. Beretningen skal udover den finansielle revision omfatte resultatet af forvaltningsrevisionen. Stk. 4. Genpart af revisionsberetningen indsendes af tilskudsmodtager til styrelsen sammen med det påtegnede projektregnskab."
    },
    {
      "provision_ref": "5:28",
      "chapter": "5",
      "section": "28",
      "content": "§ 28. Ved tilskud under kr. 500.000 finder bestemmelserne i kapitel 5 i bekendtgørelsen anvendelse med de eventuelle afvigelser, der fremgår af den konkrete tilsagnsskrivelse."
    },
    {
      "provision_ref": "6:29",
      "chapter": "6",
      "section": "29",
      "content": "§ 29. Styrelsen for International Rekruttering og Integration kan beslutte, at tilsagnet bortfalder helt eller delvis, hvis 1) tilskudsmodtager har givet urigtige eller vildledende oplysninger eller fortiet oplysninger af betydning for afgørelsen om ydelse af tilskud eller udbetaling af tilskud, 2) projektet ikke er påbegyndt inden 6 måneder efter godkendt startdato, 3) projektet opgives, 4) tilskudsmodtager går konkurs, træder i likvidation, standser sine betalinger, indleder forhandlinger om tvangsakkord, eller hvis der foretages udlæg eller arrest hos tilskudsmodtager, 5) ikke der i henhold til tilsagnets vilkår eller i henhold til § 9 indsendes: a) revisorerklæring om forretningsgange og registreringssystemer, b) statusrapport, c) projektregnskab, d) anmodning om udbetaling af tilskud og e) grunddokumentation for afholdte udgifter, 6) tilskudsmodtager ikke indsender det endelige projektregnskab og afsluttende evaluering senest 3 måneder efter tilskudsperiodens udløb (med mindre andet er fastsat i tilsagnet), 7) projektet ikke gennemføres i overensstemmelse med tilsagnets vilkår, 8) Styrelsen for International Rekruttering og Integration ikke kan godkende statusrapport, løbende projektregnskab, budget for resterende tilskudsperiode, udbetalingsanmodning, det endelige projektregnskab eller den afsluttende evaluering, 9) de samlede godkendte, bogførte og faktiske projektrelaterede udgifter fratrukket eventuelle indtægter i det endelige projektregnskab er mindre end tilskuddet, herunder at tilskud fra anden side m.v. viser sig at overstige det forudsatte ved ydelsen af tilskuddet, 10) der er restværdi af anskaffelser, som er købt for tilskuddet. Styrelsen for International Rekruttering og Integration kan foretage en konkret vurdering heraf, 11) en forfalden tilbagebetaling ikke er indbetalt til styrelsen senest 2 måneder efter forfaldsdagen, eller 12) forudsætningerne for tilskud i øvrigt er væsentligt ændrede. Stk. 2. Styrelsen for International Rekruttering og Integration kan beslutte, at udbetalt tilskud skal tilbagebetales helt eller delvis under de i stk. 1 anførte omstændigheder. Stk. 3. En tilskudsmodtager er forpligtet til at give styrelsen meddelelse om forhold, der kan medføre tilskuddets bortfald eller reduktion eller tilbagebetaling af tilskud."
    },
    {
      "provision_ref": "7:30",
      "chapter": "7",
      "section": "30",
      "content": "§ 30. Styrelsen for International Rekruttering og Integrations afgørelser efter denne bekendtgørelse kan ikke indbringes for anden administrativ myndighed."
    },
    {
      "provision_ref": "7:31",
      "chapter": "7",
      "section": "31",
      "content": "§ 31. Materiale, resultater m.v., der er udviklet i forbindelse med projektet, er til fri disposition for Styrelsen for International Rekruttering og Integration og tilskudsmodtager, jf. dog § 34. Stk. 2. Projektets resultater kan frit offentliggøres af Udlændinge-, Integrations- og Boligministeriet og tilskudsmodtager. Det skal fremgå, at der er ydet tilskud fra Udlændinge-, Integrations- og Boligministeriet. Styrelsen for International Rekruttering og Integration skal underrettes senest 4 uger før offentliggørelsen af projektets resultater, med mindre andet er fastsat i tilsagnet, jf. dog § 34."
    },
    {
      "provision_ref": "7:32",
      "chapter": "7",
      "section": "32",
      "content": "§ 32. Dokumenterne nævnt i § 2, stk. 3, § 3, § 4, stk. 3, § 6, stk. 1, § 6, stk. 3-4, § 8, stk. 2, § 9, stk. 1-2, § 10 samt § 11, stk. 6, skal dateres og underskrives af projektets ledelse. Stk. 2. Ved projektets ledelse forstås den person eller de personer, som fremgår af ansøgningen som projektejer, projektleder eller den regnskabsansvarlige for projektet, eller den person eller de personer som styrelsen i øvrigt har godkendt som projektejer, projektleder eller som den regnskabsansvarlige for projektet."
    },
    {
      "provision_ref": "7:33",
      "chapter": "7",
      "section": "33",
      "content": "§ 33. Kommunikation vedrørende ydelse af tilskud og afvisning om tilskud, projektets gennemførelse og udbetaling af tilskud samt regnskab efter § 3, § 6, stk. 1 og § 10 skal indsendes elektronisk til Styrelsen for International Rekruttering og Integration."
    },
    {
      "provision_ref": "7:34",
      "chapter": "7",
      "section": "34",
      "content": "§ 34. Styrelsen for International Rekruttering og Integration kan i særlige tilfælde fravige bestemmelserne i § 3, stk. 1, § 4, stk. 3, 2. pkt., § 6, stk. 1, nr. 4, § 6, stk. 2, § 10, stk. 4, § 11, stk. 3, § 14, stk. 3 og § 31."
    },
    {
      "provision_ref": "7:35",
      "chapter": "7",
      "section": "35",
      "content": "§ 35. Bekendtgørelsen træder i kraft den 1. januar 2016 med virkning for tilsagn, der afgives den 1. januar 2016 eller senere."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen omfatter bevillingens anvendelse, herunder ydelse af tilskud, regnskab og revision samt tilbagebetaling, endelighed og afvisning af ansøgninger. Stk. 2. Bekendtgørelsen anvendes for Styrelsen for International Rekruttering og Integrations afgivelse af tilsagn om tilskud.",
      "valid_from": "2015-12-22",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Bekendtgørelsen anvendes endvidere for styrelsernes tilskud i henhold til de årlige bevillingslove til drift af dele af en tilskudsmodtagers virksomhed samt for tilskud til drift af særlige områder eller særlige aktiviteter hos en tilskudsmodtager. Stk. 2. Kapitel 2 samt § 11, stk. 5, nr. 3, finder ikke anvendelse for tilskud, der ydes i henhold til stk. 1. Stk. 3. Modtagere af tilskud efter stk. 1 skal indsende aktivitetsbeskrivelse og budget for bevillingsåret til styrelsens godkendelse forud for styrelsens bevillingsudmelding til tilskudsmodtager. Stk. 4. For tilskud, der ydes i henhold til stk.1, skal »ansøgning« forstås som »aktivitetsbeskrivelse«, og »tilsagnet« skal forstås som »bevillingsskrivelsen med eventuelt senere ændringer«.",
      "valid_from": "2015-12-22",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Ved ansøgning om tilskud skal ansøger anvende et ansøgningsskema med bilag, der findes på Udlændinge-, Integration- og Boligministeriets hjemmeside, www. UIBM.dk., jf. dog § 34. Stk. 2. Ansøger skal til ansøgningen vedlægge et budget for det ansøgte tilskud. Ansøger skal i budgetlægningen tage udgangspunkt i budgetopstillingen, som findes på Udlændinge-, Integrationsministeriet og Boligministeriets hjemmeside www. UIBM.dk. Stk. 3. Styrelsen for International Rekruttering og Integration kan stille krav om, at ansøgning, budget og eventuelle bilag indsendes elektronisk til styrelsen.",
      "valid_from": "2015-12-22",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Styrelsen for International Rekruttering og Integration afgør, om forudsætningerne for afgivelse af tilsagn om tilskud er opfyldt og prioriterer mellem de indkomne ansøgninger. Stk. 2. Kan en ansøgning imødekommes, giver styrelsen tilsagn om tilskud på vilkår, som fastsættes i tilsagnsskrivelsen. Stk. 3. Projektets ledelse, jf. § 32, stk. 2, skal bekræfte tilsagnet ved sin underskrift på tilsagnsskrivelsen inden 4 uger efter tilsagnsskrivelsens afsendelsesdato. I modsat fald bortfalder tilsagnet uden yderligere varsel, jf. dog § 34. Stk. 4. Styrelsens tilsagn om tilskud er bindende, når styrelsen har modtaget projektets ledelses skriftlige bekræftelse af tilsagnet, jf. stk. 3. Stk. 5. Afslås eller afvises en ansøgning, giver styrelsen en kort, skriftlig begrundelse.",
      "valid_from": "2015-12-22",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Tilskudsmodtager forpligter sig til at gennemføre projektet i overensstemmelse med denne bekendtgørelse og tilsagnet. Ved tilsagnet forstås: 1) den godkendte ansøgning, herunder budget, 2) de vilkår, der fremgår af tilsagnsskrivelsen, og 3) de ændringer, der aftales skriftligt med styrelsen. Stk. 2. Tilskudsmodtager skal straks underrette styrelsen skriftligt, hvis: 1) der sker væsentlige ændringer i de forudsætninger, der ligger til grund for afgivelsen af tilsagnet, 2) de vilkår, der fremgår af tilsagnet, i øvrigt ikke vil kunne overholdes, eller 3) der i øvrigt er risiko for, at projektet ikke kan gennemføres som aftalt. Stk. 3. Tilskudsmodtager kan uden forudgående accept omdisponere mellem de godkendte budgetposter, hvis denne mulighed fremgår af tilsagnet. Omdisponering i øvrigt kan alene ske mod styrelsens forudgående skriftlige godkendelse. Stk. 4. Tilskudsmodtager er ansvarlig for eventuelle andre deltageres udførelse af projektet eller dele heraf samt for anvendelsen af tilskuddet på samme måde, som hvis tilskudsmodtager selv havde udført hele projektet.",
      "valid_from": "2015-12-22",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Tilskudsmodtager skal sende følgende oplysninger til styrelsen i overensstemmelse med de i tilsagnet fastsatte vilkår: 1) Statusrapporter om projektets gennemførelse, herunder i hvilket omfang de opstillede mål er opfyldt. 2) Projektregnskaber. 3) Styrelsen for International Rekruttering og Integration kan stille krav om, at ovenstående oplysninger indsendes elektronisk til styrelsen. Stk. 2. Ved projekter, hvor tilskudsmodtagers regnskab er omfattet af § 20, stk. 2, skal tilskudsmodtager eller dennes revisor sende en revisorerklæring til styrelsen om, at projektets forretningsgange og registreringssystemer er tilrettelagt forsvarligt, jf. dog § 34, inden styrelsen kan udbetale tilskud. Stk. 3. Tilskudsmodtager skal sende den afsluttende evaluering til styrelsen således, at den er styrelsen i hænde senest 3 måneder efter tilskudsperiodens udløb, med mindre andet er fastsat i tilsagnet. Stk. 4. Tilskudsmodtager skal sende det endelige projektregnskab til styrelsen således, at det er styrelsen i hænde senest 3 måneder efter tilskudsperiodens udløb, med mindre andet er fastsat i tilsagnet.",
      "valid_from": "2015-12-22",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Styrelsen for International Rekruttering og Integration udbetaler tilskud under forudsætning af, at projektet gennemføres i overensstemmelse med tilsagnet. Stk. 2. Udbetaling sker, når styrelsen har godkendt, at de i tilsagnet fastsatte vilkår er opfyldt. Stk. 3. Endelig afregning sker, når styrelsen har godkendt det endelige projektregnskab og den afsluttende evaluering. Stk. 4. Styrelsen for International Rekruttering og Integration kan i tilsagnsskrivelsen fastsætte, at hele tilskuddet først kommer til udbetaling, når projektet er afsluttet med styrelsens godkendelse af det endelige projektregnskab og den afsluttende evaluering.",
      "valid_from": "2015-12-22",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Styrelsen for International Rekruttering og Integration kan træffe afgørelse om forskudsvis udbetaling af tilskud, såfremt det skønnes nødvendigt for at sikre projektet, eller hvor det forekommer administrativt enklere og økonomisk forsvarligt. I sådanne tilfælde foretages udbetaling efter bestemmelserne i stk. 2-4. Stk. 2. Styrelsen for International Rekruttering og Integration udbetaler tilskud forskudsvis under forudsætning af, at projektet gennemføres i overensstemmelse med tilsagnet. Stk. 3. Forskudsvis udbetaling sker, når styrelsen har godkendt, at de i tilsagnet fastsatte vilkår er opfyldt. Stk. 4. Endelig afregning sker, når Styrelsen for International Rekruttering og Integration har godkendt det endelige projektregnskab og den afsluttende evaluering.",
      "valid_from": "2015-12-22",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Styrelsen for International Rekruttering og Integration kan til enhver tid forlange inden for en given frist at modtage en eller flere af følgende dokumenter: Aktuel statusrapport, projektregnskab og budget for den resterende tilskudsperiode. Stk. 2. Styrelsen for International Rekruttering og Integration kan til enhver tid forlange inden for en given frist at modtage revisorerklæring om projektets forretningsgange og registreringssystemer samt revisionspåtegning af projektregnskabet fra tilskudsmodtagere, der er omfattet af § 20, stk. 2. Stk. 3. Styrelsen for International Rekruttering og Integration kan i særlige tilfælde forlange inden for en given frist at modtage grunddokumentation for de afholdte udgifter fra tilskudsmodtager. Stk. 4. Styrelsen for International Rekruttering og Integration kan stille krav om, at tilskudsmodtager inden for en given frist oplyser Styrelsen for International Rekruttering og Integration om anvendelse af bevilling til brug for årets udgiftsopfølgninger.",
      "valid_from": "2015-12-22",
      "valid_to": null
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Tilskudsmodtager skal aflægge projektregnskab opstillet således, at 1) tilskuddet fra Styrelsen for International Rekruttering og Integration er opført som særskilt indtægtspost, 2) eventuelt tilskud fra anden side til samme projekt, eventuel medfinansiering samt eventuelle øvrige indtægter er opført som særskilte indtægtsposter, hvis det fremgår af tilsagnsskrivelsen at dette skal fremgå, 3) afholdte udgifter er specificeret på mindst samme måde som i det godkendte budget, og således at 4) godkendt budget, afholdte udgifter og difference mellem godkendt budget og afholdte udgifter tydeligt fremgår. Stk. 2. Projektregnskabet skal dateres og underskrives af projektets ledelse, jf. § 32, stk. 2. Stk. 3. Hvis regnskabet for Styrelsen for International Rekruttering og Integrations tilskud aflægges som en del af et andet regnskab, kan de i stk. 1 og 2 nævnte krav opfyldes ved noter til dette regnskab, som viser at kravene er opfyldt. Stk. 4. Årsregnskaber for institutioner, der modtager tilskud efter § 2, stk. 1, skal endvidere indeholde en opgørelse af tilskudsmodtagers aktiver og passiver, jf. dog § 34. Stk. 5. Styrelsen for International Rekruttering og Integration kan stille krav om, at ovenstående oplysninger indsendes elektronisk til styrelsen.",
      "valid_from": "2015-12-22",
      "valid_to": null
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Tilskud ydes til udgifter. Ved udgifter forstås afholdte udgifter, der er faktisk bogførte, godkendte i henhold til tilskudsmodtagers interne regnskabsinstrukser og projektrelaterede, fratrukket eventuelle indtægter. Stk. 2. Tilskud ydes til nettoudgifter inden for den godkendte tilskudsperiode. Stk. 3. Tilskud ydes ikke til udgifter, som ansøgeren har afholdt eller påtaget sig at afholde, inden tilsagnet er givet, jf. dog § 34. Stk. 4. Tilskud ydes ikke til udgifter vedrørende aktiviteter, som tilskudsmodtager normalt er forpligtet til at gennemføre i medfør af anden lovgivning, fx skat. Stk. 5. Der ydes kun i begrænset omfang tilskud til rejser, ophold og repræsentation, diæter og gaver samt depositum. Ansøgninger om tilskud hertil og afholdelse af udgifter hertil skal altid konkret begrundes. Stk. 6. Udgifter til revision, der udføres i henhold til § 6, stk. 2, og kapitel 5, skal stå i rimeligt forhold til tilskuddets størrelse.",
      "valid_from": "2015-12-22",
      "valid_to": null
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Medfinansiering skal være dokumenteret. Stk. 2. Det skal fremgå hvilken beregningsmetode, der er anvendt.",
      "valid_from": "2015-12-22",
      "valid_to": null
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Udgifter og indtægter skal være dokumenterede, og det skal fremgå hvilken beregningsmetode, der er anvendt. Beregningsmetoden skal være rimelig og gennemskuelig. Stk. 2. Regnskab for udgifter skal være baseret på faktiske projektrelaterede udgifter og må ikke indeholde fortjeneste.",
      "valid_from": "2015-12-22",
      "valid_to": null
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Lønudgifter beregnes som en dokumenteret årsløn inklusiv ATP m.v. divideret med antallet af årlige arbejdstimer og ganget med det faktiske antal timer brugt på projektet. Der skal føres timeregnskab for lønudgifter. Lønniveauet må ikke være højere end det, der er aftalt i de statslige overenskomster for tilsvarende arbejde. Stk. 2. Lønudgifter må ikke indeholde gratialer eller andre ikke overenskomstmæssige ydelser samt finansiering af sygdom eller barsel i projektperioden. Stk. 3. For institutioner, der modtager tilskud efter § 2, stk. 1, og hvor driftstilskud fra staten dækker halvdelen eller mere af institutionens ordinære driftsudgifter, skal løn- og ansættelsesvilkår for institutionens personale fastsættes i henhold til statens regler, jf. dog § 34.",
      "valid_from": "2015-12-22",
      "valid_to": null
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Lønudgifter skal specificeres, fx med antal personer, arbejdstimer og timeløn samt funktioner.",
      "valid_from": "2015-12-22",
      "valid_to": null
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Eksterne konsulent- og undervisningsudgifter mv. opgøres på baggrund af fakturaer fra leverandøren og skal tilføre projektet en værdi, der står i et rimeligt forhold til udgiften. De eksterne konsulent- og undervisningsudgifter mv. skal dokumenteres fx i form af timeregnskab og må ikke overstige markedsprisen.",
      "valid_from": "2015-12-22",
      "valid_to": null
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Der skal ved ydelse af tilskud til transport-/kørselsgodtgørelse fortrinsvis anvendes offentlige transportmidler. Såfremt der anvendes privat bil, er udgangspunktet, at der anvendes en sats, der svarer til den til en hver tid gældende transportgodtgørelse for almindelig godkendt kørsel fra statens cirkulære om satsregulering for tjenesterejser. Stk. 2. Projektets resultater kan frit offentliggøres af Udlændinge-, Integrations- og Boligministeriet og tilskudsmodtager. Det skal fremgå, at der er ydet tilskud fra Udlændinge-, Integration og Boligministeriet.",
      "valid_from": "2015-12-22",
      "valid_to": null
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Tilskuddet kan anvendes til anskaffelser af nødvendigt udstyr og inventar, hvis dette fremgår af tilsagnet. Stk. 2. I tilfælde af restværdi af anskaffelser, jf. stk. 1, ved projektets afslutning kan styrelsen efter en konkret vurdering nedsætte tilskuddet med et beløb, der helt eller delvis svarer til restværdien. Beløbet skal tilbagebetales, hvis det er udbetalt. Tilskudsmodtager skal sælge anskaffelserne til en realistisk aktuel markedspris.",
      "valid_from": "2015-12-22",
      "valid_to": null
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Udgifter og indtægter skal bogføres på særskilte regnskabskonti således, at der løbende kan redegøres for projektets økonomiske situation og udvikling. Stk. 2. Regnskabets tal skal kunne opløses i de registreringer, hvoraf de er sammensat (transaktionssporet). Registreringerne og tilhørende bilags- og dokumentationsmateriale skal indeholde de oplysninger, der er nødvendige til dokumentation af registreringens rigtighed (kontrolsporet). Stk. 3. Kontoplanen skal som minimum modsvare specifikationsgraden i godkendt budget og det endelige projektregnskab. Stk. 4. Udgør et projekt en del af en tilskudsmodtagers samlede aktiviteter, skal projektudgifterne og finansieringskilderne indgå i tilskudsmodtagers samlede resultatopgørelse. Stk. 5. Ved forskudsvis udbetaling, jf. § 8, skal anviste beløb, der ikke straks anvendes, optages i tilskudsmodtagers regnskab med angivelse af, at indestående midler er reserveret til anvendelse til det konkrete projekt.",
      "valid_from": "2015-12-22",
      "valid_to": null
    },
    {
      "provision_ref": "5:20",
      "chapter": "5",
      "section": "20",
      "content": "§ 20. Tilskudsmodtagere, som er en statsinstitution, der revideres af rigsrevisor eller en intern revision i henhold til rigsrevisorlovens § 9, skal indsende det endelige projektregnskab til styrelsen med en ledelseserklæring om, at projektregnskabet er en integreret del af institutionens regnskaber, der er under Rigsrevisionens kontrol, og at originale bilag opbevares af institutionen. Stk. 2. Det endelige projektregnskab for øvrige tilskudsmodtagere skal revideres af tilskudsmodtagers revisor i overensstemmelse med §§ 21-28 i denne bekendtgørelse. Stk. 3. Årsregnskaber for institutioner, der modtager tilskud efter § 2, stk. 1, revideres af tilskudsmodtagers revisor i overensstemmelse med §§ 21-28 i denne bekendtgørelse.",
      "valid_from": "2015-12-22",
      "valid_to": null
    },
    {
      "provision_ref": "5:21",
      "chapter": "5",
      "section": "21",
      "content": "§ 21. Revisionen udføres af en statsautoriseret eller registreret revisor. Stk. 2. I tilfælde af revisorskift skal den tiltrædende revisor rette henvendelse til den fratrædende revisor, der har pligt til at oplyse grundene til fratrædelsen.",
      "valid_from": "2015-12-22",
      "valid_to": null
    },
    {
      "provision_ref": "5:22",
      "chapter": "5",
      "section": "22",
      "content": "§ 22. Revisionen foretages i overensstemmelse med god offentlig revisionsskik, således som dette begreb er fastlagt i § 3 i lov om revisionen af statens regnskaber m.m. (lovbekendtgørelse nr. 101 af 19. januar 2012) og nærmere præciseret i stk. 2 og §§ 23-28. Stk. 2. Ved revisionen efterprøves, om projektregnskabet er rigtigt, og om de dispositioner, der er omfattet af regnskabsaflæggelsen, er i overensstemmelse med meddelte bevillinger, love og andre forskrifter samt med indgåede aftaler og sædvanlig praksis. Der foretages endvidere en vurdering af, hvorvidt der er taget skyldige økonomiske hensyn ved forvaltningen af de midler, der er omfattet af projektregnskabet, herunder om der er opstillet målbare mål for brugen og effekten af tilskuddet og fulgt op herpå.",
      "valid_from": "2015-12-22",
      "valid_to": null
    },
    {
      "provision_ref": "5:23",
      "chapter": "5",
      "section": "23",
      "content": "§ 23. Revisionens omfang afhænger af tilskudsmodtagers administrative struktur og forretningsgange, herunder den interne kontrol og andre forhold af betydning for regnskabsaflæggelsen. Desuden har tilskuddets (tilsagnets) størrelse betydning for revisionens omfang.",
      "valid_from": "2015-12-22",
      "valid_to": null
    },
    {
      "provision_ref": "5:24",
      "chapter": "5",
      "section": "24",
      "content": "§ 24. Ved revisionen skal revisor efterprøve 1) om projektregnskabet er rigtigt, det vil sige uden væsentlige fejl og mangler, 2) om tilskudsbetingelserne er opfyldt, herunder bestemmelserne i denne bekendtgørelse og de vilkår der fremgår af tilsagnet, 3) om tilskuddet er anvendt til formålet, 4) om tilskudsmodtager har udvist sparsommelighed, 5) om tilskudsmodtagers ledelse har udarbejdet de statusrapporter og afsluttende evaluering, som styrelsen har foreskrevet, samt at de data, der ligger til grund herfor er pålidelige, og 6) om tilskudsmodtager har udarbejdet målbare mål for brugen og effekten af tilskuddet og har fulgt op herpå. Stk. 2. Revisionen udføres ved stikprøvevise undersøgelser.",
      "valid_from": "2015-12-22",
      "valid_to": null
    },
    {
      "provision_ref": "5:25",
      "chapter": "5",
      "section": "25",
      "content": "§ 25. Tilskudsmodtager skal give revisor de oplysninger, som må anses af betydning for bedømmelsen af projektregnskabet samt for revisors vurdering af forvaltningen, herunder mål og opnåede resultater. Tilskudsmodtager skal give revisor adgang til at foretage de undersøgelser, denne finder nødvendige og skal sørge for, at revisor får de oplysninger og den bistand, som revisor anser for nødvendig for udførelsen af sit hverv.",
      "valid_from": "2015-12-22",
      "valid_to": null
    },
    {
      "provision_ref": "5:26",
      "chapter": "5",
      "section": "26",
      "content": "§ 26. Bliver revisor opmærksom på lovovertrædelser eller tilsidesættelser af forskrifter af væsentlig betydning i forbindelse med midlernes forvaltning, påhviler det revisor straks at give tilskudsmodtager meddelelse herom, samt at påse, at tilskudsmodtagers ledelse inden 3 uger giver styrelsen meddelelse herom. I modsat fald er det revisors pligt at orientere Styrelsen for International Rekruttering og Integration. Revisors bemærkninger indsendes sammen med meddelelsen. Stk. 2. Det samme gælder, hvis revisor under sin revision eller på anden måde bliver opmærksom på, at projektets gennemførelse er usikker af økonomiske eller andre grunde.",
      "valid_from": "2015-12-22",
      "valid_to": null
    },
    {
      "provision_ref": "5:27",
      "chapter": "5",
      "section": "27",
      "content": "§ 27. Det reviderede projektregnskab forsynes med en påtegning efter det for revisorer gældende erklæringsparadigme for den uafhængige revisors påtegning, som findes på Rigsrevisionens hjemmeside (www.rigsrevisionen.dk). Stk. 2. Revisor skal afgive en revisionsberetning med revisors vurdering og konklusion vedrørende den udførte revision, jf. § 24. Beretningen kan afgives i tilslutning til påtegningen eller i en revisionsprotokol. Stk. 3. Revisors vurdering og konklusion vedrørende den udførte revision afgives særskilt for punkterne i § 24, stk. 1. Beretningen skal udover den finansielle revision omfatte resultatet af forvaltningsrevisionen. Stk. 4. Genpart af revisionsberetningen indsendes af tilskudsmodtager til styrelsen sammen med det påtegnede projektregnskab.",
      "valid_from": "2015-12-22",
      "valid_to": null
    },
    {
      "provision_ref": "5:28",
      "chapter": "5",
      "section": "28",
      "content": "§ 28. Ved tilskud under kr. 500.000 finder bestemmelserne i kapitel 5 i bekendtgørelsen anvendelse med de eventuelle afvigelser, der fremgår af den konkrete tilsagnsskrivelse.",
      "valid_from": "2015-12-22",
      "valid_to": null
    },
    {
      "provision_ref": "6:29",
      "chapter": "6",
      "section": "29",
      "content": "§ 29. Styrelsen for International Rekruttering og Integration kan beslutte, at tilsagnet bortfalder helt eller delvis, hvis 1) tilskudsmodtager har givet urigtige eller vildledende oplysninger eller fortiet oplysninger af betydning for afgørelsen om ydelse af tilskud eller udbetaling af tilskud, 2) projektet ikke er påbegyndt inden 6 måneder efter godkendt startdato, 3) projektet opgives, 4) tilskudsmodtager går konkurs, træder i likvidation, standser sine betalinger, indleder forhandlinger om tvangsakkord, eller hvis der foretages udlæg eller arrest hos tilskudsmodtager, 5) ikke der i henhold til tilsagnets vilkår eller i henhold til § 9 indsendes: a) revisorerklæring om forretningsgange og registreringssystemer, b) statusrapport, c) projektregnskab, d) anmodning om udbetaling af tilskud og e) grunddokumentation for afholdte udgifter, 6) tilskudsmodtager ikke indsender det endelige projektregnskab og afsluttende evaluering senest 3 måneder efter tilskudsperiodens udløb (med mindre andet er fastsat i tilsagnet), 7) projektet ikke gennemføres i overensstemmelse med tilsagnets vilkår, 8) Styrelsen for International Rekruttering og Integration ikke kan godkende statusrapport, løbende projektregnskab, budget for resterende tilskudsperiode, udbetalingsanmodning, det endelige projektregnskab eller den afsluttende evaluering, 9) de samlede godkendte, bogførte og faktiske projektrelaterede udgifter fratrukket eventuelle indtægter i det endelige projektregnskab er mindre end tilskuddet, herunder at tilskud fra anden side m.v. viser sig at overstige det forudsatte ved ydelsen af tilskuddet, 10) der er restværdi af anskaffelser, som er købt for tilskuddet. Styrelsen for International Rekruttering og Integration kan foretage en konkret vurdering heraf, 11) en forfalden tilbagebetaling ikke er indbetalt til styrelsen senest 2 måneder efter forfaldsdagen, eller 12) forudsætningerne for tilskud i øvrigt er væsentligt ændrede. Stk. 2. Styrelsen for International Rekruttering og Integration kan beslutte, at udbetalt tilskud skal tilbagebetales helt eller delvis under de i stk. 1 anførte omstændigheder. Stk. 3. En tilskudsmodtager er forpligtet til at give styrelsen meddelelse om forhold, der kan medføre tilskuddets bortfald eller reduktion eller tilbagebetaling af tilskud.",
      "valid_from": "2015-12-22",
      "valid_to": null
    },
    {
      "provision_ref": "7:30",
      "chapter": "7",
      "section": "30",
      "content": "§ 30. Styrelsen for International Rekruttering og Integrations afgørelser efter denne bekendtgørelse kan ikke indbringes for anden administrativ myndighed.",
      "valid_from": "2015-12-22",
      "valid_to": null
    },
    {
      "provision_ref": "7:31",
      "chapter": "7",
      "section": "31",
      "content": "§ 31. Materiale, resultater m.v., der er udviklet i forbindelse med projektet, er til fri disposition for Styrelsen for International Rekruttering og Integration og tilskudsmodtager, jf. dog § 34. Stk. 2. Projektets resultater kan frit offentliggøres af Udlændinge-, Integrations- og Boligministeriet og tilskudsmodtager. Det skal fremgå, at der er ydet tilskud fra Udlændinge-, Integrations- og Boligministeriet. Styrelsen for International Rekruttering og Integration skal underrettes senest 4 uger før offentliggørelsen af projektets resultater, med mindre andet er fastsat i tilsagnet, jf. dog § 34.",
      "valid_from": "2015-12-22",
      "valid_to": null
    },
    {
      "provision_ref": "7:32",
      "chapter": "7",
      "section": "32",
      "content": "§ 32. Dokumenterne nævnt i § 2, stk. 3, § 3, § 4, stk. 3, § 6, stk. 1, § 6, stk. 3-4, § 8, stk. 2, § 9, stk. 1-2, § 10 samt § 11, stk. 6, skal dateres og underskrives af projektets ledelse. Stk. 2. Ved projektets ledelse forstås den person eller de personer, som fremgår af ansøgningen som projektejer, projektleder eller den regnskabsansvarlige for projektet, eller den person eller de personer som styrelsen i øvrigt har godkendt som projektejer, projektleder eller som den regnskabsansvarlige for projektet.",
      "valid_from": "2015-12-22",
      "valid_to": null
    },
    {
      "provision_ref": "7:33",
      "chapter": "7",
      "section": "33",
      "content": "§ 33. Kommunikation vedrørende ydelse af tilskud og afvisning om tilskud, projektets gennemførelse og udbetaling af tilskud samt regnskab efter § 3, § 6, stk. 1 og § 10 skal indsendes elektronisk til Styrelsen for International Rekruttering og Integration.",
      "valid_from": "2015-12-22",
      "valid_to": null
    },
    {
      "provision_ref": "7:34",
      "chapter": "7",
      "section": "34",
      "content": "§ 34. Styrelsen for International Rekruttering og Integration kan i særlige tilfælde fravige bestemmelserne i § 3, stk. 1, § 4, stk. 3, 2. pkt., § 6, stk. 1, nr. 4, § 6, stk. 2, § 10, stk. 4, § 11, stk. 3, § 14, stk. 3 og § 31.",
      "valid_from": "2015-12-22",
      "valid_to": null
    },
    {
      "provision_ref": "7:35",
      "chapter": "7",
      "section": "35",
      "content": "§ 35. Bekendtgørelsen træder i kraft den 1. januar 2016 med virkning for tilsagn, der afgives den 1. januar 2016 eller senere.",
      "valid_from": "2015-12-22",
      "valid_to": null
    }
  ],
  "definitions": [
    {
      "term": "udgifter",
      "definition": "afholdte udgifter, der er faktisk bogførte, godkendte i henhold til tilskudsmodtagers interne regnskabsinstrukser og projektrelaterede, fratrukket eventuelle indtægter",
      "source_provision": "4:11"
    },
    {
      "term": "projektets ledelse",
      "definition": "den person eller de personer, som fremgår af ansøgningen som projektejer, projektleder eller den regnskabsansvarlige for projektet, eller den person eller de personer som styrelsen i øvrigt har godkendt som projektejer, projektleder eller som den regnskabsansvarlige for projektet",
      "source_provision": "7:32"
    }
  ]
}
