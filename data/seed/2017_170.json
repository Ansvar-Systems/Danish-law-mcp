{
  "id": "2017:170",
  "type": "statute",
  "title": "Bekendtgørelse om regionsrådenes levering af sygehusydelser m.v. til og samarbejde med offentlige myndigheder og private virksomheder",
  "short_name": "BEK H#LOKDOK04",
  "status": "in_force",
  "issued_date": "2017-02-05",
  "url": "https://www.retsinformation.dk/eli/lta/2017/170/xml",
  "description": "Retsinformation source. DocumentId=CN000354; AccessionNumber=B20170017005; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse vedrører regionsrådenes adgang til levering af sygehusydelser m.v. til offentlige myndigheder og private virksomheder samt regionsrådenes adgang til at indgå i samarbejder med private virksomheder og offentlige myndigheder i det omfang, regionsrådene ikke i øvrigt har adgang hertil i medfør af sundhedsloven eller anden lovgivning."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Regionsrådet kan tilbyde undersøgelser og prøver m.v. til offentlige myndigheder, herunder trafikselskaber, samt private virksomheder, herunder private sygehuse og klinikker, forsikringsselskaber, pensionskasser m.fl., såfremt der ikke er private virksomheder, der kan dække efterspørgslen efter disse ydelser i den pågældende region, jf. dog stk. 2. Stk. 2. Regionsrådet kan tilbyde undersøgelser og prøver m.v. til politiet til brug for bevissikring i straffesager, uanset om der måtte være private virksomheder, der kan dække efterspørgslen efter disse ydelser i den pågældende region. Stk. 3. Regionsrådet opkræver en betaling svarende til samtlige direkte og indirekte omkostninger for den pågæld­ende ydelse."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Regionsrådet kan tilbyde sygehusbehandling til sygehusmyndighederne på Færøerne og i Grønland. Stk. 2. Regionsrådet kan som led i en aftale om international specialisering af behandlingstilbud tilbyde sygehusbehandling til udenlandske sygehusmyndigheder og sygeforsikringskasser. Stk. 3. Regionsrådet opkræver en betaling svarende til samtlige direkte og indirekte omkostninger for den pågæld­ende ydelse efter stk. 1 og 2."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Regionsrådet kan udføre forskning for andre offentlige myndigheder og private virksomheder, herunder foretage afprøvning af lægemidler, udstyr m.v. Stk. 2. Regionsrådet kan afprøve og udvikle udstyr, teknologi og arbejdsprocesser m.v., der anvendes i sygehusvæsenet, for andre offentlige myndigheder og private virksomheder samt rådgive herom. Stk. 3. Regionsrådet opkræver en betaling svarende til samtlige direkte og indirekte omkostninger for den i stk. 1 nævnte forskningsydelse og for de i stk. 2 nævnte afprøvnings-, udviklings- og rådgivningsydelser."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Regionsrådet kan tilbyde efter- og videreuddannelse af sundhedspersonale til andre offentlige myndigheder, praksissektoren og andre private virksomheder, der udfører opgaver for det offentlige sundhedsvæsen. Stk. 2. Regionsrådet kan endvidere tilbyde efter- og videreuddannelse til udenlandsk sundhedspersonale i forbindelse med et samarbejde med udenlandske sygehusmyndigheder og sygeforsikringskasser. Stk. 3. Regionsrådet opkræver en betaling svarende til samtlige direkte og indirekte omkostninger for den pågæld­ende uddannelsesydelse efter stk. 1 og 2, såfremt denne ligger ud over regionsrådets almindelige forpligtelse efter sundhedsloven til at sikre udvikling af kvaliteten og en effektiv ressourceudnyttelse i sundhedsvæsenet gennem uddannelse."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Regionsrådet kan tilbyde rådgivning til andre offentlige myndigheder, praksissektoren og andre private virksomheder, der udfører opgaver for det offentlige sundhedsvæsen, herunder rådgivning om sygdomme, diagnosticering og behandling. Stk. 2. Regionsrådet opkræver en betaling svarende til samtlige direkte og indirekte omkostninger for den pågæld­ende ydelse, såfremt denne ligger ud over regionsrådets almindelige forpligtelse efter sundhedsloven til at yde rådgivning."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Regionsrådet kan varetage patienthotelvirksomhed i tilknytning til regionsrådets sygehuse. Stk. 2. Regionsrådet opkræver en betaling svarende til markedsprisen for personer, der ikke som patient eller ledsag­er tilbydes vederlagsfrit ophold."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Regionsrådet kan varetage cafeteria- og kioskvirksomhed m.v. i tilknytning til regionsrådets sygehuse. Stk. 2. Regionsrådet skal søge driften af cafeteria- og kioskvirksomhed m.v. bortforpagtet på markedsmæssige vilkår."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Regionsrådet kan udleje overkapacitet i form af ledige lokaler og udstyr på regionsrådets sygehuse til offentlige myndigheder og private virksomheder. Det er en beting­else for udnyttelse af overkapacitet, at regionsrådets syge­huse ikke er dimensioneret med dette formål for øje, samt at overkapaciteten af hensyn til løsningen af sygehusopgaven ikke kan afskaffes. Stk. 2. Regionsrådet opkræver markedspris for den pågældende ydelse."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Regionsrådet kan endvidere udnytte sygehusenes overkapacitet ved at tilbyde sygehusydelser til udenlandske sygehusmyndigheder og sygeforsikringskasser, såfremt et tilbud herom forinden er givet til de andre regionsråd, og de har afvist tilbuddet. Det er en betingelse for udnyttelse af overkapacitet, at regionsrådets sygehuse ikke er dimensioneret med dette formål for øje, samt at overkapaciteten af hensyn til løsningen af sygehusopgaven ikke kan afskaffes. Stk. 2. Regionsrådet opkræver en betaling af de udenlandske sygehusmyndigheder og sygeforsikringskasser svarende til markedspris for den pågældende ydelse."
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Et regionsråd kan samarbejde med offentlige myndigheder og private virksomheder, herunder i selskabsform, om løsningen af fælles opgaver vedrørende sygehusydelser, øvrige ydelser og tilskud, præhospital indsats og befordring, udvikling og forskning, samarbejde og planlægning samt vedrørende sundhedsberedskab, jf. sundhedslovens afsnit VI, XI, XII og XIV-XVI, og opgaver, der har tilknytning hertil, og som regionsrådet lovligt kan varetage efter anden lovgivning, jf. dog stk. 3. Regionsrådet kan påtage sig udgifter forbundet med disse opgaver. Regionsrådet kan ikke indgå i samarbejder, som har til formål at opnå fortjeneste. Stk. 2. En kommunalbestyrelse kan deltage i samarbejder efter stk. 1, når samarbejdet tillige varetager opgaver, som kommunerne lovligt kan varetage. Stk. 3. Samarbejder efter stk. 1, der medfører indskrænkninger i regionsrådets eller kommunalbestyrelsens beføjelser, skal godkendes af sundhedsministeren."
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Et eller flere regionsråd kan uden godkendelse fra sundhedsministeren indgå i samarbejder omfattet af § 11, stk. 3, om forskning og udvikling med statslige myndigheder, universiteter eller private virksomheder samt samarbejder med myndighederne i andre lande om sundhedsberedskab over landegrænser, herunder præhospital indsats."
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Et samarbejde omfattet af § 11, stk. 3, som er indgået mellem en privat virksomhed og en amtskommune, Hov­ed­stadens Sygehusfællesskab eller Bornholms Kommune før den 1. januar 2007, kan uden godkendelse af sundhedsministeren videreføres af vedkommende regionsråd. Stk. 2. Efterfølgende ændringer i samarbejdet, herunder i samarbejdsformen, kan ske efter godkendelse fra sundhedsministeren efter § 14."
    },
    {
      "provision_ref": "1:14",
      "chapter": "1",
      "section": "14",
      "content": "§ 14. Samarbejder omfattet af § 11, stk. 3, anses for godkendt, medmindre regionsrådet modtager afslag på godkend­else inden 1 måned efter, at Sundheds- og Ældreministeriet har modtaget orientering om samarbejdet fra regionsrådet, jf. dog stk. 4. Stk. 2. Regionsrådets orientering om samarbejdet efter stk. 1 skal indeholde udkast til vedtægter for samarbejdet, herunder oplysninger om: 1) deltagere i samarbejdet, 2) samarbejdets formål og opgaver, herunder sammenhængen med regionernes opgaveløsning efter sundhedsloven, 3) samarbejdets form og dets styrelse og 4) samarbejdets finansiering, budget, regnskab og revision. Stk. 3. Regionsrådets orientering skal endvidere indeholde andre oplysninger, der er nødvendige for, at sundhedsministeren kan træffe afgørelse om godkendelse af samarbejdet, herunder oplysninger om, hvorvidt samarbejdet opfylder betingelserne i § 78, stk. 3 og 7, i sundhedsloven og i § 11, stk. 3, i denne bekendtgørelse. Stk. 4. Indeholder regionsrådets orientering ikke de oplysninger, der er nødvendige for, at sundhedsministeren kan træffe afgørelse om godkendelse af samarbejdet, kan ministeren anmode regionsrådet og de offentlige myndigheder og private virksomheder, der i øvrigt skal indgå i samarbejdet, om yderligere oplysninger og i denne forbindelse forlænge den i stk. 1 anførte frist for godkendelse."
    },
    {
      "provision_ref": "1:15",
      "chapter": "1",
      "section": "15",
      "content": "§ 15. Bekendtgørelsen træder i kraft den 1. marts 2017. Stk. 2. Bekendtgørelse nr. 841 af 1. juli 2014 om regionsrådenes levering af sygehusydelser m.v. til og samarbejde med offentlige myndigheder og private virksomheder ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse vedrører regionsrådenes adgang til levering af sygehusydelser m.v. til offentlige myndigheder og private virksomheder samt regionsrådenes adgang til at indgå i samarbejder med private virksomheder og offentlige myndigheder i det omfang, regionsrådene ikke i øvrigt har adgang hertil i medfør af sundhedsloven eller anden lovgivning.",
      "valid_from": "2017-02-05",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Regionsrådet kan tilbyde undersøgelser og prøver m.v. til offentlige myndigheder, herunder trafikselskaber, samt private virksomheder, herunder private sygehuse og klinikker, forsikringsselskaber, pensionskasser m.fl., såfremt der ikke er private virksomheder, der kan dække efterspørgslen efter disse ydelser i den pågældende region, jf. dog stk. 2. Stk. 2. Regionsrådet kan tilbyde undersøgelser og prøver m.v. til politiet til brug for bevissikring i straffesager, uanset om der måtte være private virksomheder, der kan dække efterspørgslen efter disse ydelser i den pågældende region. Stk. 3. Regionsrådet opkræver en betaling svarende til samtlige direkte og indirekte omkostninger for den pågæld­ende ydelse.",
      "valid_from": "2017-02-05",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Regionsrådet kan tilbyde sygehusbehandling til sygehusmyndighederne på Færøerne og i Grønland. Stk. 2. Regionsrådet kan som led i en aftale om international specialisering af behandlingstilbud tilbyde sygehusbehandling til udenlandske sygehusmyndigheder og sygeforsikringskasser. Stk. 3. Regionsrådet opkræver en betaling svarende til samtlige direkte og indirekte omkostninger for den pågæld­ende ydelse efter stk. 1 og 2.",
      "valid_from": "2017-02-05",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Regionsrådet kan udføre forskning for andre offentlige myndigheder og private virksomheder, herunder foretage afprøvning af lægemidler, udstyr m.v. Stk. 2. Regionsrådet kan afprøve og udvikle udstyr, teknologi og arbejdsprocesser m.v., der anvendes i sygehusvæsenet, for andre offentlige myndigheder og private virksomheder samt rådgive herom. Stk. 3. Regionsrådet opkræver en betaling svarende til samtlige direkte og indirekte omkostninger for den i stk. 1 nævnte forskningsydelse og for de i stk. 2 nævnte afprøvnings-, udviklings- og rådgivningsydelser.",
      "valid_from": "2017-02-05",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Regionsrådet kan tilbyde efter- og videreuddannelse af sundhedspersonale til andre offentlige myndigheder, praksissektoren og andre private virksomheder, der udfører opgaver for det offentlige sundhedsvæsen. Stk. 2. Regionsrådet kan endvidere tilbyde efter- og videreuddannelse til udenlandsk sundhedspersonale i forbindelse med et samarbejde med udenlandske sygehusmyndigheder og sygeforsikringskasser. Stk. 3. Regionsrådet opkræver en betaling svarende til samtlige direkte og indirekte omkostninger for den pågæld­ende uddannelsesydelse efter stk. 1 og 2, såfremt denne ligger ud over regionsrådets almindelige forpligtelse efter sundhedsloven til at sikre udvikling af kvaliteten og en effektiv ressourceudnyttelse i sundhedsvæsenet gennem uddannelse.",
      "valid_from": "2017-02-05",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Regionsrådet kan tilbyde rådgivning til andre offentlige myndigheder, praksissektoren og andre private virksomheder, der udfører opgaver for det offentlige sundhedsvæsen, herunder rådgivning om sygdomme, diagnosticering og behandling. Stk. 2. Regionsrådet opkræver en betaling svarende til samtlige direkte og indirekte omkostninger for den pågæld­ende ydelse, såfremt denne ligger ud over regionsrådets almindelige forpligtelse efter sundhedsloven til at yde rådgivning.",
      "valid_from": "2017-02-05",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Regionsrådet kan varetage patienthotelvirksomhed i tilknytning til regionsrådets sygehuse. Stk. 2. Regionsrådet opkræver en betaling svarende til markedsprisen for personer, der ikke som patient eller ledsag­er tilbydes vederlagsfrit ophold.",
      "valid_from": "2017-02-05",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Regionsrådet kan varetage cafeteria- og kioskvirksomhed m.v. i tilknytning til regionsrådets sygehuse. Stk. 2. Regionsrådet skal søge driften af cafeteria- og kioskvirksomhed m.v. bortforpagtet på markedsmæssige vilkår.",
      "valid_from": "2017-02-05",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Regionsrådet kan udleje overkapacitet i form af ledige lokaler og udstyr på regionsrådets sygehuse til offentlige myndigheder og private virksomheder. Det er en beting­else for udnyttelse af overkapacitet, at regionsrådets syge­huse ikke er dimensioneret med dette formål for øje, samt at overkapaciteten af hensyn til løsningen af sygehusopgaven ikke kan afskaffes. Stk. 2. Regionsrådet opkræver markedspris for den pågældende ydelse.",
      "valid_from": "2017-02-05",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Regionsrådet kan endvidere udnytte sygehusenes overkapacitet ved at tilbyde sygehusydelser til udenlandske sygehusmyndigheder og sygeforsikringskasser, såfremt et tilbud herom forinden er givet til de andre regionsråd, og de har afvist tilbuddet. Det er en betingelse for udnyttelse af overkapacitet, at regionsrådets sygehuse ikke er dimensioneret med dette formål for øje, samt at overkapaciteten af hensyn til løsningen af sygehusopgaven ikke kan afskaffes. Stk. 2. Regionsrådet opkræver en betaling af de udenlandske sygehusmyndigheder og sygeforsikringskasser svarende til markedspris for den pågældende ydelse.",
      "valid_from": "2017-02-05",
      "valid_to": null
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Et regionsråd kan samarbejde med offentlige myndigheder og private virksomheder, herunder i selskabsform, om løsningen af fælles opgaver vedrørende sygehusydelser, øvrige ydelser og tilskud, præhospital indsats og befordring, udvikling og forskning, samarbejde og planlægning samt vedrørende sundhedsberedskab, jf. sundhedslovens afsnit VI, XI, XII og XIV-XVI, og opgaver, der har tilknytning hertil, og som regionsrådet lovligt kan varetage efter anden lovgivning, jf. dog stk. 3. Regionsrådet kan påtage sig udgifter forbundet med disse opgaver. Regionsrådet kan ikke indgå i samarbejder, som har til formål at opnå fortjeneste. Stk. 2. En kommunalbestyrelse kan deltage i samarbejder efter stk. 1, når samarbejdet tillige varetager opgaver, som kommunerne lovligt kan varetage. Stk. 3. Samarbejder efter stk. 1, der medfører indskrænkninger i regionsrådets eller kommunalbestyrelsens beføjelser, skal godkendes af sundhedsministeren.",
      "valid_from": "2017-02-05",
      "valid_to": null
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Et eller flere regionsråd kan uden godkendelse fra sundhedsministeren indgå i samarbejder omfattet af § 11, stk. 3, om forskning og udvikling med statslige myndigheder, universiteter eller private virksomheder samt samarbejder med myndighederne i andre lande om sundhedsberedskab over landegrænser, herunder præhospital indsats.",
      "valid_from": "2017-02-05",
      "valid_to": null
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Et samarbejde omfattet af § 11, stk. 3, som er indgået mellem en privat virksomhed og en amtskommune, Hov­ed­stadens Sygehusfællesskab eller Bornholms Kommune før den 1. januar 2007, kan uden godkendelse af sundhedsministeren videreføres af vedkommende regionsråd. Stk. 2. Efterfølgende ændringer i samarbejdet, herunder i samarbejdsformen, kan ske efter godkendelse fra sundhedsministeren efter § 14.",
      "valid_from": "2017-02-05",
      "valid_to": null
    },
    {
      "provision_ref": "1:14",
      "chapter": "1",
      "section": "14",
      "content": "§ 14. Samarbejder omfattet af § 11, stk. 3, anses for godkendt, medmindre regionsrådet modtager afslag på godkend­else inden 1 måned efter, at Sundheds- og Ældreministeriet har modtaget orientering om samarbejdet fra regionsrådet, jf. dog stk. 4. Stk. 2. Regionsrådets orientering om samarbejdet efter stk. 1 skal indeholde udkast til vedtægter for samarbejdet, herunder oplysninger om: 1) deltagere i samarbejdet, 2) samarbejdets formål og opgaver, herunder sammenhængen med regionernes opgaveløsning efter sundhedsloven, 3) samarbejdets form og dets styrelse og 4) samarbejdets finansiering, budget, regnskab og revision. Stk. 3. Regionsrådets orientering skal endvidere indeholde andre oplysninger, der er nødvendige for, at sundhedsministeren kan træffe afgørelse om godkendelse af samarbejdet, herunder oplysninger om, hvorvidt samarbejdet opfylder betingelserne i § 78, stk. 3 og 7, i sundhedsloven og i § 11, stk. 3, i denne bekendtgørelse. Stk. 4. Indeholder regionsrådets orientering ikke de oplysninger, der er nødvendige for, at sundhedsministeren kan træffe afgørelse om godkendelse af samarbejdet, kan ministeren anmode regionsrådet og de offentlige myndigheder og private virksomheder, der i øvrigt skal indgå i samarbejdet, om yderligere oplysninger og i denne forbindelse forlænge den i stk. 1 anførte frist for godkendelse.",
      "valid_from": "2017-02-05",
      "valid_to": null
    },
    {
      "provision_ref": "1:15",
      "chapter": "1",
      "section": "15",
      "content": "§ 15. Bekendtgørelsen træder i kraft den 1. marts 2017. Stk. 2. Bekendtgørelse nr. 841 af 1. juli 2014 om regionsrådenes levering af sygehusydelser m.v. til og samarbejde med offentlige myndigheder og private virksomheder ophæves.",
      "valid_from": "2017-02-05",
      "valid_to": null
    }
  ],
  "definitions": []
}
