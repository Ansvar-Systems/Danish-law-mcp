{
  "id": "2025:337",
  "type": "statute",
  "title": "Bekendtgørelse om erhvervsmæssigt og rekreativt fiskeri af hummere",
  "short_name": "BEK H#LOKDOK04",
  "status": "in_force",
  "issued_date": "2025-04-01",
  "url": "https://www.retsinformation.dk/eli/lta/2025/337/xml",
  "description": "Retsinformation source. DocumentId=DC001860; AccessionNumber=B20250033705; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen fastsætter regler for fiskeri af hummere (Humarus gammarus) i Danmark."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Hummere skal landes hele. Det er ikke tilladt at lande hummerhaler og hummerkløer."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Erhvervsfiskere, der opbevarer levende hummere i saltvand, skal mærke hvert redskab til opbevaring med navn, adresse og hummertilladelsesnummer tildelt af Landbrugs- og Fiskeristyrelsen, jf. dog § 11, stk. 4."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Ved erhvervsmæssigt fiskeri med tejner, ruser eller multitejner, skal redskabet være monteret med udslipshuller udført i formstabilt materiale. Udslipshuller skal have en indvendig diameter på mindst 60 mm, jf. dog stk. 2 og § 11, stk. 1. Stk. 2. I ICES-underområde 22 skal udslipshuller i tejner, ruser eller multitejner have en indvendig diameter på mindst 54 mm. Stk. 3. I tejner skal der i hvert kammer være monteret mindst ét cirkulært udslipshul. Udslipshuller monteret i tejner skal desuden 1) være placeret nederst i hvert kammers ydervæg og 2) være frit tilgængelige fra begge sider af ydervæggen under fiskeri. Stk. 4. I ruser skal der være monteret mindst ét cirkulært udslipshul. Udslipshuller monteret i ruser skal desuden 1) være placeret i bagrusen mellem sidste og anden sidste bøjle og 2) være frit tilgængelige fra begge sider af ydervæggen under fiskeri. Stk. 5. I multitejner skal hver ende afsluttes med mindst ét opsamlingskammer. Hvert opsamlingskammer skal være monteret med to cirkulære udslipshuller. Udslipshuller monteret i multitejner skal desuden 1) være placeret, således at udslipshullerne har størst mulig afstand til indadgående kalve, 2) være frit tilgængelige fra begge sider af ydervæggen under fiskeri, 3) placeres således, at det ene udslipshul flugter med overkanten af multitejnens, og 4) det andet udslipshul skal flugte med underkanten af multitejnens yderside."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Multitejner, som anvendes i erhvervsfiskeri af hummere, skal være udformet som en serie forbundne kamre, som i hver ende afsluttes med mindst et opsamlingskammer, hvortil der skal være fri adgang via en kalv fra den øvrige del af redskabet. I opsamlingskammeret skal der være uhindret adgang til udslipshullerne. Afstanden mellem redskabets sidste bøjle og bindestroppen må maksimalt være 40 cm. Stk. 2. Fangsten skal kunne bevæge sig uhindret i opsamlingskamrene mellem bindestroppen og kalven. Stk. 3. Multitejnen må ikke være forsynet med rad, arme, forstørret fangstpose eller andre tilføjelser."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Erhvervsmæssigt fiskeri af hummere må kun finde sted for fiskere i besiddelse af tilladelse til at udføre hummerfiskeri. Tilladelsen er personlig og kan ikke overdrages. Landbrugs- og Fiskeristyrelsen udsteder tilladelse til registrerede erhvervsfiskere eller bierhvervsfiskere, jf. dog § 7."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. For erhvervsmæssigt fiskeri af hummere i Limfjorden udsteder Landbrugs- og Fiskeristyrelsen kun tilladelse til registrerede erhvervsfiskere eller bierhvervsfiskere, der i Landbrugs- og Fiskeristyrelsens registre har registreret landinger foretaget af ansøgeren med bruttoomsætning fra landinger af hummere fanget i Limfjorden i to af årene 2021 til 2024 på mindst 35.000 kr."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Ansøgning om tilladelse, jf. § 6 og § 7, skal sendes til Landbrugs- og Fiskeristyrelsen til mailadressen tilladelse@fiskeristyrelsen.dk. Stk. 2. Landbrugs- og Fiskeristyrelsen kan fastsætte særlige vilkår for udnyttelse af tilladelsen, hvor det kan fremgå, hvilke mængder en person eller et selskab højst må fiske, medbringe og lande, herunder den mængde det højst er tilladt at fiske, medbringe og lande pr. dag og pr. uge for hvert fartøj, krav om føring af logbog uanset fartøjslængde og den udstedte tilladelses gyldighedsperiode. Stk. 3. Tilmelding og afmelding af tilladelse skal være Landbrugs- og Fiskeristyrelsen i hænde senest tre arbejdsdage, før tilmeldingen og afmeldingen skal være effektiv. Stk. 4. Tilladelse til hummerfiskeri jf. § 6 og § 7 skal kunne fremvises på forlangende af kontrolmyndighederne."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Ved rekreativt fiskeri af hummere gælder følgende: 1) Hver fisker må højest lande fem hummere pr. dag. 2) Det er ikke tilladt at opbevare levende hummere i saltvand efter endt fiskeri."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. I Limfjorden er fiskeri af hummere i saltvand ikke tilladt i hummerens fredningsperiode fra og med den 1. juli til og med den 31. august. Stk. 2. I Limfjorden er fiskeri af hummere med rogn (rognhummere) ikke tilladt hele året."
    },
    {
      "provision_ref": "1:11",
      "chapter": "1",
      "section": "11",
      "content": "§ 11. I fredningsperioden, jf. § 10, stk. 1, må der kun anvendes redskaber med udslipshuller på 100 mm eller derover, jf. dog stk. 2. Stk. 2. Det er tilladt at anvende redskaber til fangst af ål for personer, der har særskilt tilladelse hertil i henhold til bekendtgørelse om betingelserne for erhvervsmæssigt fiskeri af ål i saltvand og ferskvand. Stk. 3. Hummere skal straks genudsættes, hvis de er fanget i de redskaber nævnt i stk. 2 i den periode, der fremgår af § 10, stk. 1. Stk. 4. Under fredningsperioden er det ikke tilladt for erhvervsfiskere og bierhvervsfiskere at opbevare hummere i saltvand og på land."
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Det er ikke tilladt at anvende nedgarn i fiskeriet i Limfjorden vest for Aggersundbroen fra og med den 1. april til og med den 30. november, jf. dog stk. 2 og 3. Stk. 2. Uanset stk. 1, er det tilladt at anvende nedgarn i området og perioden omfattet af forbuddet, når følgende betingelser er opfyldt: 1) Nedgarnets overtelle skal til enhver tid følge vandoverfladen. 2) Nedgarnets højde må ikke overstige tre meter. 3) Nedgarnet må ikke anvendes på vanddybder mindre end fem meter. Stk. 3. Uanset stk. 1, er det tilladt at anvende nedgarn i fiskeriet i følgende områder: 1) Nissum Bredning, der dækker Limfjorden vest for Oddesundbroen. 2) Kilen ved Struer. 3) Farvandet syd for Hvalpsund, dvs. Skive Fjord, Lovns Bredning og Hjarbæk Fjord. 4) Farvandet vest for Mors begrænset af Vildsundbroen mod nord og mod syd ved Tambosund-dæmningen og fra Bøløre på Jegindø til Hestøodde til sydspidsen af Mors."
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Medmindre højere straf er forskyldt efter anden lovgivning, straffes med bøde den, der 1) overtræder eller forsøger at overtræde § 2, § 4, § 5, § 8, stk. 4, § 9, § 10, § 11, stk. 1 og stk. 3-5, og § 12, 2) tilsidesætter eller forsøger at tilsidesætte vilkår knyttet til en tilladelse udstedt i henhold til § 6 og § 7, eller 3) afgiver eller forsøger at afgive urigtige eller vildledende oplysninger eller fortier eller forsøger at fortie oplysninger, som afkræves efter § 3, § 6, § 7, og § 11, stk. 2. Stk. 2. Hvis vilkårene i tilladelsen ikke overholdes, kan Landbrugs- og Fiskeristyrelsen inddrage tilladelsen. Stk. 3. Der kan pålægges juridiske personer strafansvar efter reglerne i straffelovens 5. kapitel."
    },
    {
      "provision_ref": "1:14",
      "chapter": "1",
      "section": "14",
      "content": "§ 14. Bekendtgørelsen træder i kraft den 4. april 2025, jf. dog stk. 2. Stk. 2. Bekendtgørelsens § 4 og § 5 træder i kraft den 1. juli 2025. Stk. 3. Bekendtgørelse nr. 1144 af 1. december 2008 om regulering af hummere i Limfjorden ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen fastsætter regler for fiskeri af hummere (Humarus gammarus) i Danmark.",
      "valid_from": "2025-04-01",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Hummere skal landes hele. Det er ikke tilladt at lande hummerhaler og hummerkløer.",
      "valid_from": "2025-04-01",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Erhvervsfiskere, der opbevarer levende hummere i saltvand, skal mærke hvert redskab til opbevaring med navn, adresse og hummertilladelsesnummer tildelt af Landbrugs- og Fiskeristyrelsen, jf. dog § 11, stk. 4.",
      "valid_from": "2025-04-01",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Ved erhvervsmæssigt fiskeri med tejner, ruser eller multitejner, skal redskabet være monteret med udslipshuller udført i formstabilt materiale. Udslipshuller skal have en indvendig diameter på mindst 60 mm, jf. dog stk. 2 og § 11, stk. 1. Stk. 2. I ICES-underområde 22 skal udslipshuller i tejner, ruser eller multitejner have en indvendig diameter på mindst 54 mm. Stk. 3. I tejner skal der i hvert kammer være monteret mindst ét cirkulært udslipshul. Udslipshuller monteret i tejner skal desuden 1) være placeret nederst i hvert kammers ydervæg og 2) være frit tilgængelige fra begge sider af ydervæggen under fiskeri. Stk. 4. I ruser skal der være monteret mindst ét cirkulært udslipshul. Udslipshuller monteret i ruser skal desuden 1) være placeret i bagrusen mellem sidste og anden sidste bøjle og 2) være frit tilgængelige fra begge sider af ydervæggen under fiskeri. Stk. 5. I multitejner skal hver ende afsluttes med mindst ét opsamlingskammer. Hvert opsamlingskammer skal være monteret med to cirkulære udslipshuller. Udslipshuller monteret i multitejner skal desuden 1) være placeret, således at udslipshullerne har størst mulig afstand til indadgående kalve, 2) være frit tilgængelige fra begge sider af ydervæggen under fiskeri, 3) placeres således, at det ene udslipshul flugter med overkanten af multitejnens, og 4) det andet udslipshul skal flugte med underkanten af multitejnens yderside.",
      "valid_from": "2025-04-01",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Multitejner, som anvendes i erhvervsfiskeri af hummere, skal være udformet som en serie forbundne kamre, som i hver ende afsluttes med mindst et opsamlingskammer, hvortil der skal være fri adgang via en kalv fra den øvrige del af redskabet. I opsamlingskammeret skal der være uhindret adgang til udslipshullerne. Afstanden mellem redskabets sidste bøjle og bindestroppen må maksimalt være 40 cm. Stk. 2. Fangsten skal kunne bevæge sig uhindret i opsamlingskamrene mellem bindestroppen og kalven. Stk. 3. Multitejnen må ikke være forsynet med rad, arme, forstørret fangstpose eller andre tilføjelser.",
      "valid_from": "2025-04-01",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Erhvervsmæssigt fiskeri af hummere må kun finde sted for fiskere i besiddelse af tilladelse til at udføre hummerfiskeri. Tilladelsen er personlig og kan ikke overdrages. Landbrugs- og Fiskeristyrelsen udsteder tilladelse til registrerede erhvervsfiskere eller bierhvervsfiskere, jf. dog § 7.",
      "valid_from": "2025-04-01",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. For erhvervsmæssigt fiskeri af hummere i Limfjorden udsteder Landbrugs- og Fiskeristyrelsen kun tilladelse til registrerede erhvervsfiskere eller bierhvervsfiskere, der i Landbrugs- og Fiskeristyrelsens registre har registreret landinger foretaget af ansøgeren med bruttoomsætning fra landinger af hummere fanget i Limfjorden i to af årene 2021 til 2024 på mindst 35.000 kr.",
      "valid_from": "2025-04-01",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Ansøgning om tilladelse, jf. § 6 og § 7, skal sendes til Landbrugs- og Fiskeristyrelsen til mailadressen tilladelse@fiskeristyrelsen.dk. Stk. 2. Landbrugs- og Fiskeristyrelsen kan fastsætte særlige vilkår for udnyttelse af tilladelsen, hvor det kan fremgå, hvilke mængder en person eller et selskab højst må fiske, medbringe og lande, herunder den mængde det højst er tilladt at fiske, medbringe og lande pr. dag og pr. uge for hvert fartøj, krav om føring af logbog uanset fartøjslængde og den udstedte tilladelses gyldighedsperiode. Stk. 3. Tilmelding og afmelding af tilladelse skal være Landbrugs- og Fiskeristyrelsen i hænde senest tre arbejdsdage, før tilmeldingen og afmeldingen skal være effektiv. Stk. 4. Tilladelse til hummerfiskeri jf. § 6 og § 7 skal kunne fremvises på forlangende af kontrolmyndighederne.",
      "valid_from": "2025-04-01",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Ved rekreativt fiskeri af hummere gælder følgende: 1) Hver fisker må højest lande fem hummere pr. dag. 2) Det er ikke tilladt at opbevare levende hummere i saltvand efter endt fiskeri.",
      "valid_from": "2025-04-01",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. I Limfjorden er fiskeri af hummere i saltvand ikke tilladt i hummerens fredningsperiode fra og med den 1. juli til og med den 31. august. Stk. 2. I Limfjorden er fiskeri af hummere med rogn (rognhummere) ikke tilladt hele året.",
      "valid_from": "2025-04-01",
      "valid_to": null
    },
    {
      "provision_ref": "1:11",
      "chapter": "1",
      "section": "11",
      "content": "§ 11. I fredningsperioden, jf. § 10, stk. 1, må der kun anvendes redskaber med udslipshuller på 100 mm eller derover, jf. dog stk. 2. Stk. 2. Det er tilladt at anvende redskaber til fangst af ål for personer, der har særskilt tilladelse hertil i henhold til bekendtgørelse om betingelserne for erhvervsmæssigt fiskeri af ål i saltvand og ferskvand. Stk. 3. Hummere skal straks genudsættes, hvis de er fanget i de redskaber nævnt i stk. 2 i den periode, der fremgår af § 10, stk. 1. Stk. 4. Under fredningsperioden er det ikke tilladt for erhvervsfiskere og bierhvervsfiskere at opbevare hummere i saltvand og på land.",
      "valid_from": "2025-04-01",
      "valid_to": null
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Det er ikke tilladt at anvende nedgarn i fiskeriet i Limfjorden vest for Aggersundbroen fra og med den 1. april til og med den 30. november, jf. dog stk. 2 og 3. Stk. 2. Uanset stk. 1, er det tilladt at anvende nedgarn i området og perioden omfattet af forbuddet, når følgende betingelser er opfyldt: 1) Nedgarnets overtelle skal til enhver tid følge vandoverfladen. 2) Nedgarnets højde må ikke overstige tre meter. 3) Nedgarnet må ikke anvendes på vanddybder mindre end fem meter. Stk. 3. Uanset stk. 1, er det tilladt at anvende nedgarn i fiskeriet i følgende områder: 1) Nissum Bredning, der dækker Limfjorden vest for Oddesundbroen. 2) Kilen ved Struer. 3) Farvandet syd for Hvalpsund, dvs. Skive Fjord, Lovns Bredning og Hjarbæk Fjord. 4) Farvandet vest for Mors begrænset af Vildsundbroen mod nord og mod syd ved Tambosund-dæmningen og fra Bøløre på Jegindø til Hestøodde til sydspidsen af Mors.",
      "valid_from": "2025-04-01",
      "valid_to": null
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Medmindre højere straf er forskyldt efter anden lovgivning, straffes med bøde den, der 1) overtræder eller forsøger at overtræde § 2, § 4, § 5, § 8, stk. 4, § 9, § 10, § 11, stk. 1 og stk. 3-5, og § 12, 2) tilsidesætter eller forsøger at tilsidesætte vilkår knyttet til en tilladelse udstedt i henhold til § 6 og § 7, eller 3) afgiver eller forsøger at afgive urigtige eller vildledende oplysninger eller fortier eller forsøger at fortie oplysninger, som afkræves efter § 3, § 6, § 7, og § 11, stk. 2. Stk. 2. Hvis vilkårene i tilladelsen ikke overholdes, kan Landbrugs- og Fiskeristyrelsen inddrage tilladelsen. Stk. 3. Der kan pålægges juridiske personer strafansvar efter reglerne i straffelovens 5. kapitel.",
      "valid_from": "2025-04-01",
      "valid_to": null
    },
    {
      "provision_ref": "1:14",
      "chapter": "1",
      "section": "14",
      "content": "§ 14. Bekendtgørelsen træder i kraft den 4. april 2025, jf. dog stk. 2. Stk. 2. Bekendtgørelsens § 4 og § 5 træder i kraft den 1. juli 2025. Stk. 3. Bekendtgørelse nr. 1144 af 1. december 2008 om regulering af hummere i Limfjorden ophæves.",
      "valid_from": "2025-04-01",
      "valid_to": null
    }
  ],
  "definitions": []
}
