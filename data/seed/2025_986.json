{
  "id": "2025:986",
  "type": "statute",
  "title": "Bekendtgørelse om supplerende bestemmelser til forordning om batterier og udtjente batterier",
  "short_name": "BEK H#LOKDOK04",
  "status": "in_force",
  "issued_date": "2025-06-20",
  "url": "https://www.retsinformation.dk/eli/lta/2025/986/xml",
  "description": "Retsinformation source. DocumentId=DD000586; AccessionNumber=B20250098605; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen supplerer Europa-Parlamentets og Rådets forordning 2023/1542 af 12. juli 2023 om batterier og udtjente batterier (batteriforordningen). Stk. 2. Bekendtgørelsen finder anvendelse på batterier, som er omfattet af batteriforordningen."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Affald: Som defineret i bekendtgørelse om affald. 2) Affaldshåndtering: Som defineret i batteriforordningen. 3) Affaldshåndteringsvirksomhed: Som defineret i batteriforordningen. 4) Batteri: Som defineret i batteriforordningen. 5) Batteri med eksternt lager: Som defineret i batteriforordningen. 6) Batteri til lette transportmidler: Som defineret i batteriforordningen. 7) Batterikategori: Som defineret i batteriforordningen, jf. batteriforordningens artikel 1, stk. 3. 8) Behandling: Som defineret batteriforordningen. 9) Bemyndiget repræsentant for udvidet producentansvar: Som defineret i batteriforordningen. 10) Bærbart batteri: Som defineret batteriforordningen. 11) Genfremstilling: Som defineret i batteriforordningen. 12) Genopladeligt batteri: Som defineret i batteriforordningen. 13) Gøre tilgængelig på markedet: Som defineret i batteriforordningen. 14) Ikke genopladeligt batteri: Som defineret i batteriforordningen. 15) Indsamling: Som defineret i bekendtgørelse om affald. 16) Mængde: Den eksakte vægt af batterier inklusive elektrolyt, eksklusive vægten på udstyret, hvori batteriet er indeholdt, emballage, brugsanvisninger, vejledninger, manualer og lignende. 17) Operationelle omkostninger: Omkostninger til håndtering af udtjente batterier. Rene administrative omkostninger er ikke omfattet. 18) Producent: Som defineret i batteriforordningen. 19) Producentansvarsorganisation: Som defineret i batteriforordningen. 20) Reduktionsmængde: Den mængde batterier, der har forladt Danmark efter at være tilgængeliggjort i Danmark og før den blev solgt til slutbrugere. 21) Udtjent batteri: Som defineret i batteriforordningen."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Miljøstyrelsen er kompetent myndighed efter batteriforordningens artikel 54, stk. 1."
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Producenter af bærbare batterier og producenter af batterier til lette transportmidler skal udpege en producentansvarsorganisation, der er godkendt i henhold til batteriforordningens artikel 58 og kapitel 6 i denne bekendtgørelse, til på deres vegne at opfylde forpligtelser vedrørende udvidet producentansvar i henhold til batteriforordningen og regler fastsat i medfør af denne bekendtgørelse."
    },
    {
      "provision_ref": "4:5",
      "chapter": "4",
      "section": "5",
      "content": "§ 5. Dansk Producentansvar fører som dataansvarlig et digitalt producentregister, som skal benyttes til at overvåge, at producenterne opfylder kravene i batteriforordningens kapitel VIII, jf. batteriforordningens artikel 55, stk. 1. Stk. 2. Producentregistret efter stk. 1 er offentligt tilgængeligt og findes på Dansk Producentansvars hjemmeside, www.producentansvar.dk."
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Ansøgning om registrering efter batteriforordningens artikel 55 indgives til Dansk Producentansvar via Dansk Producentansvars hjemmeside, www.producentansvar.dk, efter Dansk Producentansvars nærmere anvisning. Stk. 2. Oplysninger efter batteriforordningens artikel 55, stk. 3, litra b, indgives ved at oplyse producentens CVR-nummer. For udenlandske virksomheder, der ikke er registreret i det centrale virksomhedsregister, CVR, oplyses virksomhedens momsnummer (VAT-nr.), europæiske momsregistreringsnummer eller nationale momsregistreringsnummer i stedet for CVR-nummer. Stk. 3. Hvis en producent har udpeget en producentansvarsorganisation eller en bemyndiget repræsentant for udvidet producentansvar, indsender ansøger skriftlig fuldmagt, jf. batteriforordningens artikel 55, stk. 3, eller artikel 56, stk. 3, sammen med ansøgningen om registrering. Stk. 4. I forbindelse med ansøgning om registrering skal ansøger give oplysning om mængden af batterier, fordelt på batterikategori, jf. batteriforordningens artikel 1, stk. 3, som producenten forventer at gøre tilgængelig for første gang på det danske marked i det kalenderår, hvor producenten ansøger om registrering og i det efterfølgende hele kalenderår, undtagen forventede reduktionsmængder i de pågældende år. Stk. 5. Registreringspligten anses for opfyldt, når 1) samtlige oplysninger i batteriforordningens artikel 55, stk. 3, litra a–c, og stk. 2–4, 2) eventuel fuldmagt, jf. stk. 3, er modtaget hos Dansk Producentansvar og 3) gebyret for registrering, jf. § 20, stk. 1 og 2, er betalt."
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Dansk Producentansvar kan træffe afgørelse om, hvorvidt ansøger er at anse som producent. Stk. 2. Dansk Producentansvar kan træffe afgørelse om, hvordan batterier skal kategoriseres, jf. batteriforordningens artikel 1, stk. 3. Stk. 3. Dansk Producentansvar kan træffe afgørelse om, hvordan batterier skal grupperes, jf. gennemførselsretsakter vedtaget med hjemmel i batteriforordningens artikel 76, stk. 5. Stk. 4. Dansk Producentansvar kan afvise at registrere en producent eller inddrage producentens registrering efter batteriforordningens artikel 55, stk. 11."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Dansk Producentansvar stiller oplysninger om ansøgningsprocessen til rådighed på sin hjemmeside, www.producentansvar.dk, godkender registreringer og tildeler et registreringsnummer, jf. batteriforordningens artikel 55, stk. 9."
    },
    {
      "provision_ref": "5:9",
      "chapter": "5",
      "section": "9",
      "content": "§ 9. Indsamlingssteder efter batteriforordningens artikel 59, stk. 2, litra a, og artikel 60, stk. 2, litra a, og enheder efter artikel 61, stk. 1, litra a-d, må kun indsamle udtjente batterier, hvis de har indgået en skriftlig kontrakt med en producent eller en producentansvarsorganisation udpeget i henhold til batteriforordningens artikel 57, stk. 1, eller § 4 i denne bekendtgørelse. Stk. 2. Producenten eller dennes producentansvarsorganisationen udpeget i henhold til batteriforordningens artikel 57, stk. 1, eller § 4 i denne bekendtgørelse, skal forevise kontrakten, jf. stk. 1, efter anmodning fra tilsynsmyndigheden."
    },
    {
      "provision_ref": "6:10",
      "chapter": "6",
      "section": "10",
      "content": "§ 10. Ansøgning om godkendelse efter batteriforordningens artikel 58 indgives til Miljøstyrelsen via styrelsens hjemmeside, www.mst.dk, efter styrelsens nærmere anvisning. Stk. 2. Oplysninger efter batteriforordningens artikel 55, stk. 3, litra d, og artikel 58, stk. 3, gives ved at indsende følgende, jf. dog stk. 3: 1) Oplysning om, hos hvilke affaldshåndteringsvirksomheder udtjente batterier vil blive håndteret. 2) Garanti efter batteriforordningens artikel 58, stk. 7 og kapitel 8 i denne bekendtgørelse. 3) Den beskrivelse af procedure for egenkontrollen, som er omtalt i § 18, stk. 2, eller § 19, stk. 2. Stk. 3. Producentsvarsorganisationer, som er udpeget til at varetage producentansvarsforpligtigelser vedrørende bærbare batterier og batterier til lette transportmidler, jf. denne bekendtgørelses § 4, skal desuden indsende følgende: 1) Oplysning om de etablerede indsamlingssteders navn, adresse og CVR-nummer, medmindre indsamling sker direkte fra slutbrugere, jf. nr. 2. 2) Oplysning om, hvilket geografisk område husstandsindsamlingen dækker, når indsamling sker direkte fra slutbrugere."
    },
    {
      "provision_ref": "7:11",
      "chapter": "7",
      "section": "11",
      "content": "§ 11. Producentansvarsorganisationer, der er udpeget efter batteriforordningens artikel 57, stk. 1, eller § 4 i denne bekendtgørelse, skal graduere producenters finansielle bidrag til dækning af operationelle omkostninger vedrørende håndtering af udtjente batterier i overensstemmelse med bilag 1, jf. batteriforordningens artikel 57, stk. 2."
    },
    {
      "provision_ref": "8:12",
      "chapter": "8",
      "section": "12",
      "content": "§ 12. Garanti skal stilles i forbindelse med godkendelsen, jf. § 10, og derefter en gang årligt senest den 1. januar efter Miljøstyrelsens nærmere anvisning."
    },
    {
      "provision_ref": "8:13",
      "chapter": "8",
      "section": "13",
      "content": "§ 13. Som garanti anerkendes følgende: 1) Bankgaranti stillet af et pengeinstitut. 2) Garanti stillet af et kautionsselskab. 3) Kontant depot på spærret konto i et pengeinstitut. Stk. 2. Garanti skal stilles i danske kroner eller i euro. Stk. 3. En garanti skal klausuleres således, at den skal udbetales til Miljøstyrelsen på anfordring."
    },
    {
      "provision_ref": "8:14",
      "chapter": "8",
      "section": "14",
      "content": "§ 14. Miljøstyrelsen træffer afgørelse om størrelsen af garantien. Garantien skal dække Miljøstyrelsens forventede omkostninger til affaldshåndteringsaktiviteter efter forordningens artikel 58, stk. 7, i en periode på tre måneder. Garantiens størrelse fastsættes som en sats pr. vægtenhed tilgængeliggjorte batterier med fradrag af reduktionsmængder. Miljøstyrelsen kan differentiere satserne, hvis forskelle i forventede omkostninger til indsamling og håndtering af udtjente batterier tilsiger det. Stk. 2. Garanti indsendes til Miljøstyrelsen efter styrelsens nærmere anvisning."
    },
    {
      "provision_ref": "9:15",
      "chapter": "9",
      "section": "15",
      "content": "§ 15. Oplysninger efter batteriforordningens artikel 75 indberettes til Dansk Producentansvar via Dansk Producentansvars hjemmeside, www.producentansvar.dk, efter Dansk Producentansvars nærmere anvisning. Stk. 2. Indberetning efter stk. 1 skal ske inden fristen i batteriforordningens artikel 75, stk. 7, jf. dog stk. 3. Stk. 3. Indberetning efter stk. 1 skal ske første gang senest den 30. juni 2026. Stk. 4. Indberetning foretages i det format, der er fastlagt i gennemførselsretsakter vedtaget med hjemmel i batteriforordningens artikel 76, stk. 5."
    },
    {
      "provision_ref": "9:16",
      "chapter": "9",
      "section": "16",
      "content": "§ 16. Dansk Producentansvar videregiver hvert år senest den 31. august de oplysninger, som Dansk Producentansvar har modtaget efter batteriforordningen eller denne bekendtgørelse, til Miljøstyrelsen. Stk. 2. Videregivelsen, jf. stk. 1, skal ske efter Miljøstyrelsens nærmere anvisning."
    },
    {
      "provision_ref": "10:17",
      "chapter": "10",
      "section": "17",
      "content": "§ 17. Producentansvarsorganisationer, der er udpeget efter batteriforordningens artikel 57, stk. 1, eller § 4 i denne bekendtgørelse, skal, ud over de oplysninger, der er nævnt i batteriforordningens artikel 57, stk. 5, en gang årligt gøre oplysninger om følgende offentligt tilgængelige på deres hjemmeside: 1) Ejerskab. 2) Producenter i organisationen. 3) De vejledende økonomiske bidrag, der betales af producenterne pr. ton batterier gjort tilgængeligt for første gang på det danske marked, undtagen reduktionsmængder. 4) Udvælgelsesproceduren for affaldshåndteringsvirksomheder, jf. batteriforordningens artikel 57, stk. 6. Stk. 2. Oplysninger nævnt i stk. 1 skal som minimum være anført på dansk og engelsk."
    },
    {
      "provision_ref": "11:18",
      "chapter": "11",
      "section": "18",
      "content": "§ 18. Producenter skal føre egenkontrol med henblik på at sikre følgende: 1) At de finansierer de omkostninger, som de skal dække i henhold til batteriforordningens artikel 56, stk. 4. 2) At kvaliteten af de indsamlede og rapporterede data overholder kravene i batteriforordningens artikel 75. 3) At de efterlever kravene i Europa-Parlamentets og Rådets forordning om overførsel af affald. Stk. 2. Producenter skal udarbejde en skriftlig beskrivelse af procedure og dokumentation for gennemførelse af egenkontrollen efter stk. 1. Stk. 3. Producenter, der udbyder opgaven med indsamling og behandling af affald til tredjeparter, skal anvende vejesedler eller anden dokumentation fra tredjeparten som led i deres egenkontrol af data om indsamlet og behandlet affald efter stk. 1, nr. 2. Stk. 4. Producenter fritages for forpligtelsen til egen kontrol i det omfang, forpligtelsen opfyldes af en producentansvarsorganisation, jf. batteriforordningens artikel 57, stk. 1, eller § 4 i denne bekendtgørelse."
    },
    {
      "provision_ref": "11:19",
      "chapter": "11",
      "section": "19",
      "content": "§ 19. Producentansvarsorganisationer, jf. batteriforordningens artikel 57, stk. 1, eller § 4 i denne bekendtgørelse, skal føre egenkontrol med henblik på at sikre følgende: 1) At de indkrævede bidrag fra producentansvarsorganisationens producenter dækker de omkostninger, der er nævnt i batteriforordningens artikel 56, stk. 4. 2) At de indkrævede bidrag fra producentansvarsorganisationens producenter er gradueret i overensstemmelse med § 11, jf. bilag 1. 3) At kvaliteten af de data, som producentansvarsorganisationen indberetter til Dansk Producentsvar, overholder kravene i batteriforordningens artikel 75. 4) At de efterlever kravene i Europa-Parlamentets og Rådets forordning om overførsel af affald. Stk. 2. Producentansvarsorganisationer skal udarbejde en skriftlig beskrivelse af procedure og dokumentation for gennemførelse af egenkontrollen efter stk. 1. Stk. 3. Producentansvarsorganisationer, der udbyder opgaven med indsamling og behandling af affald til tredjeparter, skal anvende vejesedler eller anden dokumentation fra tredjeparten som led i deres egenkontrol af data om indsamlet og behandlet affald efter stk. 1, nr. 3."
    },
    {
      "provision_ref": "12:20",
      "chapter": "12",
      "section": "20",
      "content": "§ 20. For registrering i producentregistret, jf. batteriforordningens artikel 55, stk. 2, og kapitel 4 i denne bekendtgørelse, betales et engangsgebyr på 1.000 kr. pr. producent til Dansk Producentansvar, jf. dog stk. 2. Stk. 2. Hvis en producent, jf. stk. 1, allerede er registreret i producentregistret efter en af følgende bekendtgørelser, skal der betales et engangsgebyr på 500 kr.: 1) Bekendtgørelse nr. 1453 af 7. december 2015 om batterier og akkumulatorer og udtjente batterier og akkumulatorer. 2) Bilskrotbekendtgørelsen. 3) Elektronikaffaldsbekendtgørelsen. 4) Bekendtgørelse om udvidet producentansvar for visse engangsplastprodukter. 5) Bekendtgørelse om udvidet producentansvar for fiskeredskaber, der indeholder plast. 6) Bekendtgørelse om visse krav til emballager og udvidet producentansvar for emballage og påfyldt emballage. Stk. 3. For øvrige administrative opgaver, som Dansk Producentansvar udfører i henhold til batteriforordningen eller denne bekendtgørelse, betaler producenter et årligt gebyr. Gebyret beregnes i forhold til den mængde batterier, der er gjort tilgængelig for første gang på det danske marked i det foregående kalenderår, undtagen reduktionsmængder, jf. dog stk. 4 og 5. Stk. 4. For perioden 18. august 2025 til 31. december 2025 og for kalenderåret 2026, eller hvis en nyregistreret producent ikke har gjort batterier tilgængelige for første gang på det danske marked i det foregående kalenderår, betales i stedet for det gebyr, der er omtalt i stk. 3, et gebyr for den mængde batterier, der forventes gjort tilgængelig for første gang på det danske marked af den pågældende producent i det pågældende kalenderår, undtagen batterier, der forventes at forlade Danmark i det pågældende år, inden de bliver solgt til slutbrugere, jf. dog stk. 5. Hvis den mængde batterier, der er gjort tilgængelig for første gang på det danske marked af den pågældende producent, undtagen reduktionsmængder, der har forladt medlemsstatens område i det pågældende år, inden de blev solgt til slutbrugere, afviger fra den oplyste forventede mængde, reguleres gebyret det efterfølgende kalenderår med det beløb, der svarer til differencen. Stk. 5. Hvis størrelsen af gebyret efter stk. 3 eller stk. 4 ikke kan opgøres på baggrund af producentens oplysninger om den mængde batterier, den pågældende har gjort tilgængeligfor første gang på det danske marked, kan Dansk Producentansvar benytte de mængder, som Miljøstyrelsen har lagt til grund ved sin gebyrfastsættelse, jf. § 22, stk. 2, som grundlag for fastsættelsen af gebyret. Stk. 6. Gebyrerne efter stk. 3 eller stk. 4 udgør mindst 250 kr. årligt. Stk. 7. Hvis en producent giver anledning til ekstra administration i forbindelse med øvrige administrative opgaver, jf. stk. 3, opkræves der et særskilt gebyr pr. påbegyndt time. Stk. 8. Gebyrer efter stk. 2 og 4 skal indbetales digitalt og efter Dansk Producentansvars anvisning. Såfremt betalingen ikke foretages i overensstemmelse hermed, anses betalingen ikke for at være gennemført."
    },
    {
      "provision_ref": "12:21",
      "chapter": "12",
      "section": "21",
      "content": "§ 21. Gebyrerne efter § 20 skal svare til de faktiske omkostninger, som Dansk Producentansvar har i forbindelse med udførelse af opgaver fastsat i denne bekendtgørelse. Gebyrerne opkræves af Dansk Producentansvar. Stk. 2. Miljøstyrelsen fastsætter årligt satser for gebyr efter § 20, stk. 3 og 7, på baggrund af budget og indstilling om gebyrstørrelse fra Dansk Producentansvar. Dansk Producentansvar offentliggør gebyrsatserne på organisationens hjemmeside."
    },
    {
      "provision_ref": "12:22",
      "chapter": "12",
      "section": "22",
      "content": "§ 22. Producenter skal årligt betale et gebyr for Miljøstyrelsens administration. Gebyret beregnes i forhold til den mængde batterier, der er gjort tilgængelig for første gang på det danske marked i det foregående kalenderår, undtagen reduktionsmængder, jf. dog stk. 2. Gebyret dækker Miljøstyrelsens omkostninger ved følgende: 1) Undersøgelse af sammensætningen af indsamlet blandet kommunalt affald og affald af elektrisk og elektronisk udstyr med henblik på at bestemme andelen af udtjente bærbare batterier og udtjente batterier til lette transportmidler deri, jf. batteriforordningens artikel 69, stk. 5. 2) Behandling af klager over afgørelser, jf. § 29, stk. 1. 3) Administration og opkrævning af gebyrer. 4) Tilsyn med, at producenter og producentansvarsorganisationer tilmeldes producentregistret og indgiver korrekte oplysninger hertil, jf. batteriforordningens artikel 55 og artikel 75 samt § 6 og § 15 i denne bekendtgørelse. 5) Behandling af ansøgninger om godkendelse, jf. batteriforordningens artikel 58 og § 10 i denne bekendtgørelse. 6) Tilsyn med at producenter og producentansvarsorganisationer til stadighed opfylder betingelserne for at opretholde en godkendelse, jf. batteriforordningens artikel 58, stk. 6 og § 11 i denne bekendtgørelse. 7) Tilsyn med Dansk Producentansvar. 8) Rapportering til Kommissionen, jf. batteriforordningens artikel 76. 9) Udvikling og drift af IT-systemer til brug for ansøgning og sagsbehandling af godkendelser, gebyropkrævning og tilsyn. 10) Vejledning om gældende ret om producentansvar for batterier. Stk. 2. Hvis størrelsen af gebyret efter stk. 1 ikke kan opgøres på baggrund af producentens oplysninger om mængder af batterier, der er gjort tilgængelig for første gang på det danske marked, kan Miljøstyrelsen foretage en skønsmæssig ansættelse af gebyrtilsvaret. Stk. 3. Miljøstyrelsen fastsætter gebyrsatserne. Gebyrsatserne reguleres årligt pr. 1. januar med den sats, der er fastsat af Finansministeriet for det generelle pris- og lønindeks. Gebyret ændres desuden i fornødent omfang, således at det dækker omkostningerne, jf. stk. 1. Stk. 4 Gebyrets størrelse kan ikke påklages til anden administrativ myndighed. Stk. 5 Miljøstyrelsen offentliggør gebyrsatserne på styrelsens hjemmeside, www.mst.dk."
    },
    {
      "provision_ref": "12:23",
      "chapter": "12",
      "section": "23",
      "content": "§ 23. Gebyret efter § 22 skal indbetales inden for en frist, som Miljøstyrelsen fastsætter i forbindelse med fakturering af gebyret. Stk. 2. Gebyret efter § 22 skal indbetales digitalt efter Miljøstyrelsens anvisning. Såfremt betalingen ikke foretages i overensstemmelse hermed, anses betalingen ikke for at være gennemført. Stk. 3. Modtager Miljøstyrelsen ikke gebyret inden for fristen, jf. stk. 1, sender styrelsen en rykkerskrivelse til producenten med en ny betalingsfrist. Modtager Miljøstyrelsen ikke betaling af gebyret inden for den frist, der følger af rykkerskrivelsen, kan beløbet overgives til inddrivelse. Stk. 4. Hvis Miljøstyrelsen konstaterer, at en producent har afgivet urigtig indberetning, jf. batteriforordningens artikel 75 eller § 6, stk. 4, i denne bekendtgørelse, således at producenten har betalt for lidt i gebyr, afkræves producenten det skyldige beløb til betaling senest 14 dage efter påkrav. Stk. 5. Hvis producenten har indbetalt for meget i gebyr, udbetaler Miljøstyrelsen det for meget betalte beløb til producenten. Beløbet udbetales senest 3 uger efter, at producenten har gjort Miljøstyrelsen opmærksom på fejlen, eller at styrelsen har konstateret fejlen."
    },
    {
      "provision_ref": "13:24",
      "chapter": "13",
      "section": "24",
      "content": "§ 24. Dansk Producentansvar skal sikre, at dokumenter, der er modtaget eller afsendt af Dansk Producentansvar som led i administrativ sagsbehandling i forbindelse med Dansk Producentansvars virksomhed, og som har betydning for en sag eller sagsbehandlingen i øvrigt, er opbevaret på en sådan måde, at det bl.a. i forbindelse med tilsyn, anmodning om aktindsigt eller en klagesag er muligt at identificere dem og finde dem frem. Det samme gælder interne dokumenter, der foreligger i endelig form. Stk. 2. Dokumenter efter stk. 1 skal opbevares i mindst 5 år."
    },
    {
      "provision_ref": "13:25",
      "chapter": "13",
      "section": "25",
      "content": "§ 25. Dansk Producentansvar skal inden for rammerne af databeskyttelsesreglerne samarbejde med Miljøstyrelsen og i den forbindelse udveksle oplysninger og dokumenter af betydning for producenters efterlevelse af deres forpligtelser efter batteriforordningen og denne bekendtgørelse."
    },
    {
      "provision_ref": "13:26",
      "chapter": "13",
      "section": "26",
      "content": "§ 26. Dansk Producentansvar skal inden for rammerne af databeskyttelsesreglerne i relevant omfang samarbejde med relevante myndigheder og producentregistre i andre EU-medlemsstater samt EU-Kommissionen og i den forbindelse udveksle oplysninger og dokumenter af betydning for producenters efterlevelse af deres forpligtelser efter batteriforordningen og denne bekendtgørelse. Stk. 2. Udveksling af oplysninger og dokumenter, jf. stk. 1, skal ske digitalt."
    },
    {
      "provision_ref": "13:27",
      "chapter": "13",
      "section": "27",
      "content": "§ 27. Miljøstyrelsen skal som tilsynsmyndighed inden for rammerne af databeskyttelsesreglerne i relevant omfang samarbejde med relevante myndigheder og producentregistre i andre EU-medlemsstater samt EU-Kommissionen og i den forbindelse udveksle oplysninger og dokumenter af betydning for producenters efterlevelse af deres forpligtelser efter batteriforordningen og denne bekendtgørelse."
    },
    {
      "provision_ref": "14:28",
      "chapter": "14",
      "section": "28",
      "content": "§ 28. Miljøstyrelsen fører tilsyn og kontrol med, at bestemmelserne i batteriforordningens artikel 5, stk. 1, litra a, artikel 6, jf. bilag I, artikel 13, stk. 5, artikel 18, stk. 1, artikel 38, artiklerne 41-43 og artikel 81, stk. 2, overholdes. Miljøstyrelsens tilsyn og kontrol efter 1. pkt., udøves efter reglerne herom i lov om kemikalier. Stk. 2. Miljøstyrelsen fører tilsyn med, at reglerne i batteriforordningens kapitel 8 og bestemmelserne i denne bekendtgørelse overholdes. Miljøstyrelsens tilsyn efter 1. pkt., udøves efter reglerne herom i lov om miljøbeskyttelse."
    },
    {
      "provision_ref": "14:29",
      "chapter": "14",
      "section": "29",
      "content": "§ 29. Afgørelser truffet af Dansk Producentansvar kan påklages til Miljøstyrelsen, jf. lov om miljøbeskyttelse § 9 ø, stk. 3. Stk. 2. Reglerne i forvaltningsloven gælder for de sager, hvori der træffes afgørelse af Dansk Producentansvar i medfør af denne bekendtgørelse. Stk. 3. Miljøstyrelsens afgørelser efter denne bekendtgørelse kan ikke indbringes for anden administrativ myndighed."
    },
    {
      "provision_ref": "15:30",
      "chapter": "15",
      "section": "30",
      "content": "§ 30. Medmindre højere straf er forskyldt efter den øvrige lovgivning, straffes med bøde den, der overtræder §§ 4, 9, 11, 12, 17, 18 eller 19. Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på miljøet eller fremkaldt fare derfor eller 2) opnået eller tilsigtet en økonomisk fordel for den pågældende selv eller andre, herunder ved besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "16:31",
      "chapter": "16",
      "section": "31",
      "content": "§ 31. Bekendtgørelsen træder i kraft den 18. august 2025. Stk. 2. Følgende bekendtgørelser ophæves: 1) Bekendtgørelse nr. 870 af 8. juli 2015 om import og salg samt eksport af batterier og akkumulatorer. 2) Bekendtgørelse nr. 1453 af 7. december 2015 om batterier og akkumulatorer og udtjente batterier og akkumulatorer."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen supplerer Europa-Parlamentets og Rådets forordning 2023/1542 af 12. juli 2023 om batterier og udtjente batterier (batteriforordningen). Stk. 2. Bekendtgørelsen finder anvendelse på batterier, som er omfattet af batteriforordningen.",
      "valid_from": "2025-06-20",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Affald: Som defineret i bekendtgørelse om affald. 2) Affaldshåndtering: Som defineret i batteriforordningen. 3) Affaldshåndteringsvirksomhed: Som defineret i batteriforordningen. 4) Batteri: Som defineret i batteriforordningen. 5) Batteri med eksternt lager: Som defineret i batteriforordningen. 6) Batteri til lette transportmidler: Som defineret i batteriforordningen. 7) Batterikategori: Som defineret i batteriforordningen, jf. batteriforordningens artikel 1, stk. 3. 8) Behandling: Som defineret batteriforordningen. 9) Bemyndiget repræsentant for udvidet producentansvar: Som defineret i batteriforordningen. 10) Bærbart batteri: Som defineret batteriforordningen. 11) Genfremstilling: Som defineret i batteriforordningen. 12) Genopladeligt batteri: Som defineret i batteriforordningen. 13) Gøre tilgængelig på markedet: Som defineret i batteriforordningen. 14) Ikke genopladeligt batteri: Som defineret i batteriforordningen. 15) Indsamling: Som defineret i bekendtgørelse om affald. 16) Mængde: Den eksakte vægt af batterier inklusive elektrolyt, eksklusive vægten på udstyret, hvori batteriet er indeholdt, emballage, brugsanvisninger, vejledninger, manualer og lignende. 17) Operationelle omkostninger: Omkostninger til håndtering af udtjente batterier. Rene administrative omkostninger er ikke omfattet. 18) Producent: Som defineret i batteriforordningen. 19) Producentansvarsorganisation: Som defineret i batteriforordningen. 20) Reduktionsmængde: Den mængde batterier, der har forladt Danmark efter at være tilgængeliggjort i Danmark og før den blev solgt til slutbrugere. 21) Udtjent batteri: Som defineret i batteriforordningen.",
      "valid_from": "2025-06-20",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Miljøstyrelsen er kompetent myndighed efter batteriforordningens artikel 54, stk. 1.",
      "valid_from": "2025-06-20",
      "valid_to": null
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Producenter af bærbare batterier og producenter af batterier til lette transportmidler skal udpege en producentansvarsorganisation, der er godkendt i henhold til batteriforordningens artikel 58 og kapitel 6 i denne bekendtgørelse, til på deres vegne at opfylde forpligtelser vedrørende udvidet producentansvar i henhold til batteriforordningen og regler fastsat i medfør af denne bekendtgørelse.",
      "valid_from": "2025-06-20",
      "valid_to": null
    },
    {
      "provision_ref": "4:5",
      "chapter": "4",
      "section": "5",
      "content": "§ 5. Dansk Producentansvar fører som dataansvarlig et digitalt producentregister, som skal benyttes til at overvåge, at producenterne opfylder kravene i batteriforordningens kapitel VIII, jf. batteriforordningens artikel 55, stk. 1. Stk. 2. Producentregistret efter stk. 1 er offentligt tilgængeligt og findes på Dansk Producentansvars hjemmeside, www.producentansvar.dk.",
      "valid_from": "2025-06-20",
      "valid_to": null
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Ansøgning om registrering efter batteriforordningens artikel 55 indgives til Dansk Producentansvar via Dansk Producentansvars hjemmeside, www.producentansvar.dk, efter Dansk Producentansvars nærmere anvisning. Stk. 2. Oplysninger efter batteriforordningens artikel 55, stk. 3, litra b, indgives ved at oplyse producentens CVR-nummer. For udenlandske virksomheder, der ikke er registreret i det centrale virksomhedsregister, CVR, oplyses virksomhedens momsnummer (VAT-nr.), europæiske momsregistreringsnummer eller nationale momsregistreringsnummer i stedet for CVR-nummer. Stk. 3. Hvis en producent har udpeget en producentansvarsorganisation eller en bemyndiget repræsentant for udvidet producentansvar, indsender ansøger skriftlig fuldmagt, jf. batteriforordningens artikel 55, stk. 3, eller artikel 56, stk. 3, sammen med ansøgningen om registrering. Stk. 4. I forbindelse med ansøgning om registrering skal ansøger give oplysning om mængden af batterier, fordelt på batterikategori, jf. batteriforordningens artikel 1, stk. 3, som producenten forventer at gøre tilgængelig for første gang på det danske marked i det kalenderår, hvor producenten ansøger om registrering og i det efterfølgende hele kalenderår, undtagen forventede reduktionsmængder i de pågældende år. Stk. 5. Registreringspligten anses for opfyldt, når 1) samtlige oplysninger i batteriforordningens artikel 55, stk. 3, litra a–c, og stk. 2–4, 2) eventuel fuldmagt, jf. stk. 3, er modtaget hos Dansk Producentansvar og 3) gebyret for registrering, jf. § 20, stk. 1 og 2, er betalt.",
      "valid_from": "2025-06-20",
      "valid_to": null
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Dansk Producentansvar kan træffe afgørelse om, hvorvidt ansøger er at anse som producent. Stk. 2. Dansk Producentansvar kan træffe afgørelse om, hvordan batterier skal kategoriseres, jf. batteriforordningens artikel 1, stk. 3. Stk. 3. Dansk Producentansvar kan træffe afgørelse om, hvordan batterier skal grupperes, jf. gennemførselsretsakter vedtaget med hjemmel i batteriforordningens artikel 76, stk. 5. Stk. 4. Dansk Producentansvar kan afvise at registrere en producent eller inddrage producentens registrering efter batteriforordningens artikel 55, stk. 11.",
      "valid_from": "2025-06-20",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Dansk Producentansvar stiller oplysninger om ansøgningsprocessen til rådighed på sin hjemmeside, www.producentansvar.dk, godkender registreringer og tildeler et registreringsnummer, jf. batteriforordningens artikel 55, stk. 9.",
      "valid_from": "2025-06-20",
      "valid_to": null
    },
    {
      "provision_ref": "5:9",
      "chapter": "5",
      "section": "9",
      "content": "§ 9. Indsamlingssteder efter batteriforordningens artikel 59, stk. 2, litra a, og artikel 60, stk. 2, litra a, og enheder efter artikel 61, stk. 1, litra a-d, må kun indsamle udtjente batterier, hvis de har indgået en skriftlig kontrakt med en producent eller en producentansvarsorganisation udpeget i henhold til batteriforordningens artikel 57, stk. 1, eller § 4 i denne bekendtgørelse. Stk. 2. Producenten eller dennes producentansvarsorganisationen udpeget i henhold til batteriforordningens artikel 57, stk. 1, eller § 4 i denne bekendtgørelse, skal forevise kontrakten, jf. stk. 1, efter anmodning fra tilsynsmyndigheden.",
      "valid_from": "2025-06-20",
      "valid_to": null
    },
    {
      "provision_ref": "6:10",
      "chapter": "6",
      "section": "10",
      "content": "§ 10. Ansøgning om godkendelse efter batteriforordningens artikel 58 indgives til Miljøstyrelsen via styrelsens hjemmeside, www.mst.dk, efter styrelsens nærmere anvisning. Stk. 2. Oplysninger efter batteriforordningens artikel 55, stk. 3, litra d, og artikel 58, stk. 3, gives ved at indsende følgende, jf. dog stk. 3: 1) Oplysning om, hos hvilke affaldshåndteringsvirksomheder udtjente batterier vil blive håndteret. 2) Garanti efter batteriforordningens artikel 58, stk. 7 og kapitel 8 i denne bekendtgørelse. 3) Den beskrivelse af procedure for egenkontrollen, som er omtalt i § 18, stk. 2, eller § 19, stk. 2. Stk. 3. Producentsvarsorganisationer, som er udpeget til at varetage producentansvarsforpligtigelser vedrørende bærbare batterier og batterier til lette transportmidler, jf. denne bekendtgørelses § 4, skal desuden indsende følgende: 1) Oplysning om de etablerede indsamlingssteders navn, adresse og CVR-nummer, medmindre indsamling sker direkte fra slutbrugere, jf. nr. 2. 2) Oplysning om, hvilket geografisk område husstandsindsamlingen dækker, når indsamling sker direkte fra slutbrugere.",
      "valid_from": "2025-06-20",
      "valid_to": null
    },
    {
      "provision_ref": "7:11",
      "chapter": "7",
      "section": "11",
      "content": "§ 11. Producentansvarsorganisationer, der er udpeget efter batteriforordningens artikel 57, stk. 1, eller § 4 i denne bekendtgørelse, skal graduere producenters finansielle bidrag til dækning af operationelle omkostninger vedrørende håndtering af udtjente batterier i overensstemmelse med bilag 1, jf. batteriforordningens artikel 57, stk. 2.",
      "valid_from": "2025-06-20",
      "valid_to": null
    },
    {
      "provision_ref": "8:12",
      "chapter": "8",
      "section": "12",
      "content": "§ 12. Garanti skal stilles i forbindelse med godkendelsen, jf. § 10, og derefter en gang årligt senest den 1. januar efter Miljøstyrelsens nærmere anvisning.",
      "valid_from": "2025-06-20",
      "valid_to": null
    },
    {
      "provision_ref": "8:13",
      "chapter": "8",
      "section": "13",
      "content": "§ 13. Som garanti anerkendes følgende: 1) Bankgaranti stillet af et pengeinstitut. 2) Garanti stillet af et kautionsselskab. 3) Kontant depot på spærret konto i et pengeinstitut. Stk. 2. Garanti skal stilles i danske kroner eller i euro. Stk. 3. En garanti skal klausuleres således, at den skal udbetales til Miljøstyrelsen på anfordring.",
      "valid_from": "2025-06-20",
      "valid_to": null
    },
    {
      "provision_ref": "8:14",
      "chapter": "8",
      "section": "14",
      "content": "§ 14. Miljøstyrelsen træffer afgørelse om størrelsen af garantien. Garantien skal dække Miljøstyrelsens forventede omkostninger til affaldshåndteringsaktiviteter efter forordningens artikel 58, stk. 7, i en periode på tre måneder. Garantiens størrelse fastsættes som en sats pr. vægtenhed tilgængeliggjorte batterier med fradrag af reduktionsmængder. Miljøstyrelsen kan differentiere satserne, hvis forskelle i forventede omkostninger til indsamling og håndtering af udtjente batterier tilsiger det. Stk. 2. Garanti indsendes til Miljøstyrelsen efter styrelsens nærmere anvisning.",
      "valid_from": "2025-06-20",
      "valid_to": null
    },
    {
      "provision_ref": "9:15",
      "chapter": "9",
      "section": "15",
      "content": "§ 15. Oplysninger efter batteriforordningens artikel 75 indberettes til Dansk Producentansvar via Dansk Producentansvars hjemmeside, www.producentansvar.dk, efter Dansk Producentansvars nærmere anvisning. Stk. 2. Indberetning efter stk. 1 skal ske inden fristen i batteriforordningens artikel 75, stk. 7, jf. dog stk. 3. Stk. 3. Indberetning efter stk. 1 skal ske første gang senest den 30. juni 2026. Stk. 4. Indberetning foretages i det format, der er fastlagt i gennemførselsretsakter vedtaget med hjemmel i batteriforordningens artikel 76, stk. 5.",
      "valid_from": "2025-06-20",
      "valid_to": null
    },
    {
      "provision_ref": "9:16",
      "chapter": "9",
      "section": "16",
      "content": "§ 16. Dansk Producentansvar videregiver hvert år senest den 31. august de oplysninger, som Dansk Producentansvar har modtaget efter batteriforordningen eller denne bekendtgørelse, til Miljøstyrelsen. Stk. 2. Videregivelsen, jf. stk. 1, skal ske efter Miljøstyrelsens nærmere anvisning.",
      "valid_from": "2025-06-20",
      "valid_to": null
    },
    {
      "provision_ref": "10:17",
      "chapter": "10",
      "section": "17",
      "content": "§ 17. Producentansvarsorganisationer, der er udpeget efter batteriforordningens artikel 57, stk. 1, eller § 4 i denne bekendtgørelse, skal, ud over de oplysninger, der er nævnt i batteriforordningens artikel 57, stk. 5, en gang årligt gøre oplysninger om følgende offentligt tilgængelige på deres hjemmeside: 1) Ejerskab. 2) Producenter i organisationen. 3) De vejledende økonomiske bidrag, der betales af producenterne pr. ton batterier gjort tilgængeligt for første gang på det danske marked, undtagen reduktionsmængder. 4) Udvælgelsesproceduren for affaldshåndteringsvirksomheder, jf. batteriforordningens artikel 57, stk. 6. Stk. 2. Oplysninger nævnt i stk. 1 skal som minimum være anført på dansk og engelsk.",
      "valid_from": "2025-06-20",
      "valid_to": null
    },
    {
      "provision_ref": "11:18",
      "chapter": "11",
      "section": "18",
      "content": "§ 18. Producenter skal føre egenkontrol med henblik på at sikre følgende: 1) At de finansierer de omkostninger, som de skal dække i henhold til batteriforordningens artikel 56, stk. 4. 2) At kvaliteten af de indsamlede og rapporterede data overholder kravene i batteriforordningens artikel 75. 3) At de efterlever kravene i Europa-Parlamentets og Rådets forordning om overførsel af affald. Stk. 2. Producenter skal udarbejde en skriftlig beskrivelse af procedure og dokumentation for gennemførelse af egenkontrollen efter stk. 1. Stk. 3. Producenter, der udbyder opgaven med indsamling og behandling af affald til tredjeparter, skal anvende vejesedler eller anden dokumentation fra tredjeparten som led i deres egenkontrol af data om indsamlet og behandlet affald efter stk. 1, nr. 2. Stk. 4. Producenter fritages for forpligtelsen til egen kontrol i det omfang, forpligtelsen opfyldes af en producentansvarsorganisation, jf. batteriforordningens artikel 57, stk. 1, eller § 4 i denne bekendtgørelse.",
      "valid_from": "2025-06-20",
      "valid_to": null
    },
    {
      "provision_ref": "11:19",
      "chapter": "11",
      "section": "19",
      "content": "§ 19. Producentansvarsorganisationer, jf. batteriforordningens artikel 57, stk. 1, eller § 4 i denne bekendtgørelse, skal føre egenkontrol med henblik på at sikre følgende: 1) At de indkrævede bidrag fra producentansvarsorganisationens producenter dækker de omkostninger, der er nævnt i batteriforordningens artikel 56, stk. 4. 2) At de indkrævede bidrag fra producentansvarsorganisationens producenter er gradueret i overensstemmelse med § 11, jf. bilag 1. 3) At kvaliteten af de data, som producentansvarsorganisationen indberetter til Dansk Producentsvar, overholder kravene i batteriforordningens artikel 75. 4) At de efterlever kravene i Europa-Parlamentets og Rådets forordning om overførsel af affald. Stk. 2. Producentansvarsorganisationer skal udarbejde en skriftlig beskrivelse af procedure og dokumentation for gennemførelse af egenkontrollen efter stk. 1. Stk. 3. Producentansvarsorganisationer, der udbyder opgaven med indsamling og behandling af affald til tredjeparter, skal anvende vejesedler eller anden dokumentation fra tredjeparten som led i deres egenkontrol af data om indsamlet og behandlet affald efter stk. 1, nr. 3.",
      "valid_from": "2025-06-20",
      "valid_to": null
    },
    {
      "provision_ref": "12:20",
      "chapter": "12",
      "section": "20",
      "content": "§ 20. For registrering i producentregistret, jf. batteriforordningens artikel 55, stk. 2, og kapitel 4 i denne bekendtgørelse, betales et engangsgebyr på 1.000 kr. pr. producent til Dansk Producentansvar, jf. dog stk. 2. Stk. 2. Hvis en producent, jf. stk. 1, allerede er registreret i producentregistret efter en af følgende bekendtgørelser, skal der betales et engangsgebyr på 500 kr.: 1) Bekendtgørelse nr. 1453 af 7. december 2015 om batterier og akkumulatorer og udtjente batterier og akkumulatorer. 2) Bilskrotbekendtgørelsen. 3) Elektronikaffaldsbekendtgørelsen. 4) Bekendtgørelse om udvidet producentansvar for visse engangsplastprodukter. 5) Bekendtgørelse om udvidet producentansvar for fiskeredskaber, der indeholder plast. 6) Bekendtgørelse om visse krav til emballager og udvidet producentansvar for emballage og påfyldt emballage. Stk. 3. For øvrige administrative opgaver, som Dansk Producentansvar udfører i henhold til batteriforordningen eller denne bekendtgørelse, betaler producenter et årligt gebyr. Gebyret beregnes i forhold til den mængde batterier, der er gjort tilgængelig for første gang på det danske marked i det foregående kalenderår, undtagen reduktionsmængder, jf. dog stk. 4 og 5. Stk. 4. For perioden 18. august 2025 til 31. december 2025 og for kalenderåret 2026, eller hvis en nyregistreret producent ikke har gjort batterier tilgængelige for første gang på det danske marked i det foregående kalenderår, betales i stedet for det gebyr, der er omtalt i stk. 3, et gebyr for den mængde batterier, der forventes gjort tilgængelig for første gang på det danske marked af den pågældende producent i det pågældende kalenderår, undtagen batterier, der forventes at forlade Danmark i det pågældende år, inden de bliver solgt til slutbrugere, jf. dog stk. 5. Hvis den mængde batterier, der er gjort tilgængelig for første gang på det danske marked af den pågældende producent, undtagen reduktionsmængder, der har forladt medlemsstatens område i det pågældende år, inden de blev solgt til slutbrugere, afviger fra den oplyste forventede mængde, reguleres gebyret det efterfølgende kalenderår med det beløb, der svarer til differencen. Stk. 5. Hvis størrelsen af gebyret efter stk. 3 eller stk. 4 ikke kan opgøres på baggrund af producentens oplysninger om den mængde batterier, den pågældende har gjort tilgængeligfor første gang på det danske marked, kan Dansk Producentansvar benytte de mængder, som Miljøstyrelsen har lagt til grund ved sin gebyrfastsættelse, jf. § 22, stk. 2, som grundlag for fastsættelsen af gebyret. Stk. 6. Gebyrerne efter stk. 3 eller stk. 4 udgør mindst 250 kr. årligt. Stk. 7. Hvis en producent giver anledning til ekstra administration i forbindelse med øvrige administrative opgaver, jf. stk. 3, opkræves der et særskilt gebyr pr. påbegyndt time. Stk. 8. Gebyrer efter stk. 2 og 4 skal indbetales digitalt og efter Dansk Producentansvars anvisning. Såfremt betalingen ikke foretages i overensstemmelse hermed, anses betalingen ikke for at være gennemført.",
      "valid_from": "2025-06-20",
      "valid_to": null
    },
    {
      "provision_ref": "12:21",
      "chapter": "12",
      "section": "21",
      "content": "§ 21. Gebyrerne efter § 20 skal svare til de faktiske omkostninger, som Dansk Producentansvar har i forbindelse med udførelse af opgaver fastsat i denne bekendtgørelse. Gebyrerne opkræves af Dansk Producentansvar. Stk. 2. Miljøstyrelsen fastsætter årligt satser for gebyr efter § 20, stk. 3 og 7, på baggrund af budget og indstilling om gebyrstørrelse fra Dansk Producentansvar. Dansk Producentansvar offentliggør gebyrsatserne på organisationens hjemmeside.",
      "valid_from": "2025-06-20",
      "valid_to": null
    },
    {
      "provision_ref": "12:22",
      "chapter": "12",
      "section": "22",
      "content": "§ 22. Producenter skal årligt betale et gebyr for Miljøstyrelsens administration. Gebyret beregnes i forhold til den mængde batterier, der er gjort tilgængelig for første gang på det danske marked i det foregående kalenderår, undtagen reduktionsmængder, jf. dog stk. 2. Gebyret dækker Miljøstyrelsens omkostninger ved følgende: 1) Undersøgelse af sammensætningen af indsamlet blandet kommunalt affald og affald af elektrisk og elektronisk udstyr med henblik på at bestemme andelen af udtjente bærbare batterier og udtjente batterier til lette transportmidler deri, jf. batteriforordningens artikel 69, stk. 5. 2) Behandling af klager over afgørelser, jf. § 29, stk. 1. 3) Administration og opkrævning af gebyrer. 4) Tilsyn med, at producenter og producentansvarsorganisationer tilmeldes producentregistret og indgiver korrekte oplysninger hertil, jf. batteriforordningens artikel 55 og artikel 75 samt § 6 og § 15 i denne bekendtgørelse. 5) Behandling af ansøgninger om godkendelse, jf. batteriforordningens artikel 58 og § 10 i denne bekendtgørelse. 6) Tilsyn med at producenter og producentansvarsorganisationer til stadighed opfylder betingelserne for at opretholde en godkendelse, jf. batteriforordningens artikel 58, stk. 6 og § 11 i denne bekendtgørelse. 7) Tilsyn med Dansk Producentansvar. 8) Rapportering til Kommissionen, jf. batteriforordningens artikel 76. 9) Udvikling og drift af IT-systemer til brug for ansøgning og sagsbehandling af godkendelser, gebyropkrævning og tilsyn. 10) Vejledning om gældende ret om producentansvar for batterier. Stk. 2. Hvis størrelsen af gebyret efter stk. 1 ikke kan opgøres på baggrund af producentens oplysninger om mængder af batterier, der er gjort tilgængelig for første gang på det danske marked, kan Miljøstyrelsen foretage en skønsmæssig ansættelse af gebyrtilsvaret. Stk. 3. Miljøstyrelsen fastsætter gebyrsatserne. Gebyrsatserne reguleres årligt pr. 1. januar med den sats, der er fastsat af Finansministeriet for det generelle pris- og lønindeks. Gebyret ændres desuden i fornødent omfang, således at det dækker omkostningerne, jf. stk. 1. Stk. 4 Gebyrets størrelse kan ikke påklages til anden administrativ myndighed. Stk. 5 Miljøstyrelsen offentliggør gebyrsatserne på styrelsens hjemmeside, www.mst.dk.",
      "valid_from": "2025-06-20",
      "valid_to": null
    },
    {
      "provision_ref": "12:23",
      "chapter": "12",
      "section": "23",
      "content": "§ 23. Gebyret efter § 22 skal indbetales inden for en frist, som Miljøstyrelsen fastsætter i forbindelse med fakturering af gebyret. Stk. 2. Gebyret efter § 22 skal indbetales digitalt efter Miljøstyrelsens anvisning. Såfremt betalingen ikke foretages i overensstemmelse hermed, anses betalingen ikke for at være gennemført. Stk. 3. Modtager Miljøstyrelsen ikke gebyret inden for fristen, jf. stk. 1, sender styrelsen en rykkerskrivelse til producenten med en ny betalingsfrist. Modtager Miljøstyrelsen ikke betaling af gebyret inden for den frist, der følger af rykkerskrivelsen, kan beløbet overgives til inddrivelse. Stk. 4. Hvis Miljøstyrelsen konstaterer, at en producent har afgivet urigtig indberetning, jf. batteriforordningens artikel 75 eller § 6, stk. 4, i denne bekendtgørelse, således at producenten har betalt for lidt i gebyr, afkræves producenten det skyldige beløb til betaling senest 14 dage efter påkrav. Stk. 5. Hvis producenten har indbetalt for meget i gebyr, udbetaler Miljøstyrelsen det for meget betalte beløb til producenten. Beløbet udbetales senest 3 uger efter, at producenten har gjort Miljøstyrelsen opmærksom på fejlen, eller at styrelsen har konstateret fejlen.",
      "valid_from": "2025-06-20",
      "valid_to": null
    },
    {
      "provision_ref": "13:24",
      "chapter": "13",
      "section": "24",
      "content": "§ 24. Dansk Producentansvar skal sikre, at dokumenter, der er modtaget eller afsendt af Dansk Producentansvar som led i administrativ sagsbehandling i forbindelse med Dansk Producentansvars virksomhed, og som har betydning for en sag eller sagsbehandlingen i øvrigt, er opbevaret på en sådan måde, at det bl.a. i forbindelse med tilsyn, anmodning om aktindsigt eller en klagesag er muligt at identificere dem og finde dem frem. Det samme gælder interne dokumenter, der foreligger i endelig form. Stk. 2. Dokumenter efter stk. 1 skal opbevares i mindst 5 år.",
      "valid_from": "2025-06-20",
      "valid_to": null
    },
    {
      "provision_ref": "13:25",
      "chapter": "13",
      "section": "25",
      "content": "§ 25. Dansk Producentansvar skal inden for rammerne af databeskyttelsesreglerne samarbejde med Miljøstyrelsen og i den forbindelse udveksle oplysninger og dokumenter af betydning for producenters efterlevelse af deres forpligtelser efter batteriforordningen og denne bekendtgørelse.",
      "valid_from": "2025-06-20",
      "valid_to": null
    },
    {
      "provision_ref": "13:26",
      "chapter": "13",
      "section": "26",
      "content": "§ 26. Dansk Producentansvar skal inden for rammerne af databeskyttelsesreglerne i relevant omfang samarbejde med relevante myndigheder og producentregistre i andre EU-medlemsstater samt EU-Kommissionen og i den forbindelse udveksle oplysninger og dokumenter af betydning for producenters efterlevelse af deres forpligtelser efter batteriforordningen og denne bekendtgørelse. Stk. 2. Udveksling af oplysninger og dokumenter, jf. stk. 1, skal ske digitalt.",
      "valid_from": "2025-06-20",
      "valid_to": null
    },
    {
      "provision_ref": "13:27",
      "chapter": "13",
      "section": "27",
      "content": "§ 27. Miljøstyrelsen skal som tilsynsmyndighed inden for rammerne af databeskyttelsesreglerne i relevant omfang samarbejde med relevante myndigheder og producentregistre i andre EU-medlemsstater samt EU-Kommissionen og i den forbindelse udveksle oplysninger og dokumenter af betydning for producenters efterlevelse af deres forpligtelser efter batteriforordningen og denne bekendtgørelse.",
      "valid_from": "2025-06-20",
      "valid_to": null
    },
    {
      "provision_ref": "14:28",
      "chapter": "14",
      "section": "28",
      "content": "§ 28. Miljøstyrelsen fører tilsyn og kontrol med, at bestemmelserne i batteriforordningens artikel 5, stk. 1, litra a, artikel 6, jf. bilag I, artikel 13, stk. 5, artikel 18, stk. 1, artikel 38, artiklerne 41-43 og artikel 81, stk. 2, overholdes. Miljøstyrelsens tilsyn og kontrol efter 1. pkt., udøves efter reglerne herom i lov om kemikalier. Stk. 2. Miljøstyrelsen fører tilsyn med, at reglerne i batteriforordningens kapitel 8 og bestemmelserne i denne bekendtgørelse overholdes. Miljøstyrelsens tilsyn efter 1. pkt., udøves efter reglerne herom i lov om miljøbeskyttelse.",
      "valid_from": "2025-06-20",
      "valid_to": null
    },
    {
      "provision_ref": "14:29",
      "chapter": "14",
      "section": "29",
      "content": "§ 29. Afgørelser truffet af Dansk Producentansvar kan påklages til Miljøstyrelsen, jf. lov om miljøbeskyttelse § 9 ø, stk. 3. Stk. 2. Reglerne i forvaltningsloven gælder for de sager, hvori der træffes afgørelse af Dansk Producentansvar i medfør af denne bekendtgørelse. Stk. 3. Miljøstyrelsens afgørelser efter denne bekendtgørelse kan ikke indbringes for anden administrativ myndighed.",
      "valid_from": "2025-06-20",
      "valid_to": null
    },
    {
      "provision_ref": "15:30",
      "chapter": "15",
      "section": "30",
      "content": "§ 30. Medmindre højere straf er forskyldt efter den øvrige lovgivning, straffes med bøde den, der overtræder §§ 4, 9, 11, 12, 17, 18 eller 19. Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på miljøet eller fremkaldt fare derfor eller 2) opnået eller tilsigtet en økonomisk fordel for den pågældende selv eller andre, herunder ved besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2025-06-20",
      "valid_to": null
    },
    {
      "provision_ref": "16:31",
      "chapter": "16",
      "section": "31",
      "content": "§ 31. Bekendtgørelsen træder i kraft den 18. august 2025. Stk. 2. Følgende bekendtgørelser ophæves: 1) Bekendtgørelse nr. 870 af 8. juli 2015 om import og salg samt eksport af batterier og akkumulatorer. 2) Bekendtgørelse nr. 1453 af 7. december 2015 om batterier og akkumulatorer og udtjente batterier og akkumulatorer.",
      "valid_from": "2025-06-20",
      "valid_to": null
    }
  ],
  "definitions": []
}
