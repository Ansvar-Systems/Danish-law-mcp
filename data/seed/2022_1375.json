{
  "id": "2022:1375",
  "type": "statute",
  "title": "Bekendtgørelse om særlig støtte til almene boligorganisationers erhvervelse af erhvervsejendomme",
  "short_name": "BEK H#LOKDOK04",
  "status": "in_force",
  "issued_date": "2022-09-30",
  "url": "https://www.retsinformation.dk/eli/lta/2022/1375/xml",
  "description": "Retsinformation source. DocumentId=DE000313; AccessionNumber=B20220137505; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bolig- og Planstyrelsen kan efter § 2 give tilsagn om støtte til etablering af almene boliger med henblik på at øge antallet af økonomisk tilgængelige boliger i større byer, hvor der måtte være særligt behov herfor."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Bolig- og Planstyrelsen kan i perioden 2022-2031 inden for en bevilling fastsat i henhold til den årlige finanslov give tilsagn om tilskud til erhvervelse med efterfølgende ombygning til almene boliger af eksisterende ejendomme, som ikke anvendes til beboelse. Tilsagnet efter 1. pkt. er betinget af, at kommunalbestyrelsen meddeler tilsagn om støtte efter § 115 i almenboligloven. Stk. 2. Tilskuddet efter stk. 1 svarer til den andel af anskaffelsessummen, som i henhold til tilsagnet overstiger maksimumsbeløbet."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Ansøgning om tilskud kan indsendes af en almen boligorganisation til Bolig- og Planstyrelsen inden for en ansøgningsperiode, som oplyses på styrelsens hjemmeside, med frist den 1. marts eller 1. september. Stk. 2. Ansøgning skal fremsendes elektronisk ved anvendelse af det ansøgningsskema, der findes på Bolig- og Planstyrelsens hjemmeside. Stk. 3. En ansøgning skal vedrøre en bestemt ejendom, hvorom der er indgået en betinget købsaftale eller igangsat dokumenterede drøftelser om et køb mellem boligorganisationen og ejendommens ejer."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Det er en forudsætning for tilsagn efter § 7, at 1) ejendommen er beliggende i en by (byområde) med mindst 20.000 indbyggere efter Danmarks Statistiks seneste byopgørelse pr. 1. januar, 2) boligledigheden i kommunen opgjort efter almenboliglovens § 115, stk. 7, 2. pkt., ikke overstiger 2 pct., 3) kommunalbestyrelsen og boligorganisationen på ansøgningstidspunktet har indberettet byggeprojektet i Bolig- og Planstyrelsens system til støttet byggeri BOSSINF-STB på kladde, status 10, 4) boligorganisationen dokumenterer, at den råder over eller fra en administrationsorganisation vil kunne tilføres tilstrækkelig egenkapital til at afdække risici ved projektet, og 5) erhvervelse og ombygning af ejendommen er velbegrundet, herunder at kommunen erklærer, at ejendommen er centralt placeret i en by eller bymidte, hvor der er et særligt behov for flere økonomisk tilgængelige boliger, jf. § 1."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Bolig- og Planstyrelsen oplyser på styrelsens hjemmeside om meddelte tilsagn efter § 7 og om den resterende årlige bevilling."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. I bevillingsperioden oplyser Bolig- og Planstyrelsen på styrelsens hjemmeside før hver ansøgningsperiode omfanget af midler, der kan søges. Stk. 2. Bolig- og Planstyrelsen foretager løbende behandling af ansøgninger samt giver i den forbindelse ansøgere besked om, hvorvidt en ansøgning vil indgå i styrelsens endelige prioritering af midler. Stk. 3. Bolig- og Planstyrelsen afgør efter den 1. marts og 1. september, om der kan gives tilsagn på baggrund af modtagne ansøgninger. Stk. 4. Bolig- og Planstyrelsen fordeler årets afsatte midler, jf. § 2, på regionale rammer med henblik på årets første ansøgningsperiode og oplyser herom på styrelsens hjemmeside. Der kan kun søges om midler senere på året i det omfang, der er resterende midler til rådighed efter årets første ansøgningsperiode. Hvis styrelsen giver tilsagn på grundlag af en ansøgningsperiode senere på året, er midlerne alene omfattet af en landsdækkende ramme."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Bolig- og Planstyrelsen foretager en vurdering af de indsendte ansøgninger, herunder projektets omkostninger og egnethed til formålet, og træffer på den baggrund beslutning om, hvorvidt der kan meddeles tilsagn om tilskud, jf. § 2. Hvis der er flere berettigede ansøgninger end midler til rådighed, foretager Bolig- og Planstyrelsen en prioritering blandt ansøgningerne, så der opnås det størst mulige antal økonomisk tilgængelige boliger i områder, hvor der er behov for boligerne. Stk. 2. Bolig- og Planstyrelsen kan til brug for sin sagsbehandling indhente yderligere oplysninger fra ansøgere samt oplysninger og vurderinger fra ejendomsmæglere samt kommunen og Landsbyggefonden."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Senest 12 måneder efter at Bolig- og Planstyrelsen har givet tilsagn om tilskud efter § 2, skal kommunalbestyrelsen have godkendt skema A i Bolig- og Planstyrelsens system til støttet byggeri BOSSINF-STB for de boliger, der etableres i medfør af tilsagnet. Stk. 2. Såfremt kommunalbestyrelsen ikke har godkendt skema A inden fristen efter stk. 1, bortfalder tilsagnet. Stk. 3. Bolig- og Planstyrelsen kan i særlige tilfælde dispensere fra fristen i stk. 1."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Når en almen boligorganisation modtager kommunalt støttetilsagn til erhvervelse og ombygning af en ejendom, hvortil Bolig- og Planstyrelsen tillige har meddelt tilsagn om tilskud efter § 2, skal boligorganisationen med kommunens attestation indsende en plan for udbetaling af tilskuddet til Bolig- og Planstyrelsen. Stk. 2. Udbetaling af tilskuddet kan tidligst ske, når Landsbyggefonden har udbetalt grundkapital, jf. § 125 i almenboligloven. Stk. 3. Efter anmodning fra Bolig- og Planstyrelsen udbetaler Udbetaling Danmark tilskuddet til boligorganisationen. Stk. 4. Når kommunalbestyrelsen har godkendt det endelige byggeregnskab (skema C), skal boligorganisationen med kommunens attestation indsende en endelig opgørelse af det berettigede tilskud til Bolig- og Planstyrelsen. Såfremt den samlede anskaffelsessum er lavere end forudsat i ansøgningen, opkræver Udbetaling Danmark efter anmodning fra Bolig- og Planstyrelsen det for meget udbetalte tilskud. Såfremt den samlede anskaffelsessum er højere end forudsat i ansøgningen, finansieres overskridelsen af boligorganisationens egenkapital."
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Bolig- og Planstyrelsen annullerer tilsagn om støtte efter § 2 i følgende tilfælde: 1) Tilsagnsmodtager har givet vildledende eller urigtige oplysninger eller fortiet oplysninger af betydning for ansøgningen. 2) De almene boliger, der er givet tilsagn til, etableres ikke i overensstemmelse med ansøgningen. Stk. 2. Når tilsagn annulleres efter stk. 1, skal modtagne tilskud tilbagebetales til staten."
    },
    {
      "provision_ref": "6:11",
      "chapter": "6",
      "section": "11",
      "content": "§ 11. Enhver, der modtager støtte i form af tilskud efter denne bekendtgørelse, er forpligtet til efter anmodning fra Bolig- og Planstyrelsen at afgive enhver oplysning, der har betydning for styrelsens kontrol med, at vilkår for støtten overholdes."
    },
    {
      "provision_ref": "7:12",
      "chapter": "7",
      "section": "12",
      "content": "§ 12. Afgørelser truffet af Bolig- og Planstyrelsen efter denne bekendtgørelse kan ikke indbringes for indenrigs- og boligministeren eller anden administrativ myndighed."
    },
    {
      "provision_ref": "8:13",
      "chapter": "8",
      "section": "13",
      "content": "§ 13. Bekendtgørelsen træder i kraft den 7. oktober 2022."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bolig- og Planstyrelsen kan efter § 2 give tilsagn om støtte til etablering af almene boliger med henblik på at øge antallet af økonomisk tilgængelige boliger i større byer, hvor der måtte være særligt behov herfor.",
      "valid_from": "2022-09-30",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Bolig- og Planstyrelsen kan i perioden 2022-2031 inden for en bevilling fastsat i henhold til den årlige finanslov give tilsagn om tilskud til erhvervelse med efterfølgende ombygning til almene boliger af eksisterende ejendomme, som ikke anvendes til beboelse. Tilsagnet efter 1. pkt. er betinget af, at kommunalbestyrelsen meddeler tilsagn om støtte efter § 115 i almenboligloven. Stk. 2. Tilskuddet efter stk. 1 svarer til den andel af anskaffelsessummen, som i henhold til tilsagnet overstiger maksimumsbeløbet.",
      "valid_from": "2022-09-30",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Ansøgning om tilskud kan indsendes af en almen boligorganisation til Bolig- og Planstyrelsen inden for en ansøgningsperiode, som oplyses på styrelsens hjemmeside, med frist den 1. marts eller 1. september. Stk. 2. Ansøgning skal fremsendes elektronisk ved anvendelse af det ansøgningsskema, der findes på Bolig- og Planstyrelsens hjemmeside. Stk. 3. En ansøgning skal vedrøre en bestemt ejendom, hvorom der er indgået en betinget købsaftale eller igangsat dokumenterede drøftelser om et køb mellem boligorganisationen og ejendommens ejer.",
      "valid_from": "2022-09-30",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Det er en forudsætning for tilsagn efter § 7, at 1) ejendommen er beliggende i en by (byområde) med mindst 20.000 indbyggere efter Danmarks Statistiks seneste byopgørelse pr. 1. januar, 2) boligledigheden i kommunen opgjort efter almenboliglovens § 115, stk. 7, 2. pkt., ikke overstiger 2 pct., 3) kommunalbestyrelsen og boligorganisationen på ansøgningstidspunktet har indberettet byggeprojektet i Bolig- og Planstyrelsens system til støttet byggeri BOSSINF-STB på kladde, status 10, 4) boligorganisationen dokumenterer, at den råder over eller fra en administrationsorganisation vil kunne tilføres tilstrækkelig egenkapital til at afdække risici ved projektet, og 5) erhvervelse og ombygning af ejendommen er velbegrundet, herunder at kommunen erklærer, at ejendommen er centralt placeret i en by eller bymidte, hvor der er et særligt behov for flere økonomisk tilgængelige boliger, jf. § 1.",
      "valid_from": "2022-09-30",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Bolig- og Planstyrelsen oplyser på styrelsens hjemmeside om meddelte tilsagn efter § 7 og om den resterende årlige bevilling.",
      "valid_from": "2022-09-30",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. I bevillingsperioden oplyser Bolig- og Planstyrelsen på styrelsens hjemmeside før hver ansøgningsperiode omfanget af midler, der kan søges. Stk. 2. Bolig- og Planstyrelsen foretager løbende behandling af ansøgninger samt giver i den forbindelse ansøgere besked om, hvorvidt en ansøgning vil indgå i styrelsens endelige prioritering af midler. Stk. 3. Bolig- og Planstyrelsen afgør efter den 1. marts og 1. september, om der kan gives tilsagn på baggrund af modtagne ansøgninger. Stk. 4. Bolig- og Planstyrelsen fordeler årets afsatte midler, jf. § 2, på regionale rammer med henblik på årets første ansøgningsperiode og oplyser herom på styrelsens hjemmeside. Der kan kun søges om midler senere på året i det omfang, der er resterende midler til rådighed efter årets første ansøgningsperiode. Hvis styrelsen giver tilsagn på grundlag af en ansøgningsperiode senere på året, er midlerne alene omfattet af en landsdækkende ramme.",
      "valid_from": "2022-09-30",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Bolig- og Planstyrelsen foretager en vurdering af de indsendte ansøgninger, herunder projektets omkostninger og egnethed til formålet, og træffer på den baggrund beslutning om, hvorvidt der kan meddeles tilsagn om tilskud, jf. § 2. Hvis der er flere berettigede ansøgninger end midler til rådighed, foretager Bolig- og Planstyrelsen en prioritering blandt ansøgningerne, så der opnås det størst mulige antal økonomisk tilgængelige boliger i områder, hvor der er behov for boligerne. Stk. 2. Bolig- og Planstyrelsen kan til brug for sin sagsbehandling indhente yderligere oplysninger fra ansøgere samt oplysninger og vurderinger fra ejendomsmæglere samt kommunen og Landsbyggefonden.",
      "valid_from": "2022-09-30",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Senest 12 måneder efter at Bolig- og Planstyrelsen har givet tilsagn om tilskud efter § 2, skal kommunalbestyrelsen have godkendt skema A i Bolig- og Planstyrelsens system til støttet byggeri BOSSINF-STB for de boliger, der etableres i medfør af tilsagnet. Stk. 2. Såfremt kommunalbestyrelsen ikke har godkendt skema A inden fristen efter stk. 1, bortfalder tilsagnet. Stk. 3. Bolig- og Planstyrelsen kan i særlige tilfælde dispensere fra fristen i stk. 1.",
      "valid_from": "2022-09-30",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Når en almen boligorganisation modtager kommunalt støttetilsagn til erhvervelse og ombygning af en ejendom, hvortil Bolig- og Planstyrelsen tillige har meddelt tilsagn om tilskud efter § 2, skal boligorganisationen med kommunens attestation indsende en plan for udbetaling af tilskuddet til Bolig- og Planstyrelsen. Stk. 2. Udbetaling af tilskuddet kan tidligst ske, når Landsbyggefonden har udbetalt grundkapital, jf. § 125 i almenboligloven. Stk. 3. Efter anmodning fra Bolig- og Planstyrelsen udbetaler Udbetaling Danmark tilskuddet til boligorganisationen. Stk. 4. Når kommunalbestyrelsen har godkendt det endelige byggeregnskab (skema C), skal boligorganisationen med kommunens attestation indsende en endelig opgørelse af det berettigede tilskud til Bolig- og Planstyrelsen. Såfremt den samlede anskaffelsessum er lavere end forudsat i ansøgningen, opkræver Udbetaling Danmark efter anmodning fra Bolig- og Planstyrelsen det for meget udbetalte tilskud. Såfremt den samlede anskaffelsessum er højere end forudsat i ansøgningen, finansieres overskridelsen af boligorganisationens egenkapital.",
      "valid_from": "2022-09-30",
      "valid_to": null
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Bolig- og Planstyrelsen annullerer tilsagn om støtte efter § 2 i følgende tilfælde: 1) Tilsagnsmodtager har givet vildledende eller urigtige oplysninger eller fortiet oplysninger af betydning for ansøgningen. 2) De almene boliger, der er givet tilsagn til, etableres ikke i overensstemmelse med ansøgningen. Stk. 2. Når tilsagn annulleres efter stk. 1, skal modtagne tilskud tilbagebetales til staten.",
      "valid_from": "2022-09-30",
      "valid_to": null
    },
    {
      "provision_ref": "6:11",
      "chapter": "6",
      "section": "11",
      "content": "§ 11. Enhver, der modtager støtte i form af tilskud efter denne bekendtgørelse, er forpligtet til efter anmodning fra Bolig- og Planstyrelsen at afgive enhver oplysning, der har betydning for styrelsens kontrol med, at vilkår for støtten overholdes.",
      "valid_from": "2022-09-30",
      "valid_to": null
    },
    {
      "provision_ref": "7:12",
      "chapter": "7",
      "section": "12",
      "content": "§ 12. Afgørelser truffet af Bolig- og Planstyrelsen efter denne bekendtgørelse kan ikke indbringes for indenrigs- og boligministeren eller anden administrativ myndighed.",
      "valid_from": "2022-09-30",
      "valid_to": null
    },
    {
      "provision_ref": "8:13",
      "chapter": "8",
      "section": "13",
      "content": "§ 13. Bekendtgørelsen træder i kraft den 7. oktober 2022.",
      "valid_from": "2022-09-30",
      "valid_to": null
    }
  ],
  "definitions": []
}
