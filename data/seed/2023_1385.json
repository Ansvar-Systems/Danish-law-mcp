{
  "id": "2023:1385",
  "type": "statute",
  "title": "Bekendtgørelse om tilladelse til afgræsning af forurenede områder med særlige naturbeskyttelseshensyn",
  "short_name": "BEK H#LOKDOK04",
  "status": "in_force",
  "issued_date": "2023-11-29",
  "url": "https://www.retsinformation.dk/eli/lta/2023/1385/xml",
  "description": "Retsinformation source. DocumentId=DC001370; AccessionNumber=B20230138505; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse for fødevareproducerende dyr, som med tilladelse og med pålagt restriktion mod anvendelse som fødevarer, kan afgræsse områder med særlige naturbeskyttelseshensyn, der er forurenede i en sådan grad, at dette ellers kan udgøre en risiko for fødevaresikkerheden. Stk. 2. Bekendtgørelsen fastsætter vilkår for at opnå tilladelse, jf. stk. 1, samt vilkår for efterfølgende at få ophævet den på dyret pålagte restriktion mod anvendelse som fødevarer."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) CHR: Centrale Husdyrbrugsregister. 2) CHR-nummer: Et unikt registreringsnummer en virksomhed er tildelt i CHR. 3) Dyrets identifikationskode: Som defineret i Kommissionens delegerede forordning (EU) nr. 2019/2035 af 28. juni 2019. 4) Dyr, der anvendes i fødevareproduktionen (fødevareproducerende dyr): Som defineret i Europa-Parlamentets og Rådets forordning (EF) nr. 767/2009 af 13. juli 2009. 5) Markblok: Som defineret i bekendtgørelse om ansøgninger m.v. til visse ordninger for landbrugere i Tast selv. 6) Markedsføring: Som defineret i Europa-Parlamentets og Rådets forordning (EF) nr. 178/2002 af 28. januar 2002. 7) Operatør: Som defineret i Europa-Parlamentets og Rådets forordning (EU) nr. 2016/429 af 9. marts 2016. 8) Udpeget laboratorium: Laboratorium, som i henhold til Europa-Parlamentets og Rådets forordning (EU) nr. 2017/625 af 15. marts 2017 er udpeget til at foretage analyser af prøver, der er udtaget i forbindelse med offentlig kontrol og andre officielle aktiviteter. 9) Unik kode: Som defineret i Kommissionens delegerede forordning (EU) nr. 2019/2035 af 28. juni 2019."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. En operatør kan få tilladelse til at anvende et fødevareproducerende dyr til afgræsning af et forurenet område med særlige naturbeskyttelseshensyn, når 1) der på området er konstateret en forurening, som bevirker, at afgræsning med fødevareproducerende dyr kan udgøre en risiko for fødevaresikkerheden, men ikke en risiko for dyrets sundhed og velfærd, og 2) området eller dele heraf er a) beskyttet i henhold til bekendtgørelsen om udpegning og administration af internationale naturbeskyttelsesområder samt beskyttelse af visse arter, b) beskyttet i henhold til § 3 i lov om naturbeskyttelse, eller c) omfattet af tilsagn i henhold til bekendtgørelse om tilskud til pleje af græs- og naturarealer. Stk. 2. Et fødevareproducerende dyr, som skal indgå i en tilladelse til at afgræsse et forurenet område, jf. stk. 1, bliver pålagt en restriktion mod anvendelse som fødevarer. Stk. 3. Afkom af et fødevareproducerende moderdyr, som er pålagt en restriktion mod anvendelse som fødevarer, jf. stk. 2, bliver tilsvarende omfattet af en restriktion mod anvendelse som fødevarer. Stk. 4. Et fødevareproducerende dyr, som er pålagt en restriktion, jf. stk. 2 og 3, må ikke slagtes. Stk. 5. Animalske produkter fra et fødevareproducerende dyr, som er pålagt en restriktion, jf. stk. 2 og 3, må ikke markedsføres som fødevarer. Stk. 6. Operatøren skal orientere Fødevarestyrelsen inden omsætning af får, som er pålagt en restriktion, jf. stk. 2 og 3, til levebrug, herunder oplyse købers besætningsnummer og de relevante dyrs identifikationsnumre."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. For at få tilladelse til at anvende et fødevareproducerende dyr til afgræsning af et forurenet område, jf. § 3, stk. 1, skal operatøren indsende en anmodning herom til Fødevarestyrelsen. Stk. 2. Anmodningen skal sendes digitalt til Fødevarestyrelsen senest 30 kalenderdage, før dyret skal anvendes til afgræsning. En anmodning anses først for indsendt, når samtlige relevante oplysninger er modtaget i Fødevarestyrelsen. Stk. 3. Anmodningen skal indeholde oplysninger om 1) dyrets identifikationskode eller unikke kode, 2) områdets CHR-nummer og besætningsnummer, 3) nummer på områdets markblok, og 4) dokumentation for, at § 3, stk. 1, er opfyldt. Stk. 4. Et fødevareproducerende dyr må ikke anvendes til afgræsning af et forurenet område, før operatøren har modtaget tilladelsen hertil fra Fødevarestyrelsen."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. En restriktion mod anvendelse af et fødevareproducerende dyr som fødevarer, jf. § 3, stk. 2 og 3, kan ophæves, når det ved en blodprøve er dokumenteret, at dyret ikke udgør en risiko for fødevaresikkerheden, jf. dog stk. 2. Stk. 2. Restriktion mod anvendelse af en gruppe af dyr som fødevarer kan ophæves, når de i samme periode har afgræsset det samme forurenede areal, og det ved en repræsentativ stikprøve i form af blodprøver er dokumenteret, at dyrene ikke udgør en risiko for fødevaresikkerheden. Stk. 3. En blodprøve, jf. stk. 1 og 2, skal udtages af en autoriseret dyrlæge, og analysen af prøven skal udføres af et af Fødevarestyrelsen udpeget laboratorium."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. For at få en restriktion mod anvendelse af et fødevareproducerende dyr som fødevarer ophævet, jf. § 5, stk. 1 og 2, skal operatøren indsende en anmodning herom til Fødevarestyrelsen. Stk. 2. Anmodningen skal sendes digitalt til Fødevarestyrelsen senest 14 kalenderdage, før dyret skal anvendes som fødevarer. En anmodning anses først for indsendt, når samtlige relevante oplysninger er modtaget i Fødevarestyrelsen. Stk. 3. Anmodningen skal indeholde oplysninger om 1) operatørens CHR-nummer, 2) dyrets identifikationskode eller unikke kode, og 3) analyseresultat fra blodprøve, jf. § 5, stk. 1 og 2."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Med bøde straffes den, der ikke overholder § 3, stk. 4, 5 og 6. Stk. 2. Der kan pålægges selskaber og juridiske personer strafansvar efter reglerne i straffelovens 5. kapitel."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Bekendtgørelsen træder i kraft den 1. januar 2024."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse for fødevareproducerende dyr, som med tilladelse og med pålagt restriktion mod anvendelse som fødevarer, kan afgræsse områder med særlige naturbeskyttelseshensyn, der er forurenede i en sådan grad, at dette ellers kan udgøre en risiko for fødevaresikkerheden. Stk. 2. Bekendtgørelsen fastsætter vilkår for at opnå tilladelse, jf. stk. 1, samt vilkår for efterfølgende at få ophævet den på dyret pålagte restriktion mod anvendelse som fødevarer.",
      "valid_from": "2023-11-29",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) CHR: Centrale Husdyrbrugsregister. 2) CHR-nummer: Et unikt registreringsnummer en virksomhed er tildelt i CHR. 3) Dyrets identifikationskode: Som defineret i Kommissionens delegerede forordning (EU) nr. 2019/2035 af 28. juni 2019. 4) Dyr, der anvendes i fødevareproduktionen (fødevareproducerende dyr): Som defineret i Europa-Parlamentets og Rådets forordning (EF) nr. 767/2009 af 13. juli 2009. 5) Markblok: Som defineret i bekendtgørelse om ansøgninger m.v. til visse ordninger for landbrugere i Tast selv. 6) Markedsføring: Som defineret i Europa-Parlamentets og Rådets forordning (EF) nr. 178/2002 af 28. januar 2002. 7) Operatør: Som defineret i Europa-Parlamentets og Rådets forordning (EU) nr. 2016/429 af 9. marts 2016. 8) Udpeget laboratorium: Laboratorium, som i henhold til Europa-Parlamentets og Rådets forordning (EU) nr. 2017/625 af 15. marts 2017 er udpeget til at foretage analyser af prøver, der er udtaget i forbindelse med offentlig kontrol og andre officielle aktiviteter. 9) Unik kode: Som defineret i Kommissionens delegerede forordning (EU) nr. 2019/2035 af 28. juni 2019.",
      "valid_from": "2023-11-29",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. En operatør kan få tilladelse til at anvende et fødevareproducerende dyr til afgræsning af et forurenet område med særlige naturbeskyttelseshensyn, når 1) der på området er konstateret en forurening, som bevirker, at afgræsning med fødevareproducerende dyr kan udgøre en risiko for fødevaresikkerheden, men ikke en risiko for dyrets sundhed og velfærd, og 2) området eller dele heraf er a) beskyttet i henhold til bekendtgørelsen om udpegning og administration af internationale naturbeskyttelsesområder samt beskyttelse af visse arter, b) beskyttet i henhold til § 3 i lov om naturbeskyttelse, eller c) omfattet af tilsagn i henhold til bekendtgørelse om tilskud til pleje af græs- og naturarealer. Stk. 2. Et fødevareproducerende dyr, som skal indgå i en tilladelse til at afgræsse et forurenet område, jf. stk. 1, bliver pålagt en restriktion mod anvendelse som fødevarer. Stk. 3. Afkom af et fødevareproducerende moderdyr, som er pålagt en restriktion mod anvendelse som fødevarer, jf. stk. 2, bliver tilsvarende omfattet af en restriktion mod anvendelse som fødevarer. Stk. 4. Et fødevareproducerende dyr, som er pålagt en restriktion, jf. stk. 2 og 3, må ikke slagtes. Stk. 5. Animalske produkter fra et fødevareproducerende dyr, som er pålagt en restriktion, jf. stk. 2 og 3, må ikke markedsføres som fødevarer. Stk. 6. Operatøren skal orientere Fødevarestyrelsen inden omsætning af får, som er pålagt en restriktion, jf. stk. 2 og 3, til levebrug, herunder oplyse købers besætningsnummer og de relevante dyrs identifikationsnumre.",
      "valid_from": "2023-11-29",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. For at få tilladelse til at anvende et fødevareproducerende dyr til afgræsning af et forurenet område, jf. § 3, stk. 1, skal operatøren indsende en anmodning herom til Fødevarestyrelsen. Stk. 2. Anmodningen skal sendes digitalt til Fødevarestyrelsen senest 30 kalenderdage, før dyret skal anvendes til afgræsning. En anmodning anses først for indsendt, når samtlige relevante oplysninger er modtaget i Fødevarestyrelsen. Stk. 3. Anmodningen skal indeholde oplysninger om 1) dyrets identifikationskode eller unikke kode, 2) områdets CHR-nummer og besætningsnummer, 3) nummer på områdets markblok, og 4) dokumentation for, at § 3, stk. 1, er opfyldt. Stk. 4. Et fødevareproducerende dyr må ikke anvendes til afgræsning af et forurenet område, før operatøren har modtaget tilladelsen hertil fra Fødevarestyrelsen.",
      "valid_from": "2023-11-29",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. En restriktion mod anvendelse af et fødevareproducerende dyr som fødevarer, jf. § 3, stk. 2 og 3, kan ophæves, når det ved en blodprøve er dokumenteret, at dyret ikke udgør en risiko for fødevaresikkerheden, jf. dog stk. 2. Stk. 2. Restriktion mod anvendelse af en gruppe af dyr som fødevarer kan ophæves, når de i samme periode har afgræsset det samme forurenede areal, og det ved en repræsentativ stikprøve i form af blodprøver er dokumenteret, at dyrene ikke udgør en risiko for fødevaresikkerheden. Stk. 3. En blodprøve, jf. stk. 1 og 2, skal udtages af en autoriseret dyrlæge, og analysen af prøven skal udføres af et af Fødevarestyrelsen udpeget laboratorium.",
      "valid_from": "2023-11-29",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. For at få en restriktion mod anvendelse af et fødevareproducerende dyr som fødevarer ophævet, jf. § 5, stk. 1 og 2, skal operatøren indsende en anmodning herom til Fødevarestyrelsen. Stk. 2. Anmodningen skal sendes digitalt til Fødevarestyrelsen senest 14 kalenderdage, før dyret skal anvendes som fødevarer. En anmodning anses først for indsendt, når samtlige relevante oplysninger er modtaget i Fødevarestyrelsen. Stk. 3. Anmodningen skal indeholde oplysninger om 1) operatørens CHR-nummer, 2) dyrets identifikationskode eller unikke kode, og 3) analyseresultat fra blodprøve, jf. § 5, stk. 1 og 2.",
      "valid_from": "2023-11-29",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Med bøde straffes den, der ikke overholder § 3, stk. 4, 5 og 6. Stk. 2. Der kan pålægges selskaber og juridiske personer strafansvar efter reglerne i straffelovens 5. kapitel.",
      "valid_from": "2023-11-29",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Bekendtgørelsen træder i kraft den 1. januar 2024.",
      "valid_from": "2023-11-29",
      "valid_to": null
    }
  ],
  "definitions": []
}
