{
  "id": "2024:440",
  "type": "statute",
  "title": "Bekendtgørelse om planlægning for lokalplanpligtige solcelleanlæg i det åbne land",
  "short_name": "BEK H#LOKDOK04",
  "status": "in_force",
  "issued_date": "2024-05-03",
  "url": "https://www.retsinformation.dk/eli/lta/2024/440/xml",
  "description": "Retsinformation source. DocumentId=CD000320; AccessionNumber=B20240044005; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Varetagelse af klimahensyn er et lovligt hensyn i planlægningen, jf. planlovens § 1, stk. 1 og 2, og er en national interesse i den kommunale planlægning, jf. planlovens § 29, stk. 1, ligesom hensyn til klimabeskyttelse kan varetages efter planlovens § 29, stk. 3. Stk. 2. Det er en national interesse i den kommunale planlægning, at der sikres arealer til udbygning med solcelleanlæg, og at der kan ske den nødvendige tilslutning til og udbygning af infrastrukturen til transmission af energi."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Denne bekendtgørelse regulerer planlægning for opstilling af lokalplanpligtige solcelleanlæg i det åbne land med henblik på at fremme en udbygning med solcelleanlæg, idet der ved planlægningen tages hensyn til såvel muligheden for at udbygge energiproduktion og energiforsyning som nabobeboelse, natur, landskab, kulturhistoriske værdier, Forsvarets interesser, geologiske interesser, jordbrugsmæssige interesser og offentlighedens adgang til naturen. Stk. 2. Ved et solcelleanlæg forstås paneler, stativer, invertere og transformere, herunder en eventuel teknikbygning, et eventuelt hegn og eventuel afskærmning, herunder beplantningsbælter, som opstilleren etablerer i forbindelse med et solcelleanlæg."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Kommunalbestyrelsen fastsætter retningslinjer for opstilling af lokalplanpligtige solcelleanlæg i det åbne land, jf. planlovens § 11 a, stk. 1, nr. 5. Stk. 2. Kommuneplanens retningslinjer, jf. stk. 1, bør varetage følgende hensyn: 1) Planlægning for opstilling af lokalplanpligtige solcelleanlæg bør altid ske på baggrund af en konkret vurdering af forholdene på den pågældende lokalitet. 2) Der bør sikres en minimumsafstand på 150 meter fra landsbyer, sommerhusområder og kolonihaveområder. 3) Der bør sikres en minimumsafstand på 150 meter målt fra bygninger, der er registreret som beboelse i Bygnings- og Boligregistret, hvis der alene planlægges for opstilling af solceller på én side af beboelsen. 4) Der bør sikres en minimumsafstand på 300 meter målt fra bygninger, der er registreret som beboelse i Bygnings- og Boligregistret, hvis der planlægges for opstilling af solceller på to sider af beboelsen eller på yderligere én side af beboelsen, jf. nr. 3. 5) Der bør sikres en minimumsafstand på 750 meter målt fra bygninger, der er registreret som beboelse i Bygnings- og Boligregistret, hvis der planlægges for opstilling af solceller på tre eller flere sider af beboelsen eller på yderligere én eller flere sider af beboelsen, jf. nr. 4. 6) Der bør som altovervejende hovedregel etableres afskærmende beplantning, hvis solcelleanlæg placeres i nærheden af beboelse, medmindre f.eks. andre bygninger, terrænforhold eller skov udgør en permanent visuel barriere, eller der er indgået aftale om opkøb med henblik på nedlæggelse af sådanne beboelser. 7) Planlægningen for solcelleanlæg bør tage hensyn til, at solcelleanlægget ikke hindrer udbygning af eksisterende el- og gastransmissionsanlæg, herunder højspændingsstationer, eller hindrer adgangen hertil for øvrige tekniske anlæg. 8) Kulturhistoriske værdier, herunder f.eks. kirkers placering i landskabet. 9) Forsvarets interesser. 10) Geologiske interesser. 11) Jordbrugsmæssige, herunder skovbrugsmæssige interesser, hvor det ikke er lodsejer selv, der ønsker at opstille solcelleanlæg. 12) Muligheder for multifunktionel arealanvendelse. 13) Offentlighedens adgang til den omgivende natur. Stk. 3. Afstanden mellem nabobeboelse og et solcelleanlæg, jf. stk. 2, nr. 3-5, kan være mindre end henholdsvis 150 meter, 300 meter eller 750 meter på baggrund af en konkret vurdering af de lokale forhold, herunder hvor ejeren og en eventuel lejer af beboelsen er indforstået med den kortere afstand, eller hvor der er indgået aftale om opkøb med henblik på nedlæggelse af beboelsen, eller hvor f.eks. andre bygninger, terrænforhold eller skov udgør en permanent visuel barriere. Staten ejer store arealer langs de statslige jernbane- og vejstrækninger, og det bør særligt overvejes, om afstanden kan være mindre på disse arealer. Stk. 4. Der bør ikke fastsættes retningslinjer, der generelt øger afstandskravet til nabobeboelse, jf. stk. 2, nr. 3-5, eller fastsættes generelle retningslinjer om solcelleanlægs maksimale størrelse eller om det samlede omfang af solcelleanlæg i kommunen. Stk. 5. Kommuneplanens retningslinjer, jf. stk. 2, udarbejdes så vidt muligt på baggrund af en landskabsanalyse. Stk. 6. Kommunalbestyrelsen bør tidligt i planlægningen bede ansøger om at indhente udtalelse fra ejeren af det kollektive elforsyningsnet, som solcelleanlægget skal tilsluttes, og redegøre for mulighederne for tilslutning af solcelleanlægget til det kollektive elforsyningsnet eller anden afsætning af energiproduktionen fra solcelleanlægget. Kommunalbestyrelsen kan bede ansøger om udtalelse om, hvorvidt projektet vil kunne fordre planlægning i samarbejde med andre kommuner."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Kommunalbestyrelsen skal ved planlægning for solcelleanlæg i det åbne land i kystnærhedszonen uden for udviklingsområder, jf. planlovens § 5 a, stk. 1, redegøre for den særlige planlægningsmæssige eller den funktionelle begrundelse for den påtænkte lokalisering, herunder oplyse om undersøgelse af mulighederne for placering uden for kystnærhedszonen, jf. planlovens § 5 b, stk. 1, nr. 1. Stk. 2. Hvis der ikke kan findes en placering uden for kystnærhedszonen, skal solcelleanlæg placeres i størst mulig afstand fra kystlinjen og fortrinsvis bag eksisterende bebyggelse."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Kommunalbestyrelsen skal ved planlægning for opstilling af solcelleanlæg i det åbne land sikre, at der tages hensyn til natur- og landskabsinteresser, jf. planlovens § 11, stk. 4, nr. 4 og 6, og § 11 a, stk. 1, nr. 14 og 16. Stk. 2. Kommunalbestyrelsen skal ved planlægning for opstilling af solcelleanlæg i det åbne land sikre, at der tages hensyn til offentlighedens adgang til den omgivende natur."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Inddragelse af offentligheden i forbindelse med planlægning for opstilling af solcelleanlæg i det åbne land sker i henhold til reglerne i planlovens kapitel 6 om planers tilvejebringelse og ophævelse, reglerne i lov om fremme af vedvarende energi og reglerne i lov om miljøvurdering af planer og programmer og af konkrete projekter (VVM)."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Bekendtgørelsen træder i kraft den 1. juni 2024. Stk. 2. Kommuneplanens retningslinjer, jf. § 3, vedtages senest ved førstkommende revision af kommuneplanen, jf. planlovens § 23 a. Stk. 3. § 3 finder ikke anvendelse på planforslag, der offentliggøres før offentliggørelsen af forslag til revideret kommuneplan, jf. stk. 2. For sådanne planforslag finder de hidtil gældende regler anvendelse."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Varetagelse af klimahensyn er et lovligt hensyn i planlægningen, jf. planlovens § 1, stk. 1 og 2, og er en national interesse i den kommunale planlægning, jf. planlovens § 29, stk. 1, ligesom hensyn til klimabeskyttelse kan varetages efter planlovens § 29, stk. 3. Stk. 2. Det er en national interesse i den kommunale planlægning, at der sikres arealer til udbygning med solcelleanlæg, og at der kan ske den nødvendige tilslutning til og udbygning af infrastrukturen til transmission af energi.",
      "valid_from": "2024-05-03",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Denne bekendtgørelse regulerer planlægning for opstilling af lokalplanpligtige solcelleanlæg i det åbne land med henblik på at fremme en udbygning med solcelleanlæg, idet der ved planlægningen tages hensyn til såvel muligheden for at udbygge energiproduktion og energiforsyning som nabobeboelse, natur, landskab, kulturhistoriske værdier, Forsvarets interesser, geologiske interesser, jordbrugsmæssige interesser og offentlighedens adgang til naturen. Stk. 2. Ved et solcelleanlæg forstås paneler, stativer, invertere og transformere, herunder en eventuel teknikbygning, et eventuelt hegn og eventuel afskærmning, herunder beplantningsbælter, som opstilleren etablerer i forbindelse med et solcelleanlæg.",
      "valid_from": "2024-05-03",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Kommunalbestyrelsen fastsætter retningslinjer for opstilling af lokalplanpligtige solcelleanlæg i det åbne land, jf. planlovens § 11 a, stk. 1, nr. 5. Stk. 2. Kommuneplanens retningslinjer, jf. stk. 1, bør varetage følgende hensyn: 1) Planlægning for opstilling af lokalplanpligtige solcelleanlæg bør altid ske på baggrund af en konkret vurdering af forholdene på den pågældende lokalitet. 2) Der bør sikres en minimumsafstand på 150 meter fra landsbyer, sommerhusområder og kolonihaveområder. 3) Der bør sikres en minimumsafstand på 150 meter målt fra bygninger, der er registreret som beboelse i Bygnings- og Boligregistret, hvis der alene planlægges for opstilling af solceller på én side af beboelsen. 4) Der bør sikres en minimumsafstand på 300 meter målt fra bygninger, der er registreret som beboelse i Bygnings- og Boligregistret, hvis der planlægges for opstilling af solceller på to sider af beboelsen eller på yderligere én side af beboelsen, jf. nr. 3. 5) Der bør sikres en minimumsafstand på 750 meter målt fra bygninger, der er registreret som beboelse i Bygnings- og Boligregistret, hvis der planlægges for opstilling af solceller på tre eller flere sider af beboelsen eller på yderligere én eller flere sider af beboelsen, jf. nr. 4. 6) Der bør som altovervejende hovedregel etableres afskærmende beplantning, hvis solcelleanlæg placeres i nærheden af beboelse, medmindre f.eks. andre bygninger, terrænforhold eller skov udgør en permanent visuel barriere, eller der er indgået aftale om opkøb med henblik på nedlæggelse af sådanne beboelser. 7) Planlægningen for solcelleanlæg bør tage hensyn til, at solcelleanlægget ikke hindrer udbygning af eksisterende el- og gastransmissionsanlæg, herunder højspændingsstationer, eller hindrer adgangen hertil for øvrige tekniske anlæg. 8) Kulturhistoriske værdier, herunder f.eks. kirkers placering i landskabet. 9) Forsvarets interesser. 10) Geologiske interesser. 11) Jordbrugsmæssige, herunder skovbrugsmæssige interesser, hvor det ikke er lodsejer selv, der ønsker at opstille solcelleanlæg. 12) Muligheder for multifunktionel arealanvendelse. 13) Offentlighedens adgang til den omgivende natur. Stk. 3. Afstanden mellem nabobeboelse og et solcelleanlæg, jf. stk. 2, nr. 3-5, kan være mindre end henholdsvis 150 meter, 300 meter eller 750 meter på baggrund af en konkret vurdering af de lokale forhold, herunder hvor ejeren og en eventuel lejer af beboelsen er indforstået med den kortere afstand, eller hvor der er indgået aftale om opkøb med henblik på nedlæggelse af beboelsen, eller hvor f.eks. andre bygninger, terrænforhold eller skov udgør en permanent visuel barriere. Staten ejer store arealer langs de statslige jernbane- og vejstrækninger, og det bør særligt overvejes, om afstanden kan være mindre på disse arealer. Stk. 4. Der bør ikke fastsættes retningslinjer, der generelt øger afstandskravet til nabobeboelse, jf. stk. 2, nr. 3-5, eller fastsættes generelle retningslinjer om solcelleanlægs maksimale størrelse eller om det samlede omfang af solcelleanlæg i kommunen. Stk. 5. Kommuneplanens retningslinjer, jf. stk. 2, udarbejdes så vidt muligt på baggrund af en landskabsanalyse. Stk. 6. Kommunalbestyrelsen bør tidligt i planlægningen bede ansøger om at indhente udtalelse fra ejeren af det kollektive elforsyningsnet, som solcelleanlægget skal tilsluttes, og redegøre for mulighederne for tilslutning af solcelleanlægget til det kollektive elforsyningsnet eller anden afsætning af energiproduktionen fra solcelleanlægget. Kommunalbestyrelsen kan bede ansøger om udtalelse om, hvorvidt projektet vil kunne fordre planlægning i samarbejde med andre kommuner.",
      "valid_from": "2024-05-03",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Kommunalbestyrelsen skal ved planlægning for solcelleanlæg i det åbne land i kystnærhedszonen uden for udviklingsområder, jf. planlovens § 5 a, stk. 1, redegøre for den særlige planlægningsmæssige eller den funktionelle begrundelse for den påtænkte lokalisering, herunder oplyse om undersøgelse af mulighederne for placering uden for kystnærhedszonen, jf. planlovens § 5 b, stk. 1, nr. 1. Stk. 2. Hvis der ikke kan findes en placering uden for kystnærhedszonen, skal solcelleanlæg placeres i størst mulig afstand fra kystlinjen og fortrinsvis bag eksisterende bebyggelse.",
      "valid_from": "2024-05-03",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Kommunalbestyrelsen skal ved planlægning for opstilling af solcelleanlæg i det åbne land sikre, at der tages hensyn til natur- og landskabsinteresser, jf. planlovens § 11, stk. 4, nr. 4 og 6, og § 11 a, stk. 1, nr. 14 og 16. Stk. 2. Kommunalbestyrelsen skal ved planlægning for opstilling af solcelleanlæg i det åbne land sikre, at der tages hensyn til offentlighedens adgang til den omgivende natur.",
      "valid_from": "2024-05-03",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Inddragelse af offentligheden i forbindelse med planlægning for opstilling af solcelleanlæg i det åbne land sker i henhold til reglerne i planlovens kapitel 6 om planers tilvejebringelse og ophævelse, reglerne i lov om fremme af vedvarende energi og reglerne i lov om miljøvurdering af planer og programmer og af konkrete projekter (VVM).",
      "valid_from": "2024-05-03",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Bekendtgørelsen træder i kraft den 1. juni 2024. Stk. 2. Kommuneplanens retningslinjer, jf. § 3, vedtages senest ved førstkommende revision af kommuneplanen, jf. planlovens § 23 a. Stk. 3. § 3 finder ikke anvendelse på planforslag, der offentliggøres før offentliggørelsen af forslag til revideret kommuneplan, jf. stk. 2. For sådanne planforslag finder de hidtil gældende regler anvendelse.",
      "valid_from": "2024-05-03",
      "valid_to": null
    }
  ],
  "definitions": [
    {
      "term": "et solcelleanlæg",
      "definition": "paneler, stativer, invertere og transformere, herunder en eventuel teknikbygning, et eventuelt hegn og eventuel afskærmning, herunder beplantningsbælter, som opstilleren etablerer i forbindelse med et solcelleanlæg",
      "source_provision": "1:2"
    }
  ]
}
