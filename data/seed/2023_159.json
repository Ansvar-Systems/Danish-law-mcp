{
  "id": "2023:159",
  "type": "statute",
  "title": "Bekendtgørelse om uddannelsesparathedsvurdering og procedurer ved valg af ungdomsuddannelse",
  "short_name": "BEK H#LOKDOK04",
  "status": "in_force",
  "issued_date": "2023-01-30",
  "url": "https://www.retsinformation.dk/eli/lta/2023/159/xml",
  "description": "Retsinformation source. DocumentId=DA001014; AccessionNumber=B20230015905; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Kommunalbestyrelsen har ansvaret for at forestå vejledningen gennem den kommunale ungeindsats. På skoler, der selv forestår vejledningen, har skolens leder ansvaret."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. En elev i 9. eller 10. klasse opfylder de faglige forudsætninger for at blive vurderet uddannelsesparat til en erhvervsuddannelse, hvis eleven i både dansk og matematik har et gennemsnit på mindst 2,0 i standpunktskarakterer. Krav til opfyldelse af faglige forudsætninger for at blive vurderet uddannelsesparat til øvrige ungdomsuddannelser fremgår af lovens § 2 g, stk. 2. Stk. 2. De faglige forudsætninger, som følger af stk. 1 og lovens § 2 g, stk. 2, sker efter afrunding af standpunktskaraktererne fra to til én decimal, og er ikke genstand for vurdering, jf. dog stk. 3. Stk. 3. For en elev på en skole, der ikke giver standpunktskarakterer eller tilsvarende, afgør skolen, om de faglige forudsætninger er opfyldt."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Eleven skal, for at kunne vurderes uddannelsesparat, have de fornødne personlige forudsætninger herfor. Stk. 2. Elevens skole gennemfører vurderingen af elevens personlige forudsætninger som en samlet afvejning af mindst følgende kriterier: 1) Motivation for uddannelse og lyst til læring. 2) Selvstændighed, herunder at eleven tager initiativ i opgaveløsninger. 3) Ansvarlighed, herunder at eleven er forberedt til undervisningen. 4) Mødestabilitet, herunder rettidighed og lavt fravær. 5) Parathed til det forestående valg af ungdomsuddannelse eller andet."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Eleven skal, for at kunne vurderes uddannelsesparat, have de fornødne sociale forudsætninger herfor. Stk. 2. Elevens skole gennemfører vurderingen af elevens sociale forudsætninger som en samlet afvejning af mindst følgende kriterier: 1) Samarbejdsevne, herunder at kunne løse opgaver sammen med andre, overholde fælles aftaler og bidrage positivt til fællesskabet. 2) Respekt, herunder at udvise forståelse for andre mennesker. 3) Tolerance, herunder at kunne samarbejde med mennesker, der er forskellige fra en selv."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. I tilknytning til uddannelsesparathedsvurderingen foretager elevens skole en vurdering af elevens praksisfaglige forudsætninger. Elevens praksisfaglighed vurderes som enten middel eller høj. Stk. 2. Vurderingen af elevens praksisfaglige forudsætninger gennemføres som en samlet afvejning af mindst følgende kriterier: 1) Praktiske færdigheder og kreativitet. 2) Arbejdskendskab, arbejdspladsfærdigheder og virketrang. 3) Værkstedsfærdigheder. 4) Færdigheder i at kunne skifte perspektiv mellem del og helhed. 5) Færdigheder i at kunne anvende teorier i praksis. Stk. 3. En elev, som af skolen anses for at have usædvanligt høje praksisfaglige forudsætninger og som har de nødvendige faglige forudsætninger, kan i helt særlige tilfælde vurderes uddannelsesparat, selvom eleven ikke i fuldt omfang lever op til de sociale og personlige forudsætninger efter §§ 3 og 4."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Elever skal uddannelsesparathedsvurderes til de i lovens § 2 g, stk. 1, 3. pkt., nævnte uddannelser. Stk. 2. Elever kan, i helt særlige tilfælde og efter en konkret faglig vurdering, fritages kravet om uddannelsesparathedsvurdering, når særlige grunde taler herfor, herunder elever, som forventes at få tilbud efter lov om ungdomsuddannelse for unge med særlige behov."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Uddannelsesparathedsvurderingen indledes i 8. klasse og skal af skolen meddeles skriftligt, og med begrundelse samt beskrivelse af videre forløb, til eleven og forældremyndighedens indehaver. Dette gælder også, hvis eleven efterfølgende i 8., 9. eller 10. klasse ikke vurderes at være uddannelsesparat til en eller flere ungdomsuddannelser jf. lovens § 2 g, stk. 1, 3. pkt., samt hvis eleven vurderes parat til andre uddannelsesaktiviteter m.v. end gymnasiale uddannelser og erhvervsuddannelser."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Skolen indberetter standpunktskarakterer for alle sine elever i 8.-10. klasse til optagelse.dk via karakterdatabasen.dk. Skoler, der ikke bruger karaktergivning, angiver i optagelse.dk for de pågældende elever, hvorvidt eleven opfylder kravene efter § 2, stk. 3. Stk. 2. Skolen indberetter elevens personlige, sociale og praksisfaglige forudsætninger forud for indberetning af standpunktskarakterer. Stk. 3. Indberetning, jf. stk. 1 og 2 skal ske senest: 1) Den 1. december og den 15. juni for elever i 8. klasse. 2) Den 1. december og ved den mundtlige prøvetermins påbegyndelse for elever i 9. og 10. klasse."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Kommunalbestyrelsen foretager på baggrund af de i § 8 nævnte indberetninger en helhedsvurdering af elevens uddannelsesparathed, såfremt eleven ikke lever op til de personlige og/eller sociale forudsætninger. Eleven skal mindst opfylde de faglige forudsætninger i lovens § 2 g og bekendtgørelsens § 2. Stk. 2. Uddannelsesparathedsvurderingen skal være foretaget senest: 1) Den 10. januar og 25. juni for elever i 8. klasse. 2) Den 10. januar og 3 hverdage efter indberetning af de afsluttende standpunktskarakterer for elever i 9. og 10. klasse."
    },
    {
      "provision_ref": "2:10",
      "chapter": "2",
      "section": "10",
      "content": "§ 10. På skoler, der selv forestår vejledningen, påhviler ansvaret, som følger af §§ 8 og 9, skolens leder. Stk. 2. Skolen skal indberette elevernes forudsætninger samt foretage uddannelsesparathedsvurdering og helhedsvurdering senest: 1) Den 1. december og den 15. juni for elever i 8. klasse. 2) Den 1. december og ved den mundtlige prøvetermins påbegyndelse for elever i 9. og 10. klasse."
    },
    {
      "provision_ref": "2:11",
      "chapter": "2",
      "section": "11",
      "content": "§ 11. For en elev på en skole, der selv forestår vejledningen, og som af skolen ikke er vurderet uddannelsesparat til den ønskede uddannelse, sender skolen straks uddannelsesparathedsvurderingen til kommunalbestyrelsen i elevens hjemkommune, der foretager en fornyet helhedsvurdering af, om eleven er uddannelsesparat, jf. lovens § 2 h, stk. 3. Stk. 2. Kommunalbestyrelsen i elevens hjemkommune skal foretage en fornyet helhedsvurdering efter de frister, der er nævnt i § 9, stk. 2."
    },
    {
      "provision_ref": "3:12",
      "chapter": "3",
      "section": "12",
      "content": "§ 12. En elev i 8.-10. klasse skal i en studievalgsportfolio arbejde systematisk med sammenhængen mellem skole, uddannelse og arbejdsmarked, herunder angive sine faglige interessefelter og redegøre for sit kendskab til ansøgte institutioners uddannelsestilbud. Stk. 2. Studievalgsportfolioen skal indgå i relevante aktiviteter i grundskoleforløbet, f.eks. undervisning i uddannelse og job. Stk. 3. Resultaterne af arbejdet med en studievalgsportfolio skal noteres i afrapporteringsskemaet, jf. bilag 1."
    },
    {
      "provision_ref": "4:13",
      "chapter": "4",
      "section": "13",
      "content": "§ 13. På skoler, der selv forestår vejledningen, og hvor skolen anslår, at eleven er berettiget til et tilbud, der kræver målgruppevurdering, informerer skolen kommunalbestyrelsen i elevens hjemkommune herom."
    },
    {
      "provision_ref": "5:14",
      "chapter": "5",
      "section": "14",
      "content": "§ 14. Ansøgning om optagelse på en ungdomsuddannelse foregår digitalt via optagelse.dk, jf. dog stk. 3. Stk. 2. Optagelse.dk anvendes også til angivelse af andre uddannelsesaktiviteter m.v. end gymnasiale uddannelser og erhvervsuddannelser, f.eks. forberedende grunduddannelse, ungdomsuddannelse for unge med særlige behov samt tilmelding til 10. klasse. Stk. 3. For ansøgere, der søger om optagelse på euv1-forløb på baggrund af gennemført realkompetencevurdering, jf. § 66 y, i lov om erhvervsuddannelser og § 64, stk. 7, i bekendtgørelse om erhvervsuddannelser, stilles der ikke krav om anvendelse af optagelse.dk."
    },
    {
      "provision_ref": "5:15",
      "chapter": "5",
      "section": "15",
      "content": "§ 15. Ansøgning til ungdomsuddannelser skal indeholde følgende: 1) Uddannelsesønsker (forstået som uddannelse kombineret med uddannelsesinstitution). 2) Uddannelsesparathedsvurdering. 3) Standpunkts- og prøvekarakterer fra grundskolen. Stk. 2. Ansøgere, der søger i direkte forlængelse af 9. eller 10. klasse skal desuden vedlægge det udfyldte afrapporteringsskema, jf. § 12, stk. 3. Stk. 3. Ansøgningen skal være underskrevet af en eller flere forældremyndighedsindehaver(e) eller ansøgeren selv, hvis ansøgeren ikke er undergivet forældremyndighed, via optagelse.dk senest den 1. marts, i 2023 dog senest den 13. marts."
    },
    {
      "provision_ref": "5:16",
      "chapter": "5",
      "section": "16",
      "content": "§ 16. Hvis en institution ikke kan optage ansøgeren, sender institutionen ansøgningen videre. Stk. 2. Såfremt ansøgeren ikke kan optages på nogen af de uddannelsesønsker, ansøgeren har angivet, meldes dette til kommunalbestyrelsen i elevens hjemkommune via optagelse.dk. Stk. 3. Forsendelser i forbindelse med ansøgning skal foregå via optagelse.dk."
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Institutioner, der er omfattet af bekendtgørelsen, skal på begæring meddele Børne- og Undervisningsministeriet oplysninger, der er nødvendige for koordinering af ansøgning og tilmelding, herunder oplysninger om udbud af uddannelser, ansøgere til og optagne ved uddannelserne samt oplysninger til statistiske formål. Stk. 2. Børne- og Undervisningsministeriet kan bestemme, at oplysninger efter stk. 1 skal leveres i elektronisk form, herunder i hvilket format oplysningerne skal leveres."
    },
    {
      "provision_ref": "6:18",
      "chapter": "6",
      "section": "18",
      "content": "§ 18. Bekendtgørelsen træder i kraft den 15. februar 2023. Stk. 2. Bekendtgørelse nr. 1016 af 4. oktober 2019 om Uddannelsesparathedsvurdering og procedurer ved valg af ungdomsuddannelse ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Kommunalbestyrelsen har ansvaret for at forestå vejledningen gennem den kommunale ungeindsats. På skoler, der selv forestår vejledningen, har skolens leder ansvaret.",
      "valid_from": "2023-01-30",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. En elev i 9. eller 10. klasse opfylder de faglige forudsætninger for at blive vurderet uddannelsesparat til en erhvervsuddannelse, hvis eleven i både dansk og matematik har et gennemsnit på mindst 2,0 i standpunktskarakterer. Krav til opfyldelse af faglige forudsætninger for at blive vurderet uddannelsesparat til øvrige ungdomsuddannelser fremgår af lovens § 2 g, stk. 2. Stk. 2. De faglige forudsætninger, som følger af stk. 1 og lovens § 2 g, stk. 2, sker efter afrunding af standpunktskaraktererne fra to til én decimal, og er ikke genstand for vurdering, jf. dog stk. 3. Stk. 3. For en elev på en skole, der ikke giver standpunktskarakterer eller tilsvarende, afgør skolen, om de faglige forudsætninger er opfyldt.",
      "valid_from": "2023-01-30",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Eleven skal, for at kunne vurderes uddannelsesparat, have de fornødne personlige forudsætninger herfor. Stk. 2. Elevens skole gennemfører vurderingen af elevens personlige forudsætninger som en samlet afvejning af mindst følgende kriterier: 1) Motivation for uddannelse og lyst til læring. 2) Selvstændighed, herunder at eleven tager initiativ i opgaveløsninger. 3) Ansvarlighed, herunder at eleven er forberedt til undervisningen. 4) Mødestabilitet, herunder rettidighed og lavt fravær. 5) Parathed til det forestående valg af ungdomsuddannelse eller andet.",
      "valid_from": "2023-01-30",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Eleven skal, for at kunne vurderes uddannelsesparat, have de fornødne sociale forudsætninger herfor. Stk. 2. Elevens skole gennemfører vurderingen af elevens sociale forudsætninger som en samlet afvejning af mindst følgende kriterier: 1) Samarbejdsevne, herunder at kunne løse opgaver sammen med andre, overholde fælles aftaler og bidrage positivt til fællesskabet. 2) Respekt, herunder at udvise forståelse for andre mennesker. 3) Tolerance, herunder at kunne samarbejde med mennesker, der er forskellige fra en selv.",
      "valid_from": "2023-01-30",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. I tilknytning til uddannelsesparathedsvurderingen foretager elevens skole en vurdering af elevens praksisfaglige forudsætninger. Elevens praksisfaglighed vurderes som enten middel eller høj. Stk. 2. Vurderingen af elevens praksisfaglige forudsætninger gennemføres som en samlet afvejning af mindst følgende kriterier: 1) Praktiske færdigheder og kreativitet. 2) Arbejdskendskab, arbejdspladsfærdigheder og virketrang. 3) Værkstedsfærdigheder. 4) Færdigheder i at kunne skifte perspektiv mellem del og helhed. 5) Færdigheder i at kunne anvende teorier i praksis. Stk. 3. En elev, som af skolen anses for at have usædvanligt høje praksisfaglige forudsætninger og som har de nødvendige faglige forudsætninger, kan i helt særlige tilfælde vurderes uddannelsesparat, selvom eleven ikke i fuldt omfang lever op til de sociale og personlige forudsætninger efter §§ 3 og 4.",
      "valid_from": "2023-01-30",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Elever skal uddannelsesparathedsvurderes til de i lovens § 2 g, stk. 1, 3. pkt., nævnte uddannelser. Stk. 2. Elever kan, i helt særlige tilfælde og efter en konkret faglig vurdering, fritages kravet om uddannelsesparathedsvurdering, når særlige grunde taler herfor, herunder elever, som forventes at få tilbud efter lov om ungdomsuddannelse for unge med særlige behov.",
      "valid_from": "2023-01-30",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Uddannelsesparathedsvurderingen indledes i 8. klasse og skal af skolen meddeles skriftligt, og med begrundelse samt beskrivelse af videre forløb, til eleven og forældremyndighedens indehaver. Dette gælder også, hvis eleven efterfølgende i 8., 9. eller 10. klasse ikke vurderes at være uddannelsesparat til en eller flere ungdomsuddannelser jf. lovens § 2 g, stk. 1, 3. pkt., samt hvis eleven vurderes parat til andre uddannelsesaktiviteter m.v. end gymnasiale uddannelser og erhvervsuddannelser.",
      "valid_from": "2023-01-30",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Skolen indberetter standpunktskarakterer for alle sine elever i 8.-10. klasse til optagelse.dk via karakterdatabasen.dk. Skoler, der ikke bruger karaktergivning, angiver i optagelse.dk for de pågældende elever, hvorvidt eleven opfylder kravene efter § 2, stk. 3. Stk. 2. Skolen indberetter elevens personlige, sociale og praksisfaglige forudsætninger forud for indberetning af standpunktskarakterer. Stk. 3. Indberetning, jf. stk. 1 og 2 skal ske senest: 1) Den 1. december og den 15. juni for elever i 8. klasse. 2) Den 1. december og ved den mundtlige prøvetermins påbegyndelse for elever i 9. og 10. klasse.",
      "valid_from": "2023-01-30",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Kommunalbestyrelsen foretager på baggrund af de i § 8 nævnte indberetninger en helhedsvurdering af elevens uddannelsesparathed, såfremt eleven ikke lever op til de personlige og/eller sociale forudsætninger. Eleven skal mindst opfylde de faglige forudsætninger i lovens § 2 g og bekendtgørelsens § 2. Stk. 2. Uddannelsesparathedsvurderingen skal være foretaget senest: 1) Den 10. januar og 25. juni for elever i 8. klasse. 2) Den 10. januar og 3 hverdage efter indberetning af de afsluttende standpunktskarakterer for elever i 9. og 10. klasse.",
      "valid_from": "2023-01-30",
      "valid_to": null
    },
    {
      "provision_ref": "2:10",
      "chapter": "2",
      "section": "10",
      "content": "§ 10. På skoler, der selv forestår vejledningen, påhviler ansvaret, som følger af §§ 8 og 9, skolens leder. Stk. 2. Skolen skal indberette elevernes forudsætninger samt foretage uddannelsesparathedsvurdering og helhedsvurdering senest: 1) Den 1. december og den 15. juni for elever i 8. klasse. 2) Den 1. december og ved den mundtlige prøvetermins påbegyndelse for elever i 9. og 10. klasse.",
      "valid_from": "2023-01-30",
      "valid_to": null
    },
    {
      "provision_ref": "2:11",
      "chapter": "2",
      "section": "11",
      "content": "§ 11. For en elev på en skole, der selv forestår vejledningen, og som af skolen ikke er vurderet uddannelsesparat til den ønskede uddannelse, sender skolen straks uddannelsesparathedsvurderingen til kommunalbestyrelsen i elevens hjemkommune, der foretager en fornyet helhedsvurdering af, om eleven er uddannelsesparat, jf. lovens § 2 h, stk. 3. Stk. 2. Kommunalbestyrelsen i elevens hjemkommune skal foretage en fornyet helhedsvurdering efter de frister, der er nævnt i § 9, stk. 2.",
      "valid_from": "2023-01-30",
      "valid_to": null
    },
    {
      "provision_ref": "3:12",
      "chapter": "3",
      "section": "12",
      "content": "§ 12. En elev i 8.-10. klasse skal i en studievalgsportfolio arbejde systematisk med sammenhængen mellem skole, uddannelse og arbejdsmarked, herunder angive sine faglige interessefelter og redegøre for sit kendskab til ansøgte institutioners uddannelsestilbud. Stk. 2. Studievalgsportfolioen skal indgå i relevante aktiviteter i grundskoleforløbet, f.eks. undervisning i uddannelse og job. Stk. 3. Resultaterne af arbejdet med en studievalgsportfolio skal noteres i afrapporteringsskemaet, jf. bilag 1.",
      "valid_from": "2023-01-30",
      "valid_to": null
    },
    {
      "provision_ref": "4:13",
      "chapter": "4",
      "section": "13",
      "content": "§ 13. På skoler, der selv forestår vejledningen, og hvor skolen anslår, at eleven er berettiget til et tilbud, der kræver målgruppevurdering, informerer skolen kommunalbestyrelsen i elevens hjemkommune herom.",
      "valid_from": "2023-01-30",
      "valid_to": null
    },
    {
      "provision_ref": "5:14",
      "chapter": "5",
      "section": "14",
      "content": "§ 14. Ansøgning om optagelse på en ungdomsuddannelse foregår digitalt via optagelse.dk, jf. dog stk. 3. Stk. 2. Optagelse.dk anvendes også til angivelse af andre uddannelsesaktiviteter m.v. end gymnasiale uddannelser og erhvervsuddannelser, f.eks. forberedende grunduddannelse, ungdomsuddannelse for unge med særlige behov samt tilmelding til 10. klasse. Stk. 3. For ansøgere, der søger om optagelse på euv1-forløb på baggrund af gennemført realkompetencevurdering, jf. § 66 y, i lov om erhvervsuddannelser og § 64, stk. 7, i bekendtgørelse om erhvervsuddannelser, stilles der ikke krav om anvendelse af optagelse.dk.",
      "valid_from": "2023-01-30",
      "valid_to": null
    },
    {
      "provision_ref": "5:15",
      "chapter": "5",
      "section": "15",
      "content": "§ 15. Ansøgning til ungdomsuddannelser skal indeholde følgende: 1) Uddannelsesønsker (forstået som uddannelse kombineret med uddannelsesinstitution). 2) Uddannelsesparathedsvurdering. 3) Standpunkts- og prøvekarakterer fra grundskolen. Stk. 2. Ansøgere, der søger i direkte forlængelse af 9. eller 10. klasse skal desuden vedlægge det udfyldte afrapporteringsskema, jf. § 12, stk. 3. Stk. 3. Ansøgningen skal være underskrevet af en eller flere forældremyndighedsindehaver(e) eller ansøgeren selv, hvis ansøgeren ikke er undergivet forældremyndighed, via optagelse.dk senest den 1. marts, i 2023 dog senest den 13. marts.",
      "valid_from": "2023-01-30",
      "valid_to": null
    },
    {
      "provision_ref": "5:16",
      "chapter": "5",
      "section": "16",
      "content": "§ 16. Hvis en institution ikke kan optage ansøgeren, sender institutionen ansøgningen videre. Stk. 2. Såfremt ansøgeren ikke kan optages på nogen af de uddannelsesønsker, ansøgeren har angivet, meldes dette til kommunalbestyrelsen i elevens hjemkommune via optagelse.dk. Stk. 3. Forsendelser i forbindelse med ansøgning skal foregå via optagelse.dk.",
      "valid_from": "2023-01-30",
      "valid_to": null
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Institutioner, der er omfattet af bekendtgørelsen, skal på begæring meddele Børne- og Undervisningsministeriet oplysninger, der er nødvendige for koordinering af ansøgning og tilmelding, herunder oplysninger om udbud af uddannelser, ansøgere til og optagne ved uddannelserne samt oplysninger til statistiske formål. Stk. 2. Børne- og Undervisningsministeriet kan bestemme, at oplysninger efter stk. 1 skal leveres i elektronisk form, herunder i hvilket format oplysningerne skal leveres.",
      "valid_from": "2023-01-30",
      "valid_to": null
    },
    {
      "provision_ref": "6:18",
      "chapter": "6",
      "section": "18",
      "content": "§ 18. Bekendtgørelsen træder i kraft den 15. februar 2023. Stk. 2. Bekendtgørelse nr. 1016 af 4. oktober 2019 om Uddannelsesparathedsvurdering og procedurer ved valg af ungdomsuddannelse ophæves.",
      "valid_from": "2023-01-30",
      "valid_to": null
    }
  ],
  "definitions": []
}
