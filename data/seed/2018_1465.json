{
  "id": "2018:1465",
  "type": "statute",
  "title": "Anordning om ikrafttræden for Grønland af lov om det Centrale Dna-profil-register",
  "short_name": "ANG I#LOKDOK17",
  "status": "in_force",
  "issued_date": "2018-12-11",
  "url": "https://www.retsinformation.dk/eli/lta/2018/1465/xml",
  "description": "Retsinformation source. DocumentId=AA010644; AccessionNumber=B20180146503; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Efter reglerne i denne lov opbevarer og fører Rigspolitichefen Det Centrale Dna-profil-register, der tjener som internt arbejdsregister for politiet i forbindelse med identifikation af personer. Stk. 2. Registeret inddeles i en persondel og en spordel, jf. § 2. Stk. 3. Registeret består af et manuelt register og et edb-register."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I registeret må kun optages oplysninger, der er af politimæssig betydning i forbindelse med personidentifikation. Stk. 2. Registeret må indeholde følgende oplysninger: 1) I registerets persondel må optages dna-profiler af personer, som er eller har været sigtet for en grov lovovertrædelse, hvis dna-analysen er udført i den pågældende sag på grundlag af biologisk materiale udtaget efter reglerne i retsplejelov for Grønlands §§ 401-408. 2) I registerets spordel må optages dna-profiler af biologisk materiale, der er fundet på gerningssteder eller på effekter, personer eller steder med tilknytning til en forbrydelse. Stk. 3. Registeret må ud over de i stk. 2 nævnte oplysninger kun indeholde oplysninger af betydning for registerets praktiske anvendelse og førelse."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Oplysninger i registerets persondel skal straks slettes, når 1) sigtelse er opgivet som grundløs, 2) der er forløbet 10 år fra frifindelse, afgørelse om påtaleopgivelse eller tiltalefrafald uden vilkår, 3) den registrerede person er fyldt 80 år, 4) oplysningerne er tilvejebragt på grundlag af et legemsindgreb, som retten nægter at godkende, 5) oplysningerne er tilvejebragt på grundlag af et legemsindgreb, som retten eller politiet selv efterfølgende finder uhjemlet, eller 6) andre særlige grunde undtagelsesvis taler herfor. Stk. 2. Oplysninger om en registreret person skal slettes senest 2 år efter den pågældendes død. Stk. 3. Sletning af oplysninger i registerets persondel kan undlades i de i stk. 1, nr. 3, nævnte tilfælde, hvis det efter en konkret vurdering undtagelsesvis findes nødvendigt at opretholde registreringen."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Oplysninger i registerets spordel skal slettes, når 1) sporfundet er personidentificeret, 2) oplysningerne ikke længere er af politimæssig betydning, eller 3) andre særlige grunde undtagelsesvis taler herfor. Stk. 2. Sletning kan undlades i det i stk. 1, nr. 1, nævnte tilfælde, hvis den identificerede person ikke er eller har været sigtet for den pågældende forbrydelse og vedkommende meddeler samtykke til fortsat registrering."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Der kan til brug for identifikation af personer videregives oplysninger fra registeret til 1) politiet, anklagemyndigheden og Justitsministeriet, herunder til brug for fuldbyrdelse af en bevissikringskendelse efter loven om fuldbyrdelse af visse strafferetlige afgørelser i Den Europæiske Union, 2) den kompetente retshåndhævende myndighed i en medlemsstat i Den Europæiske Union eller et tredjeland, der deltager i samarbejdet under Schengenkonventionen, til brug for en kriminalefterforskning eller kriminalefterretningsoperation, 3) udenlandske domstole samt politi- og anklagemyndigheder til brug for offentlige straffesager, såfremt det i det enkelte tilfælde findes ubetænkeligt, 4) Københavns Universitet, Retsgenetisk Afdeling, såfremt det er nødvendigt i forbindelse med behandlingen af en straffesag og 5) Folketingets Ombudsmand. Stk. 2. Den kompetente retshåndhævende myndighed i en medlemsstat i Den Europæiske Union kan til brug for efterforskningen af en konkret straffesag ved elektronisk søgning sammenligne en dna-profil, der indgår i efterforskningen, med registerets dna-profiler. Stk. 3. Herudover må videregivelse af oplysninger fra registeret ikke finde sted, jf. dog § 6."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Ved personlig henvendelse til politiet kan en registreret person få mundtlig underretning om de oplysninger, der er registreret om vedkommende selv."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Justitsministeren fastsætter nærmere bestemmelser for registerets anvendelse og førelse. Justitsministeren kan endvidere fastsætte nærmere regler om opbevaring m.v. af biologisk materiale, som har dannet grundlag for oplysninger om en dna-profil optaget i registeret."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Anordningen træder i kraft den 1. januar 2019."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Efter reglerne i denne lov opbevarer og fører Rigspolitichefen Det Centrale Dna-profil-register, der tjener som internt arbejdsregister for politiet i forbindelse med identifikation af personer. Stk. 2. Registeret inddeles i en persondel og en spordel, jf. § 2. Stk. 3. Registeret består af et manuelt register og et edb-register.",
      "valid_from": "2018-12-11",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I registeret må kun optages oplysninger, der er af politimæssig betydning i forbindelse med personidentifikation. Stk. 2. Registeret må indeholde følgende oplysninger: 1) I registerets persondel må optages dna-profiler af personer, som er eller har været sigtet for en grov lovovertrædelse, hvis dna-analysen er udført i den pågældende sag på grundlag af biologisk materiale udtaget efter reglerne i retsplejelov for Grønlands §§ 401-408. 2) I registerets spordel må optages dna-profiler af biologisk materiale, der er fundet på gerningssteder eller på effekter, personer eller steder med tilknytning til en forbrydelse. Stk. 3. Registeret må ud over de i stk. 2 nævnte oplysninger kun indeholde oplysninger af betydning for registerets praktiske anvendelse og førelse.",
      "valid_from": "2018-12-11",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Oplysninger i registerets persondel skal straks slettes, når 1) sigtelse er opgivet som grundløs, 2) der er forløbet 10 år fra frifindelse, afgørelse om påtaleopgivelse eller tiltalefrafald uden vilkår, 3) den registrerede person er fyldt 80 år, 4) oplysningerne er tilvejebragt på grundlag af et legemsindgreb, som retten nægter at godkende, 5) oplysningerne er tilvejebragt på grundlag af et legemsindgreb, som retten eller politiet selv efterfølgende finder uhjemlet, eller 6) andre særlige grunde undtagelsesvis taler herfor. Stk. 2. Oplysninger om en registreret person skal slettes senest 2 år efter den pågældendes død. Stk. 3. Sletning af oplysninger i registerets persondel kan undlades i de i stk. 1, nr. 3, nævnte tilfælde, hvis det efter en konkret vurdering undtagelsesvis findes nødvendigt at opretholde registreringen.",
      "valid_from": "2018-12-11",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Oplysninger i registerets spordel skal slettes, når 1) sporfundet er personidentificeret, 2) oplysningerne ikke længere er af politimæssig betydning, eller 3) andre særlige grunde undtagelsesvis taler herfor. Stk. 2. Sletning kan undlades i det i stk. 1, nr. 1, nævnte tilfælde, hvis den identificerede person ikke er eller har været sigtet for den pågældende forbrydelse og vedkommende meddeler samtykke til fortsat registrering.",
      "valid_from": "2018-12-11",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Der kan til brug for identifikation af personer videregives oplysninger fra registeret til 1) politiet, anklagemyndigheden og Justitsministeriet, herunder til brug for fuldbyrdelse af en bevissikringskendelse efter loven om fuldbyrdelse af visse strafferetlige afgørelser i Den Europæiske Union, 2) den kompetente retshåndhævende myndighed i en medlemsstat i Den Europæiske Union eller et tredjeland, der deltager i samarbejdet under Schengenkonventionen, til brug for en kriminalefterforskning eller kriminalefterretningsoperation, 3) udenlandske domstole samt politi- og anklagemyndigheder til brug for offentlige straffesager, såfremt det i det enkelte tilfælde findes ubetænkeligt, 4) Københavns Universitet, Retsgenetisk Afdeling, såfremt det er nødvendigt i forbindelse med behandlingen af en straffesag og 5) Folketingets Ombudsmand. Stk. 2. Den kompetente retshåndhævende myndighed i en medlemsstat i Den Europæiske Union kan til brug for efterforskningen af en konkret straffesag ved elektronisk søgning sammenligne en dna-profil, der indgår i efterforskningen, med registerets dna-profiler. Stk. 3. Herudover må videregivelse af oplysninger fra registeret ikke finde sted, jf. dog § 6.",
      "valid_from": "2018-12-11",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Ved personlig henvendelse til politiet kan en registreret person få mundtlig underretning om de oplysninger, der er registreret om vedkommende selv.",
      "valid_from": "2018-12-11",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Justitsministeren fastsætter nærmere bestemmelser for registerets anvendelse og førelse. Justitsministeren kan endvidere fastsætte nærmere regler om opbevaring m.v. af biologisk materiale, som har dannet grundlag for oplysninger om en dna-profil optaget i registeret.",
      "valid_from": "2018-12-11",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Anordningen træder i kraft den 1. januar 2019.",
      "valid_from": "2018-12-11",
      "valid_to": null
    }
  ],
  "definitions": []
}
