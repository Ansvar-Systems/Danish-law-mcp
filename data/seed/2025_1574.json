{
  "id": "2025:1574",
  "type": "statute",
  "title": "Bekendtgørelse om kørekort for Grønland",
  "short_name": "BEK H#LOKDOK04",
  "status": "in_force",
  "issued_date": "2025-12-08",
  "url": "https://www.retsinformation.dk/eli/lta/2025/1574/xml",
  "description": "Retsinformation source. DocumentId=DG001262; AccessionNumber=B20250157405; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Ansøgning om indstilling til køreprøve indgives til politiet eller kommunefogeden på en dertil godkendt blanket vedlagt: 1) Et vellignende fotografi (portrætbillede, uden hovedbeklædning) i størrelsen 35 x 45 mm. Det skal være holdbart og kopieret på almindeligt tyndt fotopapir og må ikke være forsynet med stempler. 2) Offentligt udstedt legitimationspapir, hvoraf ansøgerens personnummer fremgår. 3) Lægeattest. Stk. 2. Politiet kan tillade, at ansøgeren bærer hovedbeklædning på det i stk. 1, nr. 1, nævnte fotografi, såfremt ansøgeren af religiøse grunde fremsætter begæring herom."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Lægeattesten skal være udstedt på en blanket, der er godkendt af Departementet for Sundhed. Attesten skal være udstedt af en læge fra ansøgerens sædvanlige hospital eller lignende. Hvis en anden læge udsteder attesten, skal ansøgeren angive en fyldestgørende grund hertil. Til dokumentation for, at den person, som fotografiet forestiller, er identisk med den person, der er beskrevet i lægeattesten, skal fotografiets bagside være påtegnet af lægen. Påtegningen skal ske direkte på billedets bagside og ikke ved påklæbet mærkat. Attesten og fotografiet sendes direkte til politiet eller kommunefogeden af lægen eller overgives ansøgeren i en lukket kuvert, der er forsynet med lægens navn. Stk. 2. Lægeattesten må ved ansøgningens indlevering ikke være over 3 måneder gammel og ved udstedelsen af kørekortet ikke over 1 år gammel."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. På grundlag af oplysningerne i lægeattesten afgør politiet, om ansøgeren opfylder de helbredsmæssige betingelser for erhvervelse af det ønskede kørekort. Stk. 2. Politiet kan kræve, at der fra en speciallæge eller andre fremskaffes en erklæring eller yderligere oplysninger til afgørelse af, om kørekort kan udstedes eller eventuelt skal udstedes på særlige vilkår. Politiet kan endvidere kræve, at ansøgeren underkaster sig en vejledende køreprøve hos den af politiet udpegede polititjenestemand til bedømmelse af, om kørekortet kan udstedes eller eventuelt skal udstedes på særlige vilkår. Politiet kan forlange, at ansøgeren stiller et køretøj, der er godkendt til øvelseskørsel, til rådighed."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Kørekortet kan udstedes med begrænset gyldighedstid eller begrænses til køretøjer, der opfylder særligt angivne betingelser, eller i øvrigt betinges af særlige vilkår. Grønlands Politi bemyndiges til at fastsætte nærmere regler om kørekort til motorcykel. Stk. 2. Kørekort til langsomtkørende invalidekøretøjer kan udstedes til personer, der er fyldt 15 år."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Foreligger der oplysninger, der viser, at ansøgeren er afhængig af euforiserende stoffer eller andre bevidsthedspåvirkende stoffer eller ikke er ædruelig, må kørekort ikke udstedes. Stk. 2. Såfremt kørekort nægtes, kan spørgsmålet herom forlanges indbragt for domstolene efter reglerne i § 164, stk. 3, i kriminallov for Grønland."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Der kan aflægges prøve til opnåelse af kørekort til følgende kategorier køretøjer: 1) Kategori B (Almindelig bil). Personbil med højst 8 siddepladser foruden førerens plads og en tilladt totalvægt på ikke over 3500 kg. Kørekort til almindelig bil giver tillige ret til af føre: a) Varebil med tilladt totalvægt på ikke over 3500 kg. b) Person- eller varebil med tilkoblet påhængskøretøj med en tilladt totalvægt på ikke over 750 kg. c) Person- eller varebil med tilkoblet påhængskøretøj med en tilladt totalvægt på over 750 kg, hvis vogntogets samlede tilladte totalvægt ikke overstiger 3500 kg. d) 3-hjulet motorcykel. e) Traktor/motorredskab. 2) Kategori C-D (Lastbil og stor personbil). Lastbil med tilladt totalvægt på over 3500 kg og personbil med over 8 siddepladser foruden førerens plads eller med en tilladt totalvægt på over 3500 kg. Kørekort til lastbil og stor personbil giver tillige ret til at føre: a) Lastbil eller stor personbil med tilkoblet påhængskøretøj uanset vogntogets og det tilkoblede påhængskøretøjs totalvægt. b) Motordrevet blokvogn. Stk. 2. Der kan endvidere udstedes kørekort til erhvervsmæssig personbefordring. Stk. 3. Grønlands Politi bemyndiges til at fastsætte nærmere regler for aflæggelse af køreprøve til motorcykel."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Såfremt en ansøger ikke tidligere har haft kørekort til den ønskede kategori, skal den pågældende have modtaget undervisning i kørefærdighed af en af politiet til den pågældende kategori godkendt person. Stk. 2. Undervisningen i teori skal være gennemført i overensstemmelse med Teoribog for køreundervisningen i Grønland. Stk. 3. Undervisningen til kategori C-D må først påbegyndes, når ansøgeren har erhvervet kørekort til kategori B. Hvis ansøgeren tidligere har haft kørekort til kategori B, kan undervisning til kategori C-D dog påbegyndes, uanset at førerretten midlertidigt er frakendt vedkommende. Stk. 4. Øvelseskørsel for personer, der uddanner sig til kørsel med bil, må kun finde sted i et køretøj, der er godkendt dertil af politiet. Stk. 5. Godkendelse af et køretøj til øvelseskørsel kan meddeles i enkelttilfælde eller generelt. Under kørslen skal køretøjet foran og bagpå være forsynet med skoleskilte. Skoleskiltet skal være hvidt med ordet »skolevogn« udført med sorte bogstaver. Stk. 6. Øvelseskørsel må kun finde sted, når der i køretøjet ved siden af eleven befinder sig en person, der er godkendt hertil af politiet efter § 8. Denne person anses under øvelseskørsel som fører af køretøjet. Under køreprøven anses eleven for at være fører af køretøjet. Stk. 7. Øvelseskørsel må ikke finde sted tidligere end 3 måneder før det tidspunkt, hvor ansøgeren opfylder aldersbetingelsen for at få udstedt det ønskede kørekort, og for personer, hvem førerretten er frakendt ubetinget, ikke tidligere end 3 måneder før frakendelsestidens udløb."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. En person, der er fyldt 21 år, og som har haft kørekort i 2 år, kan godkendes som underviser, såfremt politiet skønner, at den pågældende vil være egnet til at undervise andre, der ønsker at erhverve kørekort, i kørefærdighed. Stk. 2. Godkendelsen kan gives for en nærmere angivet periode på indtil 5 år. Politiet kan udstede et bevis for godkendelsen. Ved fornyelse af godkendelsen finder stk. 1 tilsvarende anvendelse."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Køreprøven består af en teoretisk og en praktisk del. Stk. 2. Teoriprøve kan tidligst aflægges 1 måned før, ansøgeren opfylder aldersbetingelsen for at få udstedt det ønskede kørekort. Stk. 3. Den praktiske prøve kan normalt først aflægges, når ansøgeren opfylder aldersbetingelsen for at få udstedt det ønskede kørekort."
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Den teoretiske del af prøven afholdes i overensstemmelse med bilag 1. Stk. 2. Såfremt der aflægges prøve til kategori C-D, skal ansøgeren have kendskab til de særlige bestemmelser, der vedrører disse køretøjer (sammenkobling, bremsesystemer, særlige belæsningsregler m.v.)."
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Den person, der har undervist ansøgeren, skal før teoriprøvens aflæggelse ved sin underskrift på ansøgningsblanketten bekræfte, at ansøgeren har modtaget undervisning i overensstemmelse med § 7, stk. 2."
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Den praktiske prøve kan først aflægges, når teoriprøven er bestået. Stk. 2. Ansøgningen skal indgives, og den praktiske prøve bestås inden 12 måneder efter, at teoriprøven er bestået."
    },
    {
      "provision_ref": "2:13",
      "chapter": "2",
      "section": "13",
      "content": "§ 13. Ansøgeren skal selv stille køretøj til rådighed ved aflæggelse af den praktiske prøve. Bestemmelsen i § 7, stk. 4, finder tilsvarende anvendelse. Stk. 2. Ved afholdelse af såvel den teoretiske som den praktiske prøve skal ansøgningsblanketten og eventuelt tidligere kørekort medbringes."
    },
    {
      "provision_ref": "2:14",
      "chapter": "2",
      "section": "14",
      "content": "§ 14. Hvis ansøgeren af helbredsmæssige grunde kun kan opnå kørekort til særlige typer af køretøjer eller særligt indrettede køretøjer, jf. § 4, aflægges prøven med et sådant køretøj."
    },
    {
      "provision_ref": "2:15",
      "chapter": "2",
      "section": "15",
      "content": "§ 15. Den praktiske del af køreprøven afholdes i overensstemmelse med bilag 1."
    },
    {
      "provision_ref": "2:16",
      "chapter": "2",
      "section": "16",
      "content": "§ 16. Består ansøgeren ikke prøven på grund af manglende kendskab til vigtige færdselsregler eller på grund af ringe kørefærdighed, afgør politiet efter reglerne i § 26, om ansøgeren skal aflægge en kontrollerende køreprøve for at bevare et eventuelt allerede erhvervet kørekort til andre kategorier."
    },
    {
      "provision_ref": "2:17",
      "chapter": "2",
      "section": "17",
      "content": "§ 17. Resultatet af en teoretisk eller praktisk prøve meddeles ansøgeren straks efter prøvens afslutning."
    },
    {
      "provision_ref": "3:18",
      "chapter": "3",
      "section": "18",
      "content": "§ 18. Hvis ansøgeren har bestået køreprøven, skal den pågældende i den køreprøvesagkyndiges påsyn udfylde et stamkort. Herefter udsteder den køreprøvesagkyndige et midlertidigt kørekort. Eventuelt tidligere udstedt kørekort skal afleveres til den køreprøvesagkyndige. Stk. 2. Er betingelserne for at erhverve kørekort i øvrigt opfyldt, udstedes kørekort af Grønlands Politi. Eventuelle særlige vilkår anføres på kørekortet eller på en supplerende attest. Stk. 3. Kørekortet udstedes med gyldighed til indehaverens fyldte 70. år. Er ansøgeren på det tidspunkt, hvor køreprøven bestås, fyldt 65 år, men ikke 70 år, udstedes kørekortet for 5 år. Stk. 4. Er ansøgeren på det tidspunkt, hvor køreprøven bestås, fyldt 70 år eller derover, udstedes kørekortet med følgende gyldighed: 1) 70 år: 4 år. 2) 71 år: 3 år. 3) 72-79 år: 2 år. 4) 80 år: 1 år. Stk. 5. Såfremt de helbredsmæssige oplysninger taler derfor, eller der er begrundet tvivl om, hvorvidt den pågældende er ædruelig eller uafhængig af euforiserende stoffer eller andre bevidsthedspåvirkende stoffer, kan kørekortet udstedes for kortere tidsrum end angivet i stk. 3 og 4."
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Bortkommer et kørekort, eller bliver det beskadiget eller slidt i et sådant omfang, at tekst, nummer, stempler eller foto ikke kan kontrolleres på stedet, eller hvis plastiklamineringen beskadiges, skal indehaveren anmode om at få udstedt duplikatkørekort, såfremt der fortsat skal gøres brug af førerretten. Dette gælder dog ikke ved navne- eller adresseændringer. Stk. 2. Politiet kan i forbindelse med færdselskontrol inddrage et beskadiget eller slidt kørekort. Inddrages kørekortet på stedet, udfærdiger politiet så vidt muligt et midlertidigt kørekort. Stk. 3. Ansøgning om duplikatkørekort indgives til politiet eller kommunefogeden. Ansøgningen skal vedlægges et fotografi samt offentligt udstedt legitimationspapir, jf. § 1, nr. 1 og 2. Ansøgeren skal på politi- eller kommunefogedkontoret udfylde et stamkort. Er kørekortet bortkommet, skal ansøgeren endvidere afgive erklæring herom. Beskadigede kørekort, der ønskes erstattet af duplikatkørekort, skal afleveres til politiet eller kommunefogeden."
    },
    {
      "provision_ref": "5:20",
      "chapter": "5",
      "section": "20",
      "content": "§ 20. Ansøgning om udvidelse af et kørekort til kategori B til at gælde for kategori C-D indleveres til politiet eller kommunefogeden. Ansøgningen skal vedlægges fotografi samt offentligt udstedt legitimationspapir, jf. § 1, nr. 1 og 2. Stk. 2. Lægeattest skal ikke vedlægges ansøgningen, men kan dog kræves, såfremt politiet skønner det nødvendigt. Stk. 3. Køreprøve afholdes i overensstemmelse med reglerne i kapitel 2."
    },
    {
      "provision_ref": "6:21",
      "chapter": "6",
      "section": "21",
      "content": "§ 21. Kørekort til motorkøretøj, der benyttes erhvervsmæssigt til befordring af personer, kan udstedes til ansøgere, der 1) er fyldt 21 år, 2) har haft kørekort til kategori B (almindelig bil) i mindst 1 år, og 3) har bestået en køreprøve til erhvervsmæssig personbefordring. Stk. 2. Ansøgning om kørekort til erhvervsmæssig personbefordring skal indgives til politiet eller kommunefogeden. Ansøgningen skal vedlægges et fotografi samt en lægeattest, jf. § 1, nr. 1 og 3."
    },
    {
      "provision_ref": "6:22",
      "chapter": "6",
      "section": "22",
      "content": "§ 22. Kørekort til erhvervsmæssig personbefordring kan alene udstedes til den kategori, som ansøgeren har kørekort til. Kørekortet kan udstedes til almindelig bil eller til såvel almindelig bil som stor personbil."
    },
    {
      "provision_ref": "6:23",
      "chapter": "6",
      "section": "23",
      "content": "§ 23. Kørekort til erhvervsmæssig personbefordring kan nægtes under den i § 164, stk. 2, i kriminallov for Grønland nævnte betingelse. Stk. 2. Såfremt kørekortet til erhvervsmæssig personbefordring nægtes, skal påtalemyndigheden på begæring indbringe spørgsmålet for retten efter reglerne i § 164, stk. 3, i kriminallov for Grønland."
    },
    {
      "provision_ref": "6:24",
      "chapter": "6",
      "section": "24",
      "content": "§ 24. Køreprøve til erhvervsmæssig personbefordring finder sted i overensstemmelse med reglerne i §§ 9, 10 og 12-15. Bestemmelserne i §§ 16 og 17 finder tilsvarende anvendelse. Stk. 2. Ansøgeren skal under den praktiske prøve uden brug af værktøj kunne udpege og herunder med egne ord forklare om de dele af køretøjet, der har betydning for sikkerheden, herunder de dele hvor slør og slid fortrinsvis opstår og vise indgående viden om bremsers og styretøjs brug, pasning og vedligeholdelse samt til deres virkemåde i det omfang, som vedligeholdelse og pasning kræver. Stk. 3. Ved den praktiske prøve skal der stilles større krav til aspirantens manøvrefærdighed, ligesom begåede fejl bedømmes strengere end ved køreprøve til henholdsvis kategori B (almindelig bil) og kategori D (stor personbil)."
    },
    {
      "provision_ref": "6:25",
      "chapter": "6",
      "section": "25",
      "content": "§ 25. Kørekort til erhvervsmæssig personbefordring udstedes efter reglerne i § 18. Stk. 2. Kørekort til erhvervsmæssig personbefordring udstedes med en gyldighedstid på 5 år, medmindre den pågældendes kørekort har kortere gyldighed, eller helbredsmæssige forhold begrunder en kortere gyldighedstid."
    },
    {
      "provision_ref": "7:26",
      "chapter": "7",
      "section": "26",
      "content": "§ 26. Politiet kan inddrage førerretten, hvis den pågældende ikke længere opfylder betingelserne for at erhverve kørekort. Stk. 2. Ret til erhvervsmæssig personbefordring kan frakendes i overensstemmelse med reglerne i § 164 i kriminallov for Grønland."
    },
    {
      "provision_ref": "7:27",
      "chapter": "7",
      "section": "27",
      "content": "§ 27. Politiet kan bestemme, at en kørekortindehaver skal aflægge en kontrollerende køreprøve, jf. kapitel 10, hvis der er begrundet tvivl om, hvorvidt den pågældende fortsat er i besiddelse af fornøden kørefærdighed, fornødent kendskab til færdselsreglerne eller forståelse for hensynet til andre trafikanter. Prøven aflægges inden for en frist, der fastsættes af politiet. Stk. 2. Kontrollerende køreprøve skal ikke aflægges, hvis den pågældende har bestået en køreprøve efter det forhold, der gav anledning til politiets afgørelse. Stk. 3. Såfremt en kørekortindehaver nægter at medvirke til en kontrollerende køreprøve, kan politiet straks inddrage førerretten. I øvrigt inddrages førerretten, hvis prøven ikke bestås første gang."
    },
    {
      "provision_ref": "7:28",
      "chapter": "7",
      "section": "28",
      "content": "§ 28. Er førerretten frakendt betinget, skal kørekortindehaveren inden for en frist, der fastsættes af politiet, aflægge en kontrollerende køreprøve, jf. kapitel 10. Stk. 2. Kontrollerende køreprøve skal dog ikke aflægges, såfremt den pågældende har bestået en køreprøve efter det forhold, der gav anledning til frakendelsen. Stk. 3. Såfremt en kørekortindehaver nægter at medvirke til en kontrollerende køreprøve, kan politiet straks inddrage førerretten. I øvrigt inddrages førerretten, hvis prøven ikke bestås første gang."
    },
    {
      "provision_ref": "7:29",
      "chapter": "7",
      "section": "29",
      "content": "§ 29. Bliver politiet opmærksom på forhold, der giver begrundet tvivl om, hvorvidt kørekortindehaveren fortsat er i besiddelse af et tilfredsstillende helbred eller fortsat er ædruelig eller uafhængig af euforiserende eller andre bevidsthedspåvirkende stoffer, har den pågældende pligt til at underkaste sig de undersøgelser eller prøver, der er nødvendige til afgørelse heraf, herunder tilvejebringelse af lægeerklæring, eventuelt fra en speciallæge, jf. §§ 3 og 5. Udgifterne til lægeerklæring m.v. betales af kørekortindehaveren. Stk. 2. Såfremt en kørekortindehaver nægter at medvirke til de nødvendige undersøgelser eller prøver, kan politiet straks inddrage førerretten. Stk. 3. På grundlag af undersøgelserne eller prøverne afgøres, om førerretten skal inddrages, eller om kørekortindehaveren kan bevare førerretten, eventuelt med særlige indskrænkninger, jf. § 4 og § 18, stk. 5. Stk. 4. Foretages der indskrænkninger i førerretten, udstedes et nyt kørekort. Den pågældende skal aflevere et fotografi og et offentligt udstedt legitimationspapir, hvoraf ansøgerens personnummer fremgår, jf. § 1, nr. 1 og 2, samt udfylde et stamkort hos politiet eller kommunefogeden. Skt. 5 Inddrages førerretten, fordi den pågældende ikke er ædruelig eller er afhængig af euforiserende eller andre bevidsthedspåvirkende stoffer, kan spørgsmålet forlanges indbragt for domstolene."
    },
    {
      "provision_ref": "7:30",
      "chapter": "7",
      "section": "30",
      "content": "§ 30. Træffer politiet bestemmelse om, at førerretten inddrages, eller frakendes førerretten ubetinget, skal kørekortet afleveres til politiet eller kommunefogeden. Kørekortet skal ligeledes afleveres til politiet eller kommunefogeden, hvis der i medfør af § 29, stk. 3, foretages indskrænkninger i førerretten."
    },
    {
      "provision_ref": "8:31",
      "chapter": "8",
      "section": "31",
      "content": "§ 31. Ansøgning om generhvervelse af kørekort, efter at førerretten har været inddraget af politiet eller frakendt ubetinget, indgives til politiet eller kommunefogeden. Ansøgningen vedlægges et fotografi samt et offentligt udstedt legitimationspapir, jf. § 1, nr. 1 og 2. Har politiet inddraget førerretten af lægelige grunde eller på grund af afhængighed af euforiserende eller andre bevidsthedspåvirkende stoffer eller på grund af manglende ædruelighed afleveres endvidere en lægeattest jf. § 1, nr. 3. I øvrigt kræves lægeattest kun, hvis en tidligere lægeattest, afgivet i forbindelse med udstedelse eller fornyelse af kørekort, eller andre omstændigheder giver anledning hertil."
    },
    {
      "provision_ref": "8:32",
      "chapter": "8",
      "section": "32",
      "content": "§ 32. Har førerretten været frakendt ubetinget, skal ansøgeren bestå en kontrollerende køreprøve, jf. kapitel 10. Den praktiske del af prøven afholdes tidligst 1 måned før frakendelsestidens udløb. Stk. 2. Er førerretten inddraget af politiet, fordi en kontrollerende køreprøve ikke er bestået eller aflagt, kan generhvervelse først ske, når en ny kontrollerende køreprøve er bestået. Stk. 3. Har førerretten været inddraget af politiet i 3 år eller mere på grund af afhængighed af euforiserende eller andre bevidsthedspåvirkende stoffer, på grund af manglende ædruelighed, eller på grund af helbredsmæssige oplysninger, er det normalt en betingelse for generhvervelsen, at en kontrollerende køreprøve bestås."
    },
    {
      "provision_ref": "8:33",
      "chapter": "8",
      "section": "33",
      "content": "§ 33. Opfylder ansøgeren betingelserne for at generhverve kørekort, udfærdiges kørekortet i overensstemmelse med reglerne i § 18."
    },
    {
      "provision_ref": "8:34",
      "chapter": "8",
      "section": "34",
      "content": "§ 34. Ved ansøgning om generhvervelse af førerretten kan kørekortet udvides til at omfatte kørekort til erhvervsmæssig personbefordring, uden at der aflægges særlig prøve hertil, hvis ansøgeren på det tidspunkt, hvor førerretten blev inddraget eller frakendt, var i besiddelse af gyldigt kørekort til erhvervsmæssig personbefordring, og der ikke ved afgørelsen om inddragelse eller frakendelse blev truffet bestemmelse om særlig frakendelse af retten til erhvervsmæssig personbefordring. Bestemmelserne i § 23 og § 25, stk. 2, finder tilsvarende anvendelse."
    },
    {
      "provision_ref": "8:35",
      "chapter": "8",
      "section": "35",
      "content": "§ 35. Grønlands Politi bemyndiges til at afholde kontrollerende køreprøver for personer, der har været i besiddelse af kørekort til motorcykel, og som har fået inddraget førerretten. Stk. 2. For prøven opkræves 450 kr., jf. dog § 49, stk. 2."
    },
    {
      "provision_ref": "9:36",
      "chapter": "9",
      "section": "36",
      "content": "§ 36. Ansøgning om fornyelse af et kørekort ved udløb af gyldighedstiden skal indgives til politiet eller kommunefogeden. Ansøgningen skal vedlægges et fotografi, lægeattest samt et offentligt udstedt legitimationspapir, jf. § 1. Ansøgeren skal endvidere udfylde et stamkort hos politiet eller kommunefogeden."
    },
    {
      "provision_ref": "9:37",
      "chapter": "9",
      "section": "37",
      "content": "§ 37. Ved ansøgning om fornyelse af kørekort 3 år eller mere efter at gyldigheden af kørekortet er udløbet, skal ansøgeren bestå en kontrollerende køreprøve. Stk. 2. Politiet kan dog træffe bestemmelse om, at kontrollerende køreprøve ikke skal aflægges."
    },
    {
      "provision_ref": "9:38",
      "chapter": "9",
      "section": "38",
      "content": "§ 38. Ved ansøgning om fornyelse af kørekort til erhvervsmæssig personbefordring finder § 23 og § 25, stk. 2, tilsvarende anvendelse."
    },
    {
      "provision_ref": "9:39",
      "chapter": "9",
      "section": "39",
      "content": "§ 39. Opfylder ansøgeren betingelserne for at have kørekort, udstedes et nyt kørekort. For ansøgere, der er fyldt 70 år, fastsættes følgende gyldighedstid: 1) 70 år: 4 år. 2) 71 år: 3 år. 3) 72-79 år: 2 år. 4) 80 år: 1 år. Stk. 2. Kørekortets gyldighed fastsættes på grundlag af det tidligere kørekorts udløbsdato eller på grundlag af datoen for fornyelsen, hvis denne ligger senere. Bestemmelsen i § 18, stk. 5, finder tilsvarende anvendelse. Stk. 3. Er ansøgning om fornyelse af kørekort indgivet, uden at fornyelse straks kan ske, kan politiet udstede et midlertidig kørekort."
    },
    {
      "provision_ref": "10:40",
      "chapter": "10",
      "section": "40",
      "content": "§ 40. Ved afholdelse af en kontrollerende køreprøve efter §§ 27 og 28 skal kørekortet forevises den sagkyndige. Såfremt prøven ikke bestås, skal kørekortet afleveres til politiet. Stk. 2. Den, der skal aflægge kontrollerende køreprøve, stiller selv køretøj til rådighed ved prøven. Bestemmelsen i § 7, stk. 4, finder tilsvarende anvendelse."
    },
    {
      "provision_ref": "10:41",
      "chapter": "10",
      "section": "41",
      "content": "§ 41. Kontrollerende køreprøve i henhold til §§ 27 og 28 skal aflægges senest 3 måneder efter, at afgørelsen herom er endelig."
    },
    {
      "provision_ref": "10:42",
      "chapter": "10",
      "section": "42",
      "content": "§ 42. Kontrollerende køreprøve aflægges efter reglerne for kategori B (almindelig bil), jf. § 9, § 10, stk. 1, og § 15. Stk. 2. Såfremt prøven er begrundet i vedkommendes kørsel med et køretøj, hvortil der kræves kørekort til kategori C-D, kan politiet bestemme, at prøven aflægges efter de regler, der gælder for køreprøven til denne kategori, forudsat ansøgeren har eller har haft kørekort til kategorien. Bestås køreprøven, udstedes kørekort til de tidligere erhvervede kategorier. Stk. 3. Bestås den kontrollerende køreprøve ikke senest ved den tredje prøve, skal eventuelle yderligere prøver aflægges efter reglerne om kørekort til de kategorier, hvortil kørekort ønskes generhvervet. Hvis førerretten er inddraget af politiet, fordi en kontrollerende køreprøve ikke er bestået, jf. §§ 27 og 28, anses den ikke beståede prøve for første prøve. Stk. 4. Har førerretten været inddraget eller frakendt i 3 år eller mere, eller skal kontrollerende køreprøve aflægges i anledning af fornyelse af kørekort, skal prøven aflægges efter reglerne om køreprøve til kørekort til de kategorier, hvortil kørekort ønskes generhvervet eller fornyet."
    },
    {
      "provision_ref": "11:43",
      "chapter": "11",
      "section": "43",
      "content": "§ 43. Personer, der ikke har bopæl i Grønland, kan under midlertidigt ophold føre motorkøretøj uden at have grønlandsk kørekort, hvis de er i besiddelse af et internationalt kørekort udstedt i henhold til de internationale konventioner af 24. april 1926, 19. september 1949 eller 8. november 1968, eller hvis de er i besiddelse af et gyldigt kørekort udstedt uden for Grønland, som er udfærdiget med latinske bogstaver eller er ledsaget af en oversættelse til dansk, engelsk eller fransk. Det er dog en betingelse, at oversættelsen er udfærdiget af en offentlig myndighed eller af en organisation, der i udstederlandet er bemyndiget hertil. Stk. 2. Erhvervsmæssig personbefordring må ikke udføres på grundlag af et ikke-grønlandsk kørekort. Stk. 3. Et kørekort udstedt uden for Grønland giver indehaveren ret til at føre samme køretøjer i Grønland, som det berettiger til at føre i udstederlandet."
    },
    {
      "provision_ref": "11:44",
      "chapter": "11",
      "section": "44",
      "content": "§ 44. Politiet kan give en person, der ikke har bopæl i Grønland, og som ikke er i besiddelse af fornødent kørekort, jf. § 43, tilladelse til midlertidigt at føre motorkøretøj i Grønland (turistkørekort). Tilladelse kan bl.a. betinges af, at ansøgeren aflægger en kontrollerende køreprøve. Stk. 2. Et turistkørekort, som er udstedt i Danmark, Finland, Island, Norge eller Sverige, berettiger indehaveren til i Grønland at føre de køretøjer, som omfattes af kørekortet."
    },
    {
      "provision_ref": "11:45",
      "chapter": "11",
      "section": "45",
      "content": "§ 45. Personer, der har eller tager bopæl i Grønland, skal være i besiddelse af grønlandsk kørekort for at føre motorkøretøj i Grønland. Ansøgning herom skal indgives til politiet eller kommunefogeden inden 60 dage. Bestemmelsen i 1. pkt. gælder dog ikke personer, som er i besiddelse af et gyldigt kørekort, der er udstedt i Danmark. Stk. 2. Personer, som er i besiddelse af gyldige kørekort, der er udstedt i Danmark, Finland, Færøerne, Island, Norge, Sverige, eller udstedt i et andet EU- eller EØS-land, kan uden at aflægge køreprøve få udstedt et grønlandsk kørekort, der svarer til det ikke-grønlandske. Stk. 3. Såfremt kørekortet er udstedt af andre end de i stk. 2 nævnte lande, eller hvis kørekortet er erhvervet før det fyldte 18. år, kan politiet kræve, at den pågældende består en kontrollerende køreprøve forud for udstedelsen af grønlandsk kørekort. Politiet kan ligeledes kræve, at kontrollerende køreprøve bestås, når førerretten tidligere har været inddraget af politiet eller har været betinget eller ubetinget frakendt i Grønland. Stk. 4. Ansøgning om udstedelse af grønlandsk kørekort indleveres til politiet eller kommunefogeden. Ansøgeren skal vedlægge det ikke-grønlandske kørekort, et fotografi samt et offentlig udstedt legitimationspapir, jf. § 1, stk. 1, nr. 1 og 2. Hos politiet eller kommunefogeden udfyldes et stamkort. Er den pågældende ikke dansk statsborger, kræves tillige, at vedkommende har opholdstilladelse, medmindre vedkommende lovligt kan opholde sig i Danmark og Grønland uden tilladelse. Det ikke-grønlandske kørekort skal ikke afleveres. Stk. 5. Kørekort til erhvervsmæssig personbefordring kan ikke udstedes i medfør af denne bestemmelse."
    },
    {
      "provision_ref": "12:46",
      "chapter": "12",
      "section": "46",
      "content": "§ 46. Kørekort udstedes af Grønlands Politi. Ansøgning om indstilling til køreprøve sker ved henvendelse til politiet eller kommunefogeden."
    },
    {
      "provision_ref": "12:47",
      "chapter": "12",
      "section": "47",
      "content": "§ 47. Køreprøver afholdes af en dertil udpeget polititjenestemand (sagkyndig)."
    },
    {
      "provision_ref": "12:48",
      "chapter": "12",
      "section": "48",
      "content": "§ 48. Klager over køreprøver afgøres af Grønlands Politi. Grønlands Politis afgørelse kan påklages til Færdselsstyrelsen. Stk. 2. Øvrige afgørelser om kørekort, herunder afgørelse om inddragelse af førerret og kontrollerende køreprøver træffes ligeledes af politiet. Afgørelserne kan påklages til Færdselsstyrelsen. Stk. 3. Klager til Færdselsstyrelsen kan indgives til Grønlands Politi, der fremsender sagen med en udtalelse."
    },
    {
      "provision_ref": "13:49",
      "chapter": "13",
      "section": "49",
      "content": "§ 49. For afholdelse af prøve til kørekort til kategori B, C-D samt for prøve til kørekort til erhvervsmæssig personbefordring betales 450 kr. Stk. 2. For kontrollerende køreprøve betales 450 kr. For første kontrollerende køreprøve betales dog ikke, medmindre prøven aflægges i medfør af § 28, stk. 1, eller § 32, stk. 1. Stk. 3. Grønlands Politi bemyndiges til at fastsætte bestemmelser om gebyr for afholdelse af køreprøve og udstedelse af kørekort til motorcykel."
    },
    {
      "provision_ref": "13:50",
      "chapter": "13",
      "section": "50",
      "content": "§ 50. Udebliver en ansøger fra en berammet teoretiske eller praktisk køreprøve uden at have meddelt forfald senest kl. 12.00 hverdagen før prøven, eller bestås en del af prøven ikke, skal der, før ny prøve berammes, ske ny betaling, medmindre forfaldet skyldes dokumenteret sygdom hos ansøgeren, underviseren eller den person, der træder i hans sted."
    },
    {
      "provision_ref": "13:51",
      "chapter": "13",
      "section": "51",
      "content": "§ 51. I følgende tilfælde betales 200 kr. 1) for udstedelse af grønlandsk kørekort på grundlag af et ikke-grønlandsk kørekort, jf. § 45, 2) for udstedelse af duplikatkørekort i anledning af, at det oprindelige kørekort er bortkommet eller beskadiget, jf. § 19, 3) for udstedelse af duplikatkørekort i anledning af, at kørekortindehaveren ønsker ændringer anført i kørekortet, 4) for fornyelse af kørekort med undervisergodkendelse, jf. § 8, og 5) for fornyelse af kørekort til erhvervsmæssig personbefordring, jf. dog stk. 4. Stk. 2. For fornyelse af kørekort for ansøgere, der er fyldt 70 år, betales 30 kr. Stk. 3. Fornyelse af kørekort, der er tidsbegrænset i medfør af § 18, stk. 5, sker uden betaling. Stk. 4. For fornyelse af kørekort til erhvervsmæssig personbefordring, der på grund af helbredsmæssige forhold er tidsbegrænset i medfør af § 25, stk. 2, betales 100 kr. Stk. 5. Betaling sker kontant til politiet."
    },
    {
      "provision_ref": "14:52",
      "chapter": "14",
      "section": "52",
      "content": "§ 52. Overtrædelse af § 2, stk. 1, §§ 7 og 11, § 19, stk. 1 og 3, §§ 30, 40, 43 og 45 kan medføre foranstaltninger efter kriminallov for Grønland. Stk. 2. Tilsidesættelse af vilkår for en tilladelse i henhold til bekendtgørelsen eller undladelse af at efterkomme forbud eller påbud, der er meddelt i henhold til bekendtgørelsen, kan ligeledes medføre foranstaltninger efter kriminallov for Grønland."
    },
    {
      "provision_ref": "14:53",
      "chapter": "14",
      "section": "53",
      "content": "§ 53. Bekendtgørelsen træder i kraft den 1. april 2026. Stk. 2. Bekendtgørelse nr. 952 af 23. november 1994 om kørekort for Grønland ophæves. Stk. 3. Grønlands Politi kan bestemme, at personer med bopæl i Grønland, der er i besiddelse af et ikke-grønlandsk kørekort, lovligt kan føre motorkøretøj på grundlag af dette kørekort, indtil de får udstedt et grønlandsk kørekort i overensstemmelse med § 45. Stk. 4. Denne bekendtgørelse gælder ikke forsvarsområder, der er omfattet af artikel 2, nr. 3, i bekendtgørelse nr. 23 af 20. juni 1951 om den i København den 27. april 1951 undertegnede overenskomst i henhold til Den nordatlantiske Traktat mellem Regeringerne i Kongeriget Danmark og Amerikas Forenede Stater om forsvaret af Grønland. Grønlands Politi kan bestemme, at bekendtgørelsen ikke skal omfatte sådanne særlig bestemte områder, hvor der ikke er stationeret det fornødne politi til gennemførelsen af den i bekendtgørelsen fastsatte ordning. For de i 2. pkt. nævnte områder kan Grønlands Politi fastsætte særlige regler."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Ansøgning om indstilling til køreprøve indgives til politiet eller kommunefogeden på en dertil godkendt blanket vedlagt: 1) Et vellignende fotografi (portrætbillede, uden hovedbeklædning) i størrelsen 35 x 45 mm. Det skal være holdbart og kopieret på almindeligt tyndt fotopapir og må ikke være forsynet med stempler. 2) Offentligt udstedt legitimationspapir, hvoraf ansøgerens personnummer fremgår. 3) Lægeattest. Stk. 2. Politiet kan tillade, at ansøgeren bærer hovedbeklædning på det i stk. 1, nr. 1, nævnte fotografi, såfremt ansøgeren af religiøse grunde fremsætter begæring herom.",
      "valid_from": "2025-12-08",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Lægeattesten skal være udstedt på en blanket, der er godkendt af Departementet for Sundhed. Attesten skal være udstedt af en læge fra ansøgerens sædvanlige hospital eller lignende. Hvis en anden læge udsteder attesten, skal ansøgeren angive en fyldestgørende grund hertil. Til dokumentation for, at den person, som fotografiet forestiller, er identisk med den person, der er beskrevet i lægeattesten, skal fotografiets bagside være påtegnet af lægen. Påtegningen skal ske direkte på billedets bagside og ikke ved påklæbet mærkat. Attesten og fotografiet sendes direkte til politiet eller kommunefogeden af lægen eller overgives ansøgeren i en lukket kuvert, der er forsynet med lægens navn. Stk. 2. Lægeattesten må ved ansøgningens indlevering ikke være over 3 måneder gammel og ved udstedelsen af kørekortet ikke over 1 år gammel.",
      "valid_from": "2025-12-08",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. På grundlag af oplysningerne i lægeattesten afgør politiet, om ansøgeren opfylder de helbredsmæssige betingelser for erhvervelse af det ønskede kørekort. Stk. 2. Politiet kan kræve, at der fra en speciallæge eller andre fremskaffes en erklæring eller yderligere oplysninger til afgørelse af, om kørekort kan udstedes eller eventuelt skal udstedes på særlige vilkår. Politiet kan endvidere kræve, at ansøgeren underkaster sig en vejledende køreprøve hos den af politiet udpegede polititjenestemand til bedømmelse af, om kørekortet kan udstedes eller eventuelt skal udstedes på særlige vilkår. Politiet kan forlange, at ansøgeren stiller et køretøj, der er godkendt til øvelseskørsel, til rådighed.",
      "valid_from": "2025-12-08",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Kørekortet kan udstedes med begrænset gyldighedstid eller begrænses til køretøjer, der opfylder særligt angivne betingelser, eller i øvrigt betinges af særlige vilkår. Grønlands Politi bemyndiges til at fastsætte nærmere regler om kørekort til motorcykel. Stk. 2. Kørekort til langsomtkørende invalidekøretøjer kan udstedes til personer, der er fyldt 15 år.",
      "valid_from": "2025-12-08",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Foreligger der oplysninger, der viser, at ansøgeren er afhængig af euforiserende stoffer eller andre bevidsthedspåvirkende stoffer eller ikke er ædruelig, må kørekort ikke udstedes. Stk. 2. Såfremt kørekort nægtes, kan spørgsmålet herom forlanges indbragt for domstolene efter reglerne i § 164, stk. 3, i kriminallov for Grønland.",
      "valid_from": "2025-12-08",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Der kan aflægges prøve til opnåelse af kørekort til følgende kategorier køretøjer: 1) Kategori B (Almindelig bil). Personbil med højst 8 siddepladser foruden førerens plads og en tilladt totalvægt på ikke over 3500 kg. Kørekort til almindelig bil giver tillige ret til af føre: a) Varebil med tilladt totalvægt på ikke over 3500 kg. b) Person- eller varebil med tilkoblet påhængskøretøj med en tilladt totalvægt på ikke over 750 kg. c) Person- eller varebil med tilkoblet påhængskøretøj med en tilladt totalvægt på over 750 kg, hvis vogntogets samlede tilladte totalvægt ikke overstiger 3500 kg. d) 3-hjulet motorcykel. e) Traktor/motorredskab. 2) Kategori C-D (Lastbil og stor personbil). Lastbil med tilladt totalvægt på over 3500 kg og personbil med over 8 siddepladser foruden førerens plads eller med en tilladt totalvægt på over 3500 kg. Kørekort til lastbil og stor personbil giver tillige ret til at føre: a) Lastbil eller stor personbil med tilkoblet påhængskøretøj uanset vogntogets og det tilkoblede påhængskøretøjs totalvægt. b) Motordrevet blokvogn. Stk. 2. Der kan endvidere udstedes kørekort til erhvervsmæssig personbefordring. Stk. 3. Grønlands Politi bemyndiges til at fastsætte nærmere regler for aflæggelse af køreprøve til motorcykel.",
      "valid_from": "2025-12-08",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Såfremt en ansøger ikke tidligere har haft kørekort til den ønskede kategori, skal den pågældende have modtaget undervisning i kørefærdighed af en af politiet til den pågældende kategori godkendt person. Stk. 2. Undervisningen i teori skal være gennemført i overensstemmelse med Teoribog for køreundervisningen i Grønland. Stk. 3. Undervisningen til kategori C-D må først påbegyndes, når ansøgeren har erhvervet kørekort til kategori B. Hvis ansøgeren tidligere har haft kørekort til kategori B, kan undervisning til kategori C-D dog påbegyndes, uanset at førerretten midlertidigt er frakendt vedkommende. Stk. 4. Øvelseskørsel for personer, der uddanner sig til kørsel med bil, må kun finde sted i et køretøj, der er godkendt dertil af politiet. Stk. 5. Godkendelse af et køretøj til øvelseskørsel kan meddeles i enkelttilfælde eller generelt. Under kørslen skal køretøjet foran og bagpå være forsynet med skoleskilte. Skoleskiltet skal være hvidt med ordet »skolevogn« udført med sorte bogstaver. Stk. 6. Øvelseskørsel må kun finde sted, når der i køretøjet ved siden af eleven befinder sig en person, der er godkendt hertil af politiet efter § 8. Denne person anses under øvelseskørsel som fører af køretøjet. Under køreprøven anses eleven for at være fører af køretøjet. Stk. 7. Øvelseskørsel må ikke finde sted tidligere end 3 måneder før det tidspunkt, hvor ansøgeren opfylder aldersbetingelsen for at få udstedt det ønskede kørekort, og for personer, hvem førerretten er frakendt ubetinget, ikke tidligere end 3 måneder før frakendelsestidens udløb.",
      "valid_from": "2025-12-08",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. En person, der er fyldt 21 år, og som har haft kørekort i 2 år, kan godkendes som underviser, såfremt politiet skønner, at den pågældende vil være egnet til at undervise andre, der ønsker at erhverve kørekort, i kørefærdighed. Stk. 2. Godkendelsen kan gives for en nærmere angivet periode på indtil 5 år. Politiet kan udstede et bevis for godkendelsen. Ved fornyelse af godkendelsen finder stk. 1 tilsvarende anvendelse.",
      "valid_from": "2025-12-08",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Køreprøven består af en teoretisk og en praktisk del. Stk. 2. Teoriprøve kan tidligst aflægges 1 måned før, ansøgeren opfylder aldersbetingelsen for at få udstedt det ønskede kørekort. Stk. 3. Den praktiske prøve kan normalt først aflægges, når ansøgeren opfylder aldersbetingelsen for at få udstedt det ønskede kørekort.",
      "valid_from": "2025-12-08",
      "valid_to": null
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Den teoretiske del af prøven afholdes i overensstemmelse med bilag 1. Stk. 2. Såfremt der aflægges prøve til kategori C-D, skal ansøgeren have kendskab til de særlige bestemmelser, der vedrører disse køretøjer (sammenkobling, bremsesystemer, særlige belæsningsregler m.v.).",
      "valid_from": "2025-12-08",
      "valid_to": null
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Den person, der har undervist ansøgeren, skal før teoriprøvens aflæggelse ved sin underskrift på ansøgningsblanketten bekræfte, at ansøgeren har modtaget undervisning i overensstemmelse med § 7, stk. 2.",
      "valid_from": "2025-12-08",
      "valid_to": null
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Den praktiske prøve kan først aflægges, når teoriprøven er bestået. Stk. 2. Ansøgningen skal indgives, og den praktiske prøve bestås inden 12 måneder efter, at teoriprøven er bestået.",
      "valid_from": "2025-12-08",
      "valid_to": null
    },
    {
      "provision_ref": "2:13",
      "chapter": "2",
      "section": "13",
      "content": "§ 13. Ansøgeren skal selv stille køretøj til rådighed ved aflæggelse af den praktiske prøve. Bestemmelsen i § 7, stk. 4, finder tilsvarende anvendelse. Stk. 2. Ved afholdelse af såvel den teoretiske som den praktiske prøve skal ansøgningsblanketten og eventuelt tidligere kørekort medbringes.",
      "valid_from": "2025-12-08",
      "valid_to": null
    },
    {
      "provision_ref": "2:14",
      "chapter": "2",
      "section": "14",
      "content": "§ 14. Hvis ansøgeren af helbredsmæssige grunde kun kan opnå kørekort til særlige typer af køretøjer eller særligt indrettede køretøjer, jf. § 4, aflægges prøven med et sådant køretøj.",
      "valid_from": "2025-12-08",
      "valid_to": null
    },
    {
      "provision_ref": "2:15",
      "chapter": "2",
      "section": "15",
      "content": "§ 15. Den praktiske del af køreprøven afholdes i overensstemmelse med bilag 1.",
      "valid_from": "2025-12-08",
      "valid_to": null
    },
    {
      "provision_ref": "2:16",
      "chapter": "2",
      "section": "16",
      "content": "§ 16. Består ansøgeren ikke prøven på grund af manglende kendskab til vigtige færdselsregler eller på grund af ringe kørefærdighed, afgør politiet efter reglerne i § 26, om ansøgeren skal aflægge en kontrollerende køreprøve for at bevare et eventuelt allerede erhvervet kørekort til andre kategorier.",
      "valid_from": "2025-12-08",
      "valid_to": null
    },
    {
      "provision_ref": "2:17",
      "chapter": "2",
      "section": "17",
      "content": "§ 17. Resultatet af en teoretisk eller praktisk prøve meddeles ansøgeren straks efter prøvens afslutning.",
      "valid_from": "2025-12-08",
      "valid_to": null
    },
    {
      "provision_ref": "3:18",
      "chapter": "3",
      "section": "18",
      "content": "§ 18. Hvis ansøgeren har bestået køreprøven, skal den pågældende i den køreprøvesagkyndiges påsyn udfylde et stamkort. Herefter udsteder den køreprøvesagkyndige et midlertidigt kørekort. Eventuelt tidligere udstedt kørekort skal afleveres til den køreprøvesagkyndige. Stk. 2. Er betingelserne for at erhverve kørekort i øvrigt opfyldt, udstedes kørekort af Grønlands Politi. Eventuelle særlige vilkår anføres på kørekortet eller på en supplerende attest. Stk. 3. Kørekortet udstedes med gyldighed til indehaverens fyldte 70. år. Er ansøgeren på det tidspunkt, hvor køreprøven bestås, fyldt 65 år, men ikke 70 år, udstedes kørekortet for 5 år. Stk. 4. Er ansøgeren på det tidspunkt, hvor køreprøven bestås, fyldt 70 år eller derover, udstedes kørekortet med følgende gyldighed: 1) 70 år: 4 år. 2) 71 år: 3 år. 3) 72-79 år: 2 år. 4) 80 år: 1 år. Stk. 5. Såfremt de helbredsmæssige oplysninger taler derfor, eller der er begrundet tvivl om, hvorvidt den pågældende er ædruelig eller uafhængig af euforiserende stoffer eller andre bevidsthedspåvirkende stoffer, kan kørekortet udstedes for kortere tidsrum end angivet i stk. 3 og 4.",
      "valid_from": "2025-12-08",
      "valid_to": null
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Bortkommer et kørekort, eller bliver det beskadiget eller slidt i et sådant omfang, at tekst, nummer, stempler eller foto ikke kan kontrolleres på stedet, eller hvis plastiklamineringen beskadiges, skal indehaveren anmode om at få udstedt duplikatkørekort, såfremt der fortsat skal gøres brug af førerretten. Dette gælder dog ikke ved navne- eller adresseændringer. Stk. 2. Politiet kan i forbindelse med færdselskontrol inddrage et beskadiget eller slidt kørekort. Inddrages kørekortet på stedet, udfærdiger politiet så vidt muligt et midlertidigt kørekort. Stk. 3. Ansøgning om duplikatkørekort indgives til politiet eller kommunefogeden. Ansøgningen skal vedlægges et fotografi samt offentligt udstedt legitimationspapir, jf. § 1, nr. 1 og 2. Ansøgeren skal på politi- eller kommunefogedkontoret udfylde et stamkort. Er kørekortet bortkommet, skal ansøgeren endvidere afgive erklæring herom. Beskadigede kørekort, der ønskes erstattet af duplikatkørekort, skal afleveres til politiet eller kommunefogeden.",
      "valid_from": "2025-12-08",
      "valid_to": null
    },
    {
      "provision_ref": "5:20",
      "chapter": "5",
      "section": "20",
      "content": "§ 20. Ansøgning om udvidelse af et kørekort til kategori B til at gælde for kategori C-D indleveres til politiet eller kommunefogeden. Ansøgningen skal vedlægges fotografi samt offentligt udstedt legitimationspapir, jf. § 1, nr. 1 og 2. Stk. 2. Lægeattest skal ikke vedlægges ansøgningen, men kan dog kræves, såfremt politiet skønner det nødvendigt. Stk. 3. Køreprøve afholdes i overensstemmelse med reglerne i kapitel 2.",
      "valid_from": "2025-12-08",
      "valid_to": null
    },
    {
      "provision_ref": "6:21",
      "chapter": "6",
      "section": "21",
      "content": "§ 21. Kørekort til motorkøretøj, der benyttes erhvervsmæssigt til befordring af personer, kan udstedes til ansøgere, der 1) er fyldt 21 år, 2) har haft kørekort til kategori B (almindelig bil) i mindst 1 år, og 3) har bestået en køreprøve til erhvervsmæssig personbefordring. Stk. 2. Ansøgning om kørekort til erhvervsmæssig personbefordring skal indgives til politiet eller kommunefogeden. Ansøgningen skal vedlægges et fotografi samt en lægeattest, jf. § 1, nr. 1 og 3.",
      "valid_from": "2025-12-08",
      "valid_to": null
    },
    {
      "provision_ref": "6:22",
      "chapter": "6",
      "section": "22",
      "content": "§ 22. Kørekort til erhvervsmæssig personbefordring kan alene udstedes til den kategori, som ansøgeren har kørekort til. Kørekortet kan udstedes til almindelig bil eller til såvel almindelig bil som stor personbil.",
      "valid_from": "2025-12-08",
      "valid_to": null
    },
    {
      "provision_ref": "6:23",
      "chapter": "6",
      "section": "23",
      "content": "§ 23. Kørekort til erhvervsmæssig personbefordring kan nægtes under den i § 164, stk. 2, i kriminallov for Grønland nævnte betingelse. Stk. 2. Såfremt kørekortet til erhvervsmæssig personbefordring nægtes, skal påtalemyndigheden på begæring indbringe spørgsmålet for retten efter reglerne i § 164, stk. 3, i kriminallov for Grønland.",
      "valid_from": "2025-12-08",
      "valid_to": null
    },
    {
      "provision_ref": "6:24",
      "chapter": "6",
      "section": "24",
      "content": "§ 24. Køreprøve til erhvervsmæssig personbefordring finder sted i overensstemmelse med reglerne i §§ 9, 10 og 12-15. Bestemmelserne i §§ 16 og 17 finder tilsvarende anvendelse. Stk. 2. Ansøgeren skal under den praktiske prøve uden brug af værktøj kunne udpege og herunder med egne ord forklare om de dele af køretøjet, der har betydning for sikkerheden, herunder de dele hvor slør og slid fortrinsvis opstår og vise indgående viden om bremsers og styretøjs brug, pasning og vedligeholdelse samt til deres virkemåde i det omfang, som vedligeholdelse og pasning kræver. Stk. 3. Ved den praktiske prøve skal der stilles større krav til aspirantens manøvrefærdighed, ligesom begåede fejl bedømmes strengere end ved køreprøve til henholdsvis kategori B (almindelig bil) og kategori D (stor personbil).",
      "valid_from": "2025-12-08",
      "valid_to": null
    },
    {
      "provision_ref": "6:25",
      "chapter": "6",
      "section": "25",
      "content": "§ 25. Kørekort til erhvervsmæssig personbefordring udstedes efter reglerne i § 18. Stk. 2. Kørekort til erhvervsmæssig personbefordring udstedes med en gyldighedstid på 5 år, medmindre den pågældendes kørekort har kortere gyldighed, eller helbredsmæssige forhold begrunder en kortere gyldighedstid.",
      "valid_from": "2025-12-08",
      "valid_to": null
    },
    {
      "provision_ref": "7:26",
      "chapter": "7",
      "section": "26",
      "content": "§ 26. Politiet kan inddrage førerretten, hvis den pågældende ikke længere opfylder betingelserne for at erhverve kørekort. Stk. 2. Ret til erhvervsmæssig personbefordring kan frakendes i overensstemmelse med reglerne i § 164 i kriminallov for Grønland.",
      "valid_from": "2025-12-08",
      "valid_to": null
    },
    {
      "provision_ref": "7:27",
      "chapter": "7",
      "section": "27",
      "content": "§ 27. Politiet kan bestemme, at en kørekortindehaver skal aflægge en kontrollerende køreprøve, jf. kapitel 10, hvis der er begrundet tvivl om, hvorvidt den pågældende fortsat er i besiddelse af fornøden kørefærdighed, fornødent kendskab til færdselsreglerne eller forståelse for hensynet til andre trafikanter. Prøven aflægges inden for en frist, der fastsættes af politiet. Stk. 2. Kontrollerende køreprøve skal ikke aflægges, hvis den pågældende har bestået en køreprøve efter det forhold, der gav anledning til politiets afgørelse. Stk. 3. Såfremt en kørekortindehaver nægter at medvirke til en kontrollerende køreprøve, kan politiet straks inddrage førerretten. I øvrigt inddrages førerretten, hvis prøven ikke bestås første gang.",
      "valid_from": "2025-12-08",
      "valid_to": null
    },
    {
      "provision_ref": "7:28",
      "chapter": "7",
      "section": "28",
      "content": "§ 28. Er førerretten frakendt betinget, skal kørekortindehaveren inden for en frist, der fastsættes af politiet, aflægge en kontrollerende køreprøve, jf. kapitel 10. Stk. 2. Kontrollerende køreprøve skal dog ikke aflægges, såfremt den pågældende har bestået en køreprøve efter det forhold, der gav anledning til frakendelsen. Stk. 3. Såfremt en kørekortindehaver nægter at medvirke til en kontrollerende køreprøve, kan politiet straks inddrage førerretten. I øvrigt inddrages førerretten, hvis prøven ikke bestås første gang.",
      "valid_from": "2025-12-08",
      "valid_to": null
    },
    {
      "provision_ref": "7:29",
      "chapter": "7",
      "section": "29",
      "content": "§ 29. Bliver politiet opmærksom på forhold, der giver begrundet tvivl om, hvorvidt kørekortindehaveren fortsat er i besiddelse af et tilfredsstillende helbred eller fortsat er ædruelig eller uafhængig af euforiserende eller andre bevidsthedspåvirkende stoffer, har den pågældende pligt til at underkaste sig de undersøgelser eller prøver, der er nødvendige til afgørelse heraf, herunder tilvejebringelse af lægeerklæring, eventuelt fra en speciallæge, jf. §§ 3 og 5. Udgifterne til lægeerklæring m.v. betales af kørekortindehaveren. Stk. 2. Såfremt en kørekortindehaver nægter at medvirke til de nødvendige undersøgelser eller prøver, kan politiet straks inddrage førerretten. Stk. 3. På grundlag af undersøgelserne eller prøverne afgøres, om førerretten skal inddrages, eller om kørekortindehaveren kan bevare førerretten, eventuelt med særlige indskrænkninger, jf. § 4 og § 18, stk. 5. Stk. 4. Foretages der indskrænkninger i førerretten, udstedes et nyt kørekort. Den pågældende skal aflevere et fotografi og et offentligt udstedt legitimationspapir, hvoraf ansøgerens personnummer fremgår, jf. § 1, nr. 1 og 2, samt udfylde et stamkort hos politiet eller kommunefogeden. Skt. 5 Inddrages førerretten, fordi den pågældende ikke er ædruelig eller er afhængig af euforiserende eller andre bevidsthedspåvirkende stoffer, kan spørgsmålet forlanges indbragt for domstolene.",
      "valid_from": "2025-12-08",
      "valid_to": null
    },
    {
      "provision_ref": "7:30",
      "chapter": "7",
      "section": "30",
      "content": "§ 30. Træffer politiet bestemmelse om, at førerretten inddrages, eller frakendes førerretten ubetinget, skal kørekortet afleveres til politiet eller kommunefogeden. Kørekortet skal ligeledes afleveres til politiet eller kommunefogeden, hvis der i medfør af § 29, stk. 3, foretages indskrænkninger i førerretten.",
      "valid_from": "2025-12-08",
      "valid_to": null
    },
    {
      "provision_ref": "8:31",
      "chapter": "8",
      "section": "31",
      "content": "§ 31. Ansøgning om generhvervelse af kørekort, efter at førerretten har været inddraget af politiet eller frakendt ubetinget, indgives til politiet eller kommunefogeden. Ansøgningen vedlægges et fotografi samt et offentligt udstedt legitimationspapir, jf. § 1, nr. 1 og 2. Har politiet inddraget førerretten af lægelige grunde eller på grund af afhængighed af euforiserende eller andre bevidsthedspåvirkende stoffer eller på grund af manglende ædruelighed afleveres endvidere en lægeattest jf. § 1, nr. 3. I øvrigt kræves lægeattest kun, hvis en tidligere lægeattest, afgivet i forbindelse med udstedelse eller fornyelse af kørekort, eller andre omstændigheder giver anledning hertil.",
      "valid_from": "2025-12-08",
      "valid_to": null
    },
    {
      "provision_ref": "8:32",
      "chapter": "8",
      "section": "32",
      "content": "§ 32. Har førerretten været frakendt ubetinget, skal ansøgeren bestå en kontrollerende køreprøve, jf. kapitel 10. Den praktiske del af prøven afholdes tidligst 1 måned før frakendelsestidens udløb. Stk. 2. Er førerretten inddraget af politiet, fordi en kontrollerende køreprøve ikke er bestået eller aflagt, kan generhvervelse først ske, når en ny kontrollerende køreprøve er bestået. Stk. 3. Har førerretten været inddraget af politiet i 3 år eller mere på grund af afhængighed af euforiserende eller andre bevidsthedspåvirkende stoffer, på grund af manglende ædruelighed, eller på grund af helbredsmæssige oplysninger, er det normalt en betingelse for generhvervelsen, at en kontrollerende køreprøve bestås.",
      "valid_from": "2025-12-08",
      "valid_to": null
    },
    {
      "provision_ref": "8:33",
      "chapter": "8",
      "section": "33",
      "content": "§ 33. Opfylder ansøgeren betingelserne for at generhverve kørekort, udfærdiges kørekortet i overensstemmelse med reglerne i § 18.",
      "valid_from": "2025-12-08",
      "valid_to": null
    },
    {
      "provision_ref": "8:34",
      "chapter": "8",
      "section": "34",
      "content": "§ 34. Ved ansøgning om generhvervelse af førerretten kan kørekortet udvides til at omfatte kørekort til erhvervsmæssig personbefordring, uden at der aflægges særlig prøve hertil, hvis ansøgeren på det tidspunkt, hvor førerretten blev inddraget eller frakendt, var i besiddelse af gyldigt kørekort til erhvervsmæssig personbefordring, og der ikke ved afgørelsen om inddragelse eller frakendelse blev truffet bestemmelse om særlig frakendelse af retten til erhvervsmæssig personbefordring. Bestemmelserne i § 23 og § 25, stk. 2, finder tilsvarende anvendelse.",
      "valid_from": "2025-12-08",
      "valid_to": null
    },
    {
      "provision_ref": "8:35",
      "chapter": "8",
      "section": "35",
      "content": "§ 35. Grønlands Politi bemyndiges til at afholde kontrollerende køreprøver for personer, der har været i besiddelse af kørekort til motorcykel, og som har fået inddraget førerretten. Stk. 2. For prøven opkræves 450 kr., jf. dog § 49, stk. 2.",
      "valid_from": "2025-12-08",
      "valid_to": null
    },
    {
      "provision_ref": "9:36",
      "chapter": "9",
      "section": "36",
      "content": "§ 36. Ansøgning om fornyelse af et kørekort ved udløb af gyldighedstiden skal indgives til politiet eller kommunefogeden. Ansøgningen skal vedlægges et fotografi, lægeattest samt et offentligt udstedt legitimationspapir, jf. § 1. Ansøgeren skal endvidere udfylde et stamkort hos politiet eller kommunefogeden.",
      "valid_from": "2025-12-08",
      "valid_to": null
    },
    {
      "provision_ref": "9:37",
      "chapter": "9",
      "section": "37",
      "content": "§ 37. Ved ansøgning om fornyelse af kørekort 3 år eller mere efter at gyldigheden af kørekortet er udløbet, skal ansøgeren bestå en kontrollerende køreprøve. Stk. 2. Politiet kan dog træffe bestemmelse om, at kontrollerende køreprøve ikke skal aflægges.",
      "valid_from": "2025-12-08",
      "valid_to": null
    },
    {
      "provision_ref": "9:38",
      "chapter": "9",
      "section": "38",
      "content": "§ 38. Ved ansøgning om fornyelse af kørekort til erhvervsmæssig personbefordring finder § 23 og § 25, stk. 2, tilsvarende anvendelse.",
      "valid_from": "2025-12-08",
      "valid_to": null
    },
    {
      "provision_ref": "9:39",
      "chapter": "9",
      "section": "39",
      "content": "§ 39. Opfylder ansøgeren betingelserne for at have kørekort, udstedes et nyt kørekort. For ansøgere, der er fyldt 70 år, fastsættes følgende gyldighedstid: 1) 70 år: 4 år. 2) 71 år: 3 år. 3) 72-79 år: 2 år. 4) 80 år: 1 år. Stk. 2. Kørekortets gyldighed fastsættes på grundlag af det tidligere kørekorts udløbsdato eller på grundlag af datoen for fornyelsen, hvis denne ligger senere. Bestemmelsen i § 18, stk. 5, finder tilsvarende anvendelse. Stk. 3. Er ansøgning om fornyelse af kørekort indgivet, uden at fornyelse straks kan ske, kan politiet udstede et midlertidig kørekort.",
      "valid_from": "2025-12-08",
      "valid_to": null
    },
    {
      "provision_ref": "10:40",
      "chapter": "10",
      "section": "40",
      "content": "§ 40. Ved afholdelse af en kontrollerende køreprøve efter §§ 27 og 28 skal kørekortet forevises den sagkyndige. Såfremt prøven ikke bestås, skal kørekortet afleveres til politiet. Stk. 2. Den, der skal aflægge kontrollerende køreprøve, stiller selv køretøj til rådighed ved prøven. Bestemmelsen i § 7, stk. 4, finder tilsvarende anvendelse.",
      "valid_from": "2025-12-08",
      "valid_to": null
    },
    {
      "provision_ref": "10:41",
      "chapter": "10",
      "section": "41",
      "content": "§ 41. Kontrollerende køreprøve i henhold til §§ 27 og 28 skal aflægges senest 3 måneder efter, at afgørelsen herom er endelig.",
      "valid_from": "2025-12-08",
      "valid_to": null
    },
    {
      "provision_ref": "10:42",
      "chapter": "10",
      "section": "42",
      "content": "§ 42. Kontrollerende køreprøve aflægges efter reglerne for kategori B (almindelig bil), jf. § 9, § 10, stk. 1, og § 15. Stk. 2. Såfremt prøven er begrundet i vedkommendes kørsel med et køretøj, hvortil der kræves kørekort til kategori C-D, kan politiet bestemme, at prøven aflægges efter de regler, der gælder for køreprøven til denne kategori, forudsat ansøgeren har eller har haft kørekort til kategorien. Bestås køreprøven, udstedes kørekort til de tidligere erhvervede kategorier. Stk. 3. Bestås den kontrollerende køreprøve ikke senest ved den tredje prøve, skal eventuelle yderligere prøver aflægges efter reglerne om kørekort til de kategorier, hvortil kørekort ønskes generhvervet. Hvis førerretten er inddraget af politiet, fordi en kontrollerende køreprøve ikke er bestået, jf. §§ 27 og 28, anses den ikke beståede prøve for første prøve. Stk. 4. Har førerretten været inddraget eller frakendt i 3 år eller mere, eller skal kontrollerende køreprøve aflægges i anledning af fornyelse af kørekort, skal prøven aflægges efter reglerne om køreprøve til kørekort til de kategorier, hvortil kørekort ønskes generhvervet eller fornyet.",
      "valid_from": "2025-12-08",
      "valid_to": null
    },
    {
      "provision_ref": "11:43",
      "chapter": "11",
      "section": "43",
      "content": "§ 43. Personer, der ikke har bopæl i Grønland, kan under midlertidigt ophold føre motorkøretøj uden at have grønlandsk kørekort, hvis de er i besiddelse af et internationalt kørekort udstedt i henhold til de internationale konventioner af 24. april 1926, 19. september 1949 eller 8. november 1968, eller hvis de er i besiddelse af et gyldigt kørekort udstedt uden for Grønland, som er udfærdiget med latinske bogstaver eller er ledsaget af en oversættelse til dansk, engelsk eller fransk. Det er dog en betingelse, at oversættelsen er udfærdiget af en offentlig myndighed eller af en organisation, der i udstederlandet er bemyndiget hertil. Stk. 2. Erhvervsmæssig personbefordring må ikke udføres på grundlag af et ikke-grønlandsk kørekort. Stk. 3. Et kørekort udstedt uden for Grønland giver indehaveren ret til at føre samme køretøjer i Grønland, som det berettiger til at føre i udstederlandet.",
      "valid_from": "2025-12-08",
      "valid_to": null
    },
    {
      "provision_ref": "11:44",
      "chapter": "11",
      "section": "44",
      "content": "§ 44. Politiet kan give en person, der ikke har bopæl i Grønland, og som ikke er i besiddelse af fornødent kørekort, jf. § 43, tilladelse til midlertidigt at føre motorkøretøj i Grønland (turistkørekort). Tilladelse kan bl.a. betinges af, at ansøgeren aflægger en kontrollerende køreprøve. Stk. 2. Et turistkørekort, som er udstedt i Danmark, Finland, Island, Norge eller Sverige, berettiger indehaveren til i Grønland at føre de køretøjer, som omfattes af kørekortet.",
      "valid_from": "2025-12-08",
      "valid_to": null
    },
    {
      "provision_ref": "11:45",
      "chapter": "11",
      "section": "45",
      "content": "§ 45. Personer, der har eller tager bopæl i Grønland, skal være i besiddelse af grønlandsk kørekort for at føre motorkøretøj i Grønland. Ansøgning herom skal indgives til politiet eller kommunefogeden inden 60 dage. Bestemmelsen i 1. pkt. gælder dog ikke personer, som er i besiddelse af et gyldigt kørekort, der er udstedt i Danmark. Stk. 2. Personer, som er i besiddelse af gyldige kørekort, der er udstedt i Danmark, Finland, Færøerne, Island, Norge, Sverige, eller udstedt i et andet EU- eller EØS-land, kan uden at aflægge køreprøve få udstedt et grønlandsk kørekort, der svarer til det ikke-grønlandske. Stk. 3. Såfremt kørekortet er udstedt af andre end de i stk. 2 nævnte lande, eller hvis kørekortet er erhvervet før det fyldte 18. år, kan politiet kræve, at den pågældende består en kontrollerende køreprøve forud for udstedelsen af grønlandsk kørekort. Politiet kan ligeledes kræve, at kontrollerende køreprøve bestås, når førerretten tidligere har været inddraget af politiet eller har været betinget eller ubetinget frakendt i Grønland. Stk. 4. Ansøgning om udstedelse af grønlandsk kørekort indleveres til politiet eller kommunefogeden. Ansøgeren skal vedlægge det ikke-grønlandske kørekort, et fotografi samt et offentlig udstedt legitimationspapir, jf. § 1, stk. 1, nr. 1 og 2. Hos politiet eller kommunefogeden udfyldes et stamkort. Er den pågældende ikke dansk statsborger, kræves tillige, at vedkommende har opholdstilladelse, medmindre vedkommende lovligt kan opholde sig i Danmark og Grønland uden tilladelse. Det ikke-grønlandske kørekort skal ikke afleveres. Stk. 5. Kørekort til erhvervsmæssig personbefordring kan ikke udstedes i medfør af denne bestemmelse.",
      "valid_from": "2025-12-08",
      "valid_to": null
    },
    {
      "provision_ref": "12:46",
      "chapter": "12",
      "section": "46",
      "content": "§ 46. Kørekort udstedes af Grønlands Politi. Ansøgning om indstilling til køreprøve sker ved henvendelse til politiet eller kommunefogeden.",
      "valid_from": "2025-12-08",
      "valid_to": null
    },
    {
      "provision_ref": "12:47",
      "chapter": "12",
      "section": "47",
      "content": "§ 47. Køreprøver afholdes af en dertil udpeget polititjenestemand (sagkyndig).",
      "valid_from": "2025-12-08",
      "valid_to": null
    },
    {
      "provision_ref": "12:48",
      "chapter": "12",
      "section": "48",
      "content": "§ 48. Klager over køreprøver afgøres af Grønlands Politi. Grønlands Politis afgørelse kan påklages til Færdselsstyrelsen. Stk. 2. Øvrige afgørelser om kørekort, herunder afgørelse om inddragelse af førerret og kontrollerende køreprøver træffes ligeledes af politiet. Afgørelserne kan påklages til Færdselsstyrelsen. Stk. 3. Klager til Færdselsstyrelsen kan indgives til Grønlands Politi, der fremsender sagen med en udtalelse.",
      "valid_from": "2025-12-08",
      "valid_to": null
    },
    {
      "provision_ref": "13:49",
      "chapter": "13",
      "section": "49",
      "content": "§ 49. For afholdelse af prøve til kørekort til kategori B, C-D samt for prøve til kørekort til erhvervsmæssig personbefordring betales 450 kr. Stk. 2. For kontrollerende køreprøve betales 450 kr. For første kontrollerende køreprøve betales dog ikke, medmindre prøven aflægges i medfør af § 28, stk. 1, eller § 32, stk. 1. Stk. 3. Grønlands Politi bemyndiges til at fastsætte bestemmelser om gebyr for afholdelse af køreprøve og udstedelse af kørekort til motorcykel.",
      "valid_from": "2025-12-08",
      "valid_to": null
    },
    {
      "provision_ref": "13:50",
      "chapter": "13",
      "section": "50",
      "content": "§ 50. Udebliver en ansøger fra en berammet teoretiske eller praktisk køreprøve uden at have meddelt forfald senest kl. 12.00 hverdagen før prøven, eller bestås en del af prøven ikke, skal der, før ny prøve berammes, ske ny betaling, medmindre forfaldet skyldes dokumenteret sygdom hos ansøgeren, underviseren eller den person, der træder i hans sted.",
      "valid_from": "2025-12-08",
      "valid_to": null
    },
    {
      "provision_ref": "13:51",
      "chapter": "13",
      "section": "51",
      "content": "§ 51. I følgende tilfælde betales 200 kr. 1) for udstedelse af grønlandsk kørekort på grundlag af et ikke-grønlandsk kørekort, jf. § 45, 2) for udstedelse af duplikatkørekort i anledning af, at det oprindelige kørekort er bortkommet eller beskadiget, jf. § 19, 3) for udstedelse af duplikatkørekort i anledning af, at kørekortindehaveren ønsker ændringer anført i kørekortet, 4) for fornyelse af kørekort med undervisergodkendelse, jf. § 8, og 5) for fornyelse af kørekort til erhvervsmæssig personbefordring, jf. dog stk. 4. Stk. 2. For fornyelse af kørekort for ansøgere, der er fyldt 70 år, betales 30 kr. Stk. 3. Fornyelse af kørekort, der er tidsbegrænset i medfør af § 18, stk. 5, sker uden betaling. Stk. 4. For fornyelse af kørekort til erhvervsmæssig personbefordring, der på grund af helbredsmæssige forhold er tidsbegrænset i medfør af § 25, stk. 2, betales 100 kr. Stk. 5. Betaling sker kontant til politiet.",
      "valid_from": "2025-12-08",
      "valid_to": null
    },
    {
      "provision_ref": "14:52",
      "chapter": "14",
      "section": "52",
      "content": "§ 52. Overtrædelse af § 2, stk. 1, §§ 7 og 11, § 19, stk. 1 og 3, §§ 30, 40, 43 og 45 kan medføre foranstaltninger efter kriminallov for Grønland. Stk. 2. Tilsidesættelse af vilkår for en tilladelse i henhold til bekendtgørelsen eller undladelse af at efterkomme forbud eller påbud, der er meddelt i henhold til bekendtgørelsen, kan ligeledes medføre foranstaltninger efter kriminallov for Grønland.",
      "valid_from": "2025-12-08",
      "valid_to": null
    },
    {
      "provision_ref": "14:53",
      "chapter": "14",
      "section": "53",
      "content": "§ 53. Bekendtgørelsen træder i kraft den 1. april 2026. Stk. 2. Bekendtgørelse nr. 952 af 23. november 1994 om kørekort for Grønland ophæves. Stk. 3. Grønlands Politi kan bestemme, at personer med bopæl i Grønland, der er i besiddelse af et ikke-grønlandsk kørekort, lovligt kan føre motorkøretøj på grundlag af dette kørekort, indtil de får udstedt et grønlandsk kørekort i overensstemmelse med § 45. Stk. 4. Denne bekendtgørelse gælder ikke forsvarsområder, der er omfattet af artikel 2, nr. 3, i bekendtgørelse nr. 23 af 20. juni 1951 om den i København den 27. april 1951 undertegnede overenskomst i henhold til Den nordatlantiske Traktat mellem Regeringerne i Kongeriget Danmark og Amerikas Forenede Stater om forsvaret af Grønland. Grønlands Politi kan bestemme, at bekendtgørelsen ikke skal omfatte sådanne særlig bestemte områder, hvor der ikke er stationeret det fornødne politi til gennemførelsen af den i bekendtgørelsen fastsatte ordning. For de i 2. pkt. nævnte områder kan Grønlands Politi fastsætte særlige regler.",
      "valid_from": "2025-12-08",
      "valid_to": null
    }
  ],
  "definitions": []
}
