{
  "id": "2025:1376",
  "type": "statute",
  "title": "Bekendtgørelse om forretningsorden for Erhvervssygdomsudvalget",
  "short_name": "BEK H#LOKDOK04",
  "status": "in_force",
  "issued_date": "2025-11-26",
  "url": "https://www.retsinformation.dk/eli/lta/2025/1376/xml",
  "description": "Retsinformation source. DocumentId=BE010209; AccessionNumber=B20250137605; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Beskæftigelsesministeren udnævner formanden for Erhvervssygdomsudvalget og stedfortrædere for formanden. Stk. 2. Beskæftigelsesministeren udnævner udvalgets medlemmer og stedfortrædere for disse således: 1) 1 medlem efter indstilling fra Sundhedsstyrelsen. 2) 1 medlem efter indstilling fra Arbejdstilsynet. 3) 1 medlem efter indstilling fra de offentlige arbejdsgivere. 4) 3 medlemmer efter indstilling fra Fagbevægelsens Hovedorganisation. 5) 2 medlemmer efter indstilling fra Dansk Arbejdsgiverforening. Stk. 3. Formand, medlemmer og stedfortrædere for disse udnævnes for 3 år ad gangen. Første gang med virkning fra 1. juli 2016. Genudnævnelse kan finde sted. Stk. 4. Udtræder formanden, et medlem eller en stedfortræder af Erhvervssygdomsudvalget i løbet af en 3-års periode, jf. stk. 3, kan udnævnes ny formand, nyt medlem eller ny stedfortræder for den resterende 3-års periode."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Erhvervssygdomsudvalget har følgende opgaver: 1) Indstille til beskæftigelsesministeren, hvilke sygdomme der opfylder kravene for at blive optaget på den i § 7, stk. 1, i arbejdsskadesikringsloven nævnte fortegnelse over erhvervssygdomme. 2) Afgive vejledende udtalelser til Arbejdsmarkedets Erhvervssikring om afgørelse af sager omfattet af lovens § 7, stk. 1, nr. 2, og stk. 2. Stk. 2. Beskæftigelsesministeriet og Arbejdsmarkedets Erhvervssikring kan i øvrigt indhente vejledende udtalelser om erhvervssygdomsspørgsmål fra Erhvervssygdomsudvalget. Stk. 3. Erhvervssygdomsudvalget varetager desuden opgaver, der efter anden lovgivning er henlagt til udvalget."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Med henblik på at varetage opgaver efter § 2, sker Erhvervssygdomsudvalgets forhandlinger, når formanden skønner det nødvendigt, eller når mindst 3 medlemmer ønsker det. Stk. 2. Forhandling sker ved fysisk fremmøde, via digitalt medie eller skriftlig forelæggelse. Stk. 3. Erhvervssygdomsudvalgets forhandlinger ledes af formanden og i dennes fravær af en stedfortræder for formanden. Stk. 4. Erhvervssygdomsudvalgets sekretariatsfunktioner varetages af Arbejdsmarkedets Erhvervssikring."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Indkaldelse til forhandlinger skal ske med mindst 8 dages varsel. Stk. 2. Dagsorden og materiale til forhandlingen skal så vidt muligt være tilgængeligt sammen med indkaldelsen eller den skriftlige forelæggelse."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Erhvervssygdomsudvalget er beslutningsdygtigt, når formanden og mindst et medlem fra hver af arbejdsgiver- og arbejdstagerorganisationerne, samt et af de øvrige medlemmer afgiver stemme. Stk. 2. Beslutningerne afgøres ved stemmeflertal. Ved stemmelighed har formanden eller dennes stedfortræder den afgørende stemme."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Medlemmer af Erhvervssygdomsudvalget kan ikke samtidig være medlemmer af bestyrelsen for Arbejdsmarkedets Erhvervssikring eller bestyrelsen for Arbejdsmarkedets Tillægspension."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Medlemmer af Erhvervssygdomsudvalget må ikke deltage i behandling af en sag, der berører personer, som medlemmet er knyttet til, eller hvis medlemmet har personlige interesser i sagens udfald. Kommer en sådan sag eller et sådant forhold til behandling, skal vedkommende medlem, inden behandlingen påbegyndes, gøre opmærksom på, at pågældende ikke kan deltage i behandlingen, eller efter omstændighederne redegøre for arten og omfanget af sin interesse i sagens udfald. I denne forbindelse er medlemmet pligtigt at besvare spørgsmål fra udvalgets medlemmer. Stk. 2. De øvrige medlemmer afgør endeligt, om vedkommende medlem kan deltage i behandlingen. I afgørelsen af disse spørgsmål deltager det pågældende medlem ikke."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Erhvervssygdomsudvalget og personer, der i øvrigt er knyttet til Erhvervssygdomsudvalget, har tavshedspligt om forhold, som de i forbindelse med Erhvervssygdomsudvalgets arbejde bliver bekendt med, og hvis fortrolighed ifølge sagens natur er påkrævet."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Der udarbejdes referat af udvalgets forhandlinger. Stk. 2. Erhvervssygdomsudvalgets indstillinger og udtalelser i medfør af § 2, stk. 1, skal indeholde oplysning om, hvorvidt der er tale om et enigt udvalg, eller om der er tale om en flertalsindstilling. Ved flertalsindstilling, skal det anføres, hvilke organisationer eller myndigheder, der er uenige med flertallet samt begrundelsen herfor."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Erhvervssygdomsudvalget kan indkalde særligt sagkyndige som rådgivere til at bistå forhandlingerne, ligesom personale fra Arbejdsmarkedets Erhvervssikring efter formandens bestemmelse kan bistå som rådgivere."
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Erhvervssygdomsudvalget kan bemyndige formanden eller sekretariatet til at varetage bestemte opgaver efter forskrifter fastsat af Erhvervssygdomsudvalget. Stk. 2. Formanden for Erhvervssygdomsudvalget eller dennes stedfortræder bemyndiges til at afgive indstillinger på udvalgets vegne uden forhandling. Bemyndigelsen gælder for erhvervssygdomme, hvor der er risiko for at tilskadekomne dør inden for meget kort tid på grund af en livstruende sygdom, samt sager, der ikke kan forelægges for Erhvervssygdomsudvalget, idet oplysningerne i sagen er klassificerede. Formanden forpligtes til efterfølgende at orientere udvalget om, at disse sager har været behandlet af formanden. Stk. 3. Erhvervssygdomsudvalget kan bemyndige formand eller sekretariat til at træffe afgørelse i sager om anmeldte sygdomme, der er indstillet til beskæftigelsesministeren til optagelse på fortegnelsen over erhvervssygdomme, jf. § 2, indtil beskæftigelsesministeren har optaget sygdommen på fortegnelsen, jf. § 7, stk. 1, nr. 1, i arbejdsskadesikringsloven."
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Bekendtgørelsen træder i kraft den 1. januar 2026. Stk. 2. Bekendtgørelsen anvendes fra den 1. januar 2026 ved indstilling af sygdomme til optagelse på fortegnelsen over erhvervssygdomme og ved behandling af konkrete sager om erhvervssygdomme, jf. § 2. Stk. 3. Bekendtgørelse nr. 555 af 24. maj 2023 om forretningsorden for Erhvervssygdomsudvalget ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Beskæftigelsesministeren udnævner formanden for Erhvervssygdomsudvalget og stedfortrædere for formanden. Stk. 2. Beskæftigelsesministeren udnævner udvalgets medlemmer og stedfortrædere for disse således: 1) 1 medlem efter indstilling fra Sundhedsstyrelsen. 2) 1 medlem efter indstilling fra Arbejdstilsynet. 3) 1 medlem efter indstilling fra de offentlige arbejdsgivere. 4) 3 medlemmer efter indstilling fra Fagbevægelsens Hovedorganisation. 5) 2 medlemmer efter indstilling fra Dansk Arbejdsgiverforening. Stk. 3. Formand, medlemmer og stedfortrædere for disse udnævnes for 3 år ad gangen. Første gang med virkning fra 1. juli 2016. Genudnævnelse kan finde sted. Stk. 4. Udtræder formanden, et medlem eller en stedfortræder af Erhvervssygdomsudvalget i løbet af en 3-års periode, jf. stk. 3, kan udnævnes ny formand, nyt medlem eller ny stedfortræder for den resterende 3-års periode.",
      "valid_from": "2025-11-26",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Erhvervssygdomsudvalget har følgende opgaver: 1) Indstille til beskæftigelsesministeren, hvilke sygdomme der opfylder kravene for at blive optaget på den i § 7, stk. 1, i arbejdsskadesikringsloven nævnte fortegnelse over erhvervssygdomme. 2) Afgive vejledende udtalelser til Arbejdsmarkedets Erhvervssikring om afgørelse af sager omfattet af lovens § 7, stk. 1, nr. 2, og stk. 2. Stk. 2. Beskæftigelsesministeriet og Arbejdsmarkedets Erhvervssikring kan i øvrigt indhente vejledende udtalelser om erhvervssygdomsspørgsmål fra Erhvervssygdomsudvalget. Stk. 3. Erhvervssygdomsudvalget varetager desuden opgaver, der efter anden lovgivning er henlagt til udvalget.",
      "valid_from": "2025-11-26",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Med henblik på at varetage opgaver efter § 2, sker Erhvervssygdomsudvalgets forhandlinger, når formanden skønner det nødvendigt, eller når mindst 3 medlemmer ønsker det. Stk. 2. Forhandling sker ved fysisk fremmøde, via digitalt medie eller skriftlig forelæggelse. Stk. 3. Erhvervssygdomsudvalgets forhandlinger ledes af formanden og i dennes fravær af en stedfortræder for formanden. Stk. 4. Erhvervssygdomsudvalgets sekretariatsfunktioner varetages af Arbejdsmarkedets Erhvervssikring.",
      "valid_from": "2025-11-26",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Indkaldelse til forhandlinger skal ske med mindst 8 dages varsel. Stk. 2. Dagsorden og materiale til forhandlingen skal så vidt muligt være tilgængeligt sammen med indkaldelsen eller den skriftlige forelæggelse.",
      "valid_from": "2025-11-26",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Erhvervssygdomsudvalget er beslutningsdygtigt, når formanden og mindst et medlem fra hver af arbejdsgiver- og arbejdstagerorganisationerne, samt et af de øvrige medlemmer afgiver stemme. Stk. 2. Beslutningerne afgøres ved stemmeflertal. Ved stemmelighed har formanden eller dennes stedfortræder den afgørende stemme.",
      "valid_from": "2025-11-26",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Medlemmer af Erhvervssygdomsudvalget kan ikke samtidig være medlemmer af bestyrelsen for Arbejdsmarkedets Erhvervssikring eller bestyrelsen for Arbejdsmarkedets Tillægspension.",
      "valid_from": "2025-11-26",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Medlemmer af Erhvervssygdomsudvalget må ikke deltage i behandling af en sag, der berører personer, som medlemmet er knyttet til, eller hvis medlemmet har personlige interesser i sagens udfald. Kommer en sådan sag eller et sådant forhold til behandling, skal vedkommende medlem, inden behandlingen påbegyndes, gøre opmærksom på, at pågældende ikke kan deltage i behandlingen, eller efter omstændighederne redegøre for arten og omfanget af sin interesse i sagens udfald. I denne forbindelse er medlemmet pligtigt at besvare spørgsmål fra udvalgets medlemmer. Stk. 2. De øvrige medlemmer afgør endeligt, om vedkommende medlem kan deltage i behandlingen. I afgørelsen af disse spørgsmål deltager det pågældende medlem ikke.",
      "valid_from": "2025-11-26",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Erhvervssygdomsudvalget og personer, der i øvrigt er knyttet til Erhvervssygdomsudvalget, har tavshedspligt om forhold, som de i forbindelse med Erhvervssygdomsudvalgets arbejde bliver bekendt med, og hvis fortrolighed ifølge sagens natur er påkrævet.",
      "valid_from": "2025-11-26",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Der udarbejdes referat af udvalgets forhandlinger. Stk. 2. Erhvervssygdomsudvalgets indstillinger og udtalelser i medfør af § 2, stk. 1, skal indeholde oplysning om, hvorvidt der er tale om et enigt udvalg, eller om der er tale om en flertalsindstilling. Ved flertalsindstilling, skal det anføres, hvilke organisationer eller myndigheder, der er uenige med flertallet samt begrundelsen herfor.",
      "valid_from": "2025-11-26",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Erhvervssygdomsudvalget kan indkalde særligt sagkyndige som rådgivere til at bistå forhandlingerne, ligesom personale fra Arbejdsmarkedets Erhvervssikring efter formandens bestemmelse kan bistå som rådgivere.",
      "valid_from": "2025-11-26",
      "valid_to": null
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Erhvervssygdomsudvalget kan bemyndige formanden eller sekretariatet til at varetage bestemte opgaver efter forskrifter fastsat af Erhvervssygdomsudvalget. Stk. 2. Formanden for Erhvervssygdomsudvalget eller dennes stedfortræder bemyndiges til at afgive indstillinger på udvalgets vegne uden forhandling. Bemyndigelsen gælder for erhvervssygdomme, hvor der er risiko for at tilskadekomne dør inden for meget kort tid på grund af en livstruende sygdom, samt sager, der ikke kan forelægges for Erhvervssygdomsudvalget, idet oplysningerne i sagen er klassificerede. Formanden forpligtes til efterfølgende at orientere udvalget om, at disse sager har været behandlet af formanden. Stk. 3. Erhvervssygdomsudvalget kan bemyndige formand eller sekretariat til at træffe afgørelse i sager om anmeldte sygdomme, der er indstillet til beskæftigelsesministeren til optagelse på fortegnelsen over erhvervssygdomme, jf. § 2, indtil beskæftigelsesministeren har optaget sygdommen på fortegnelsen, jf. § 7, stk. 1, nr. 1, i arbejdsskadesikringsloven.",
      "valid_from": "2025-11-26",
      "valid_to": null
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Bekendtgørelsen træder i kraft den 1. januar 2026. Stk. 2. Bekendtgørelsen anvendes fra den 1. januar 2026 ved indstilling af sygdomme til optagelse på fortegnelsen over erhvervssygdomme og ved behandling af konkrete sager om erhvervssygdomme, jf. § 2. Stk. 3. Bekendtgørelse nr. 555 af 24. maj 2023 om forretningsorden for Erhvervssygdomsudvalget ophæves.",
      "valid_from": "2025-11-26",
      "valid_to": null
    }
  ],
  "definitions": []
}
