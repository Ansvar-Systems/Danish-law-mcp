{
  "id": "2025:347",
  "type": "statute",
  "title": "Bekendtgørelse om tilslutning af producenter af vedvarende gas eller kulstoffattig gas til det metanbaserede gassystem",
  "short_name": "BEK H#LOKDOK04",
  "status": "in_force",
  "issued_date": "2025-04-03",
  "url": "https://www.retsinformation.dk/eli/lta/2025/347/xml",
  "description": "Retsinformation source. DocumentId=DB001130; AccessionNumber=B20250034705; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på transmissionsselskabers og distributionsselskabers forpligtelse til at tilslutte producenter af vedvarende gas eller kulstoffattig gas til det metanbaserede gassystem."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Kulstoffattig gas: Den del af gasformige brændsler, der indgår i genanvendt kulstofbrændsel, og kulstoffattig brint samt syntetiske gasformige brændsler, hvis energiindhold stammer fra kulstoffattig brint, og som opfylder tærsklen for reduktion af drivhusgasemissioner på 70 % i forhold til det fossile brændstof, der sammenlignes med, for vedvarende brændstoffer, der ikke er af biologisk oprindelse. 2) Tilslutningsanlæg: Rør og nødvendige tekniske anlæg, der etableres og drives af transmissions- og distributionsselskaber med henblik på at tilslutte producenter af vedvarende gas eller kulstoffattig gas til det metanbaserede gassystem. 3) Tilslutningspunkt: Det fysiske punkt, hvor vedvarende gas eller kulstoffattig gas injiceres i det danske gassystem. 4) Vedvarende gas: Biogas, som er blevet opgraderet til biometan, og gasformige brændstoffer, hvis energiindhold stammer fra andre vedvarende energikilder end biomasse."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Transmissions- og distributionsselskaber skal efter anmodning fra producenter af vedvarende gas eller kulstoffattig gas tilslutte producenternes anlæg til det metanbaserede gassystem, jf. dog stk. 2. Stk. 2. Tilslutning til systemet er betinget af, at producenter overholder 1) tekniske krav og standarder, herunder om leveringskvalitet, og 2) vilkår og betingelser for benyttelse af systemet."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Tilslutningsanlæg ejes og drives af transmissions- og distributionsselskaber. Stk. 2. Der er ikke adgang til tilslutningsanlæg for andre systembrugere end den producent af vedvarende gas eller kulstoffattig gas, der har betalt for tilslutningsanlægget."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Transmissions- eller distributionsselskaber anviser en producent af vedvarende gas eller kulstoffattig gas til et tilslutningspunkt. Stk. 2. Transmissions- og distributionsselskaber skal i fornødent omfang drøfte valg af tilslutningspunktet med andre transmissions- og distributionsselskaber, før der træffes afgørelse, jf. § 6."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Afgørelse om tilslutning træffes på baggrund af producenters ansøgning om tilslutning. Afgørelsen træffes af det selskab, jf. § 3, stk. 1, til hvis system det er blevet besluttet, at producenten skal tilsluttes. Stk. 2. Afgørelsen fastsætter tilslutningspunktet og fordeling af omkostninger knyttet til tilslutning. Stk. 3. Afgørelsen træffes på grundlag af en økonomisk vurdering af de samlede omkostninger for tilslutningen og de løbende driftsomkostninger forbundet med tilførslen til gassystemet. Ved samlede driftsomkostninger forstås omkostninger, som består af direkte henførbare omkostninger, jf. § 7, stk. 2, og øvrige omkostninger, jf. § 7, stk. stk. 3. Stk. 4. Ved vurderingen af valg af tilslutningspunktet skal transmissions- og distributionsselskaber foretage en afvejning af 1) de lavest mulige udgifter for producenten af vedvarende gas eller kulstoffattig gas, 2) den teknisk og økonomisk mest hensigtsmæssige løsning, og 3) den løsning, der aktuelt passer bedst til den eksisterende tekniske kapacitet, herunder den eksisterende tilslutning af producenter til systemet. Stk. 5. Anvendelse af kriterierne for valg af tilslutningspunkt kan i specielle tilfælde, afhængigt af de konkrete omstændigheder, føre til beslutning om et andet tilslutningspunkt og en anden tilslutningsløsning. Stk. 6. Forvaltningsloven gælder for transmissions- og distributionsselskaber i det omfang de træffer afgørelse efter stk. 1. Stk. 7. Afgørelsen skal fremsendes skriftligt til producenten af vedvarende gas eller kulstoffattig gas, jf. stk. 1. Afgørelsen skal indeholde en begrundelse, en vejledning om klageadgang og klagefrist, jf. § 9, medmindre afgørelsen fuldt ud giver producenterne medhold. I det omfang, afgørelsen efter disse regler beror på et administrativt skøn, skal begrundelsen tillige angive de hovedhensyn, der har været bestemmende for skønsudøvelsen."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Producenter af vedvarende gas eller kulstoffattig gas skal afholde de direkte henførbare omkostninger forbundet med tilslutningen til det anviste tilslutningspunkt samt de efterfølgende driftsomkostninger ved tilførslen af vedvarende gas eller kulstoffattig gas til det metanbaserede gassystem. Stk. 2. De direkte henførbare omkostninger kan anses som 1) tilslutningsanlæg til transmissions- eller distributionssystemet, 2) kontrol af gaskvalitet, 3) injiceringstryk og trykkontrol, 4) måling af tilførte mængder til transmissions- eller distributionssystemet og indberetning af måling til Energinet, 5) afregningsmåling, 6) odorisering, og 7) eventuel propangastilsætning. Stk. 3. Øvrige omkostninger, herunder til etablering og ændringer i gassystemet efter tilslutningspunktet, afholdes af distributionsselskabet, hvis omkostningerne vedrører distributionssystemet, eller af transmissionsselskabet, hvis omkostningerne vedrører transmissionssystemet."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Transmissions- og distributionsselskaber har pligt til at give producenter af vedvarende gas eller kulstoffattig gas, der anmoder om tilslutning, alle nødvendige oplysninger, herunder 1) en rimelig og nøjagtig tidsplan for modtagelse og behandling af ansøgningen om tilslutning, 2) et detaljeret skøn over de direkte henførbare omkostninger for tilslutningen og de løbende driftsomkostninger ved tilførslen af vedvarende gas eller kulstoffattig gas til det metanbaserede gassystem, og 3) en rimelig og vejledende tidsplan for tilslutningen."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Afgørelser efter § 6 kan påklages til Forsyningstilsynet. Stk. 2. Klage skal være indgivet skriftligt, inden 4 uger efter at afgørelsen er meddelt. Klage indgives til transmissions- og distributionsselskaber, der inden 4 uger efter modtagelsen videresender klagen til Forsyningstilsynet med en udtalelse og de oplysninger, der har ligget til grund for afgørelsen."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Bekendtgørelsen træder i kraft den 8. april 2025."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på transmissionsselskabers og distributionsselskabers forpligtelse til at tilslutte producenter af vedvarende gas eller kulstoffattig gas til det metanbaserede gassystem.",
      "valid_from": "2025-04-03",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Kulstoffattig gas: Den del af gasformige brændsler, der indgår i genanvendt kulstofbrændsel, og kulstoffattig brint samt syntetiske gasformige brændsler, hvis energiindhold stammer fra kulstoffattig brint, og som opfylder tærsklen for reduktion af drivhusgasemissioner på 70 % i forhold til det fossile brændstof, der sammenlignes med, for vedvarende brændstoffer, der ikke er af biologisk oprindelse. 2) Tilslutningsanlæg: Rør og nødvendige tekniske anlæg, der etableres og drives af transmissions- og distributionsselskaber med henblik på at tilslutte producenter af vedvarende gas eller kulstoffattig gas til det metanbaserede gassystem. 3) Tilslutningspunkt: Det fysiske punkt, hvor vedvarende gas eller kulstoffattig gas injiceres i det danske gassystem. 4) Vedvarende gas: Biogas, som er blevet opgraderet til biometan, og gasformige brændstoffer, hvis energiindhold stammer fra andre vedvarende energikilder end biomasse.",
      "valid_from": "2025-04-03",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Transmissions- og distributionsselskaber skal efter anmodning fra producenter af vedvarende gas eller kulstoffattig gas tilslutte producenternes anlæg til det metanbaserede gassystem, jf. dog stk. 2. Stk. 2. Tilslutning til systemet er betinget af, at producenter overholder 1) tekniske krav og standarder, herunder om leveringskvalitet, og 2) vilkår og betingelser for benyttelse af systemet.",
      "valid_from": "2025-04-03",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Tilslutningsanlæg ejes og drives af transmissions- og distributionsselskaber. Stk. 2. Der er ikke adgang til tilslutningsanlæg for andre systembrugere end den producent af vedvarende gas eller kulstoffattig gas, der har betalt for tilslutningsanlægget.",
      "valid_from": "2025-04-03",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Transmissions- eller distributionsselskaber anviser en producent af vedvarende gas eller kulstoffattig gas til et tilslutningspunkt. Stk. 2. Transmissions- og distributionsselskaber skal i fornødent omfang drøfte valg af tilslutningspunktet med andre transmissions- og distributionsselskaber, før der træffes afgørelse, jf. § 6.",
      "valid_from": "2025-04-03",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Afgørelse om tilslutning træffes på baggrund af producenters ansøgning om tilslutning. Afgørelsen træffes af det selskab, jf. § 3, stk. 1, til hvis system det er blevet besluttet, at producenten skal tilsluttes. Stk. 2. Afgørelsen fastsætter tilslutningspunktet og fordeling af omkostninger knyttet til tilslutning. Stk. 3. Afgørelsen træffes på grundlag af en økonomisk vurdering af de samlede omkostninger for tilslutningen og de løbende driftsomkostninger forbundet med tilførslen til gassystemet. Ved samlede driftsomkostninger forstås omkostninger, som består af direkte henførbare omkostninger, jf. § 7, stk. 2, og øvrige omkostninger, jf. § 7, stk. stk. 3. Stk. 4. Ved vurderingen af valg af tilslutningspunktet skal transmissions- og distributionsselskaber foretage en afvejning af 1) de lavest mulige udgifter for producenten af vedvarende gas eller kulstoffattig gas, 2) den teknisk og økonomisk mest hensigtsmæssige løsning, og 3) den løsning, der aktuelt passer bedst til den eksisterende tekniske kapacitet, herunder den eksisterende tilslutning af producenter til systemet. Stk. 5. Anvendelse af kriterierne for valg af tilslutningspunkt kan i specielle tilfælde, afhængigt af de konkrete omstændigheder, føre til beslutning om et andet tilslutningspunkt og en anden tilslutningsløsning. Stk. 6. Forvaltningsloven gælder for transmissions- og distributionsselskaber i det omfang de træffer afgørelse efter stk. 1. Stk. 7. Afgørelsen skal fremsendes skriftligt til producenten af vedvarende gas eller kulstoffattig gas, jf. stk. 1. Afgørelsen skal indeholde en begrundelse, en vejledning om klageadgang og klagefrist, jf. § 9, medmindre afgørelsen fuldt ud giver producenterne medhold. I det omfang, afgørelsen efter disse regler beror på et administrativt skøn, skal begrundelsen tillige angive de hovedhensyn, der har været bestemmende for skønsudøvelsen.",
      "valid_from": "2025-04-03",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Producenter af vedvarende gas eller kulstoffattig gas skal afholde de direkte henførbare omkostninger forbundet med tilslutningen til det anviste tilslutningspunkt samt de efterfølgende driftsomkostninger ved tilførslen af vedvarende gas eller kulstoffattig gas til det metanbaserede gassystem. Stk. 2. De direkte henførbare omkostninger kan anses som 1) tilslutningsanlæg til transmissions- eller distributionssystemet, 2) kontrol af gaskvalitet, 3) injiceringstryk og trykkontrol, 4) måling af tilførte mængder til transmissions- eller distributionssystemet og indberetning af måling til Energinet, 5) afregningsmåling, 6) odorisering, og 7) eventuel propangastilsætning. Stk. 3. Øvrige omkostninger, herunder til etablering og ændringer i gassystemet efter tilslutningspunktet, afholdes af distributionsselskabet, hvis omkostningerne vedrører distributionssystemet, eller af transmissionsselskabet, hvis omkostningerne vedrører transmissionssystemet.",
      "valid_from": "2025-04-03",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Transmissions- og distributionsselskaber har pligt til at give producenter af vedvarende gas eller kulstoffattig gas, der anmoder om tilslutning, alle nødvendige oplysninger, herunder 1) en rimelig og nøjagtig tidsplan for modtagelse og behandling af ansøgningen om tilslutning, 2) et detaljeret skøn over de direkte henførbare omkostninger for tilslutningen og de løbende driftsomkostninger ved tilførslen af vedvarende gas eller kulstoffattig gas til det metanbaserede gassystem, og 3) en rimelig og vejledende tidsplan for tilslutningen.",
      "valid_from": "2025-04-03",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Afgørelser efter § 6 kan påklages til Forsyningstilsynet. Stk. 2. Klage skal være indgivet skriftligt, inden 4 uger efter at afgørelsen er meddelt. Klage indgives til transmissions- og distributionsselskaber, der inden 4 uger efter modtagelsen videresender klagen til Forsyningstilsynet med en udtalelse og de oplysninger, der har ligget til grund for afgørelsen.",
      "valid_from": "2025-04-03",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Bekendtgørelsen træder i kraft den 8. april 2025.",
      "valid_from": "2025-04-03",
      "valid_to": null
    }
  ],
  "definitions": [
    {
      "term": "samlede driftsomkostninger",
      "definition": "omkostninger, som består af direkte henførbare omkostninger, jf",
      "source_provision": "1:6"
    }
  ]
}
