{
  "id": "2008:205",
  "type": "statute",
  "title": "Bekendtgørelse om brucellose hos svin",
  "short_name": "BEK H#LOKDOK04",
  "status": "in_force",
  "issued_date": "2008-03-28",
  "url": "https://www.retsinformation.dk/eli/lta/2008/205/xml",
  "description": "Retsinformation source. DocumentId=AH002851; AccessionNumber=B20080020505; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Denne bekendtgørelse finder anvendelse på tamsvin, vildsvin samt enhver krydsning heraf. Stk. 2. Ved brucellose hos svin forstås enhver infektion med brucellabakterier hos svin."
    },
    {
      "provision_ref": "2",
      "section": "2",
      "content": "§ 2. Den ansvarlige for en besætning skal straks tilkalde en dyrlæge ved mistanke om forekomst af brucellose i besætningen. Stk. 2. Tilkaldelse af dyrlæge skal ske, når 1) der er et væsentligt forøget antal kastninger eller omløbninger i besætningen, eller 2) der hos orner ses hævede testikler."
    },
    {
      "provision_ref": "3",
      "section": "3",
      "content": "§ 3. Opretholdes mistanken, eller får en dyrlæge i forbindelse med sit arbejde mistanke om brucellose i en besætning, skal dyrlægen straks underrette fødevareregionen og efter dennes anvisninger udtage og indsende materiale til undersøgelse på Veterinærinstituttet, Danmarks Tekniske Universitet."
    },
    {
      "provision_ref": "4",
      "section": "4",
      "content": "§ 4. Fødevareregionen kan påbyde den ansvarlige for en besætning at foranledige udtaget og indsendt blodprøver eller andet materiale til undersøgelse for forekomst af brucellose i forbindelse med risiko for smittespredning, ved områdeundersøgelse eller lignende og ved hold af svin på friland. Stk. 2. Fødevareregionen kan i forbindelse med undersøgelsen påbyde, at der ikke må til- eller fraføres besætningen svin, før resultatet af undersøgelsen foreligger."
    },
    {
      "provision_ref": "5",
      "section": "5",
      "content": "§ 5. Fødevareregionen kan anse en besætning, der er omfattet af §§ 2 og 3, som mistænkt for at være smittet med brucellose. Stk. 2. Endvidere kan fødevareregionen anse en besætning som mistænkt for at være smittet med brucellose, hvis 1) den har fået tilført dyr fra eller på anden måde har haft kontakt med en mistænkt eller smittet besætning, 2) der ved blodprøveundersøgelse af svin fra besætningen er fundet reaktion for brucellose, eller 3) der på eller i umiddelbar nærhed af ejendommen er fundet en eller flere harer inficeret med brucellabakterier, jf. § 5 i bekendtgørelse om hold af svin på friland. Stk. 3. Mistanken om smitte med brucellose i en besætning opretholdes, indtil den endeligt af- eller bekræftes, jf. § 7 og § 8."
    },
    {
      "provision_ref": "6",
      "section": "6",
      "content": "§ 6. Fødevareregionen kan påbyde den ansvarlige for en besætning, der er mistænkt for eller smittet med brucellose, 1) at lade udtage og indsende blodprøver eller andet materiale fra svinene til undersøgelse for brucellose, 2) at træffe forholdsregler, der har betydning for kontrol med og bekæmpelse af sygdomme, herunder om tilintetgørelse af inficeret materiale, samt at træffe forholdsregler vedrørende hegning, fodring, opstaldning samt anvendelse af arealer, husdyrgødning og foderafgrøder, 3) at give oplysninger om handelskontakter m.v. for at opklare og hindre smittespredning, og 4) at lade svin slagte eller aflive bl.a. i diagnostisk- eller bekæmpelsesøjemed. Stk. 2. Afgørelse om aflivning i en smittet besætning træffes under hensyn til typen af brucellabakterier og graden af infektion i besætningen. Stk. 3. Den ansvarlige for en besætning eller dyr, der er aflivet i en smittet besætning, skal efter fødevareregionens anvisninger foretage rengøring og desinfektion af ejendommen eller staldafsnittet samt af udstyr og arealer, der har været benyttet til svinene. Stk. 4. Der må tidligst indsættes svin på ejendommen eller staldafsnittet en måned efter, at fødevareregionen har godkendt den i stk. 3 nævnte rengøring og desinfektion. Stk. 5. Der må tidligst sættes svin på udendørs arealer, der har været benyttet til smittede svin, 6 måneder efter, at svinene blev aflivet, og udendørs arealer blev pløjet."
    },
    {
      "provision_ref": "7",
      "section": "7",
      "content": "§ 7. Ved positiv serologisk reaktion, jf. § 3 og § 5, stk. 2, nr. 2, genprøves dyret efter 2 uger. Er den serologiske reaktion herefter negativ, afkræftes mistanken. Er den serologiske reaktion fortsat positiv, kan fødevareregionen senest inden 2 uger bestemme, at dyret skal gentestes, eller at der skal udtages materiale til bakteriologisk undersøgelse. Stk. 2. Uanset bestemmelserne i stk. 1 kan den ansvarlige for besætningen til enhver tid for egen regning lade udtage og indsende materiale fra det reagerende dyr til bakteriologisk undersøgelse for brucellose."
    },
    {
      "provision_ref": "8",
      "section": "8",
      "content": "§ 8. En besætning anses for smittet med brucellose, når Veterinærinstituttet, Danmarks Tekniske Universitet, har påvist brucellabakterier i materiale fra dyr i besætningen."
    },
    {
      "provision_ref": "9",
      "section": "9",
      "content": "§ 9. Den ansvarlige for en smittet eller mistænkt besætning skal straks give meddelelse om forholdet til alle, der er kommet i kontakt med besætningen."
    },
    {
      "provision_ref": "10",
      "section": "10",
      "content": "§ 10. Mistænkte eller smittede besætninger må ikke til- eller fraføres svin, herunder sende svin til slagtning, uden fødevareregionens tilladelse. Stk. 2. Svin, der sendes til slagtning, skal ledsages af en af fødevareregionen udstedt passerseddel. Stk. 3. Der må ikke udleveres sæd fra orner fra mistænkte eller smittede besætninger til andre besætninger. Stk. 4. Afhentning og indtransport af svin til slagtning fra mistænkte eller smittede besætninger skal af transportøren tilrettelægges således, at svinene under transporten ikke kommer i kontakt med dyr fra besætninger, der anses for fri for brucellose. Stk. 5. Transportøren skal, inden slagteriet, slagtehuset eller destruktionsanstalten forlades, sørge for, at transportmidler og genstande, herunder fodtøj og overtrækstøj, der har været anvendt ved transporten, renses og desinficeres efter fødevareregionens anvisninger."
    },
    {
      "provision_ref": "11",
      "section": "11",
      "content": "§ 11. Fødevareregionen kan erklære en smittet besætning fri for smitte med brucellose, når undersøgelser og foranstaltninger påbudt af fødevareregionen, efter regionens vurdering er gennemført med et tilfredsstillende resultat."
    },
    {
      "provision_ref": "12",
      "section": "12",
      "content": "§ 12. Vaccination mod brucellose er forbudt."
    },
    {
      "provision_ref": "13",
      "section": "13",
      "content": "§ 13. Prøver udtaget i medfør af § 3, § 4, stk. 1, § 6, stk. 1, nr. 1, og § 7, stk. 1, kan anvendes til overvågning for andre sygdomme."
    },
    {
      "provision_ref": "14",
      "section": "14",
      "content": "§ 14. Udgifterne ved udtagelse, indsendelse og undersøgelse af de § 3, § 4, stk. 1, § 6, stk. 1, nr. 1, og § 7, stk. 1, nævnte prøver afholdes af fødevareregionen. Udgifter til andre prøver, der er udtaget i henhold til denne bekendtgørelse eller i henhold til påbud udstedt i medfør af bekendtgørelsen, er Fødevarestyrelsen uvedkommende."
    },
    {
      "provision_ref": "15",
      "section": "15",
      "content": "§ 15. Med bøde straffes den, der 1) overtræder §§ 2-3, § 6, stk. 3-5, §§ 9-10 og § 12, eller 2) undlader at efterkomme påbud efter § 4 og § 6, stk. 1. Stk. 2. Straffen kan stige til fængsel i indtil to år, hvis den ved handlingen eller undladelsen skete overtrædelse er begået med forsæt eller grov uagtsomhed, og der ved overtrædelsen er: 1) Forvoldt skade på menneskers eller dyrs sundhed eller fremkaldt fare herfor, eller 2) opnået eller tilsigtet opnået en økonomisk fordel for den pågældende selv eller andre, herunder ved besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "16",
      "section": "16",
      "content": "§ 16. Bekendtgørelsen træder i kraft den 1. april 2008. Stk. 2. Samtidig ophæves bekendtgørelse nr. 215 af 18. marts 1997 om brucellose hos svin."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Denne bekendtgørelse finder anvendelse på tamsvin, vildsvin samt enhver krydsning heraf. Stk. 2. Ved brucellose hos svin forstås enhver infektion med brucellabakterier hos svin.",
      "valid_from": "2008-03-28",
      "valid_to": null
    },
    {
      "provision_ref": "2",
      "section": "2",
      "content": "§ 2. Den ansvarlige for en besætning skal straks tilkalde en dyrlæge ved mistanke om forekomst af brucellose i besætningen. Stk. 2. Tilkaldelse af dyrlæge skal ske, når 1) der er et væsentligt forøget antal kastninger eller omløbninger i besætningen, eller 2) der hos orner ses hævede testikler.",
      "valid_from": "2008-03-28",
      "valid_to": null
    },
    {
      "provision_ref": "3",
      "section": "3",
      "content": "§ 3. Opretholdes mistanken, eller får en dyrlæge i forbindelse med sit arbejde mistanke om brucellose i en besætning, skal dyrlægen straks underrette fødevareregionen og efter dennes anvisninger udtage og indsende materiale til undersøgelse på Veterinærinstituttet, Danmarks Tekniske Universitet.",
      "valid_from": "2008-03-28",
      "valid_to": null
    },
    {
      "provision_ref": "4",
      "section": "4",
      "content": "§ 4. Fødevareregionen kan påbyde den ansvarlige for en besætning at foranledige udtaget og indsendt blodprøver eller andet materiale til undersøgelse for forekomst af brucellose i forbindelse med risiko for smittespredning, ved områdeundersøgelse eller lignende og ved hold af svin på friland. Stk. 2. Fødevareregionen kan i forbindelse med undersøgelsen påbyde, at der ikke må til- eller fraføres besætningen svin, før resultatet af undersøgelsen foreligger.",
      "valid_from": "2008-03-28",
      "valid_to": null
    },
    {
      "provision_ref": "5",
      "section": "5",
      "content": "§ 5. Fødevareregionen kan anse en besætning, der er omfattet af §§ 2 og 3, som mistænkt for at være smittet med brucellose. Stk. 2. Endvidere kan fødevareregionen anse en besætning som mistænkt for at være smittet med brucellose, hvis 1) den har fået tilført dyr fra eller på anden måde har haft kontakt med en mistænkt eller smittet besætning, 2) der ved blodprøveundersøgelse af svin fra besætningen er fundet reaktion for brucellose, eller 3) der på eller i umiddelbar nærhed af ejendommen er fundet en eller flere harer inficeret med brucellabakterier, jf. § 5 i bekendtgørelse om hold af svin på friland. Stk. 3. Mistanken om smitte med brucellose i en besætning opretholdes, indtil den endeligt af- eller bekræftes, jf. § 7 og § 8.",
      "valid_from": "2008-03-28",
      "valid_to": null
    },
    {
      "provision_ref": "6",
      "section": "6",
      "content": "§ 6. Fødevareregionen kan påbyde den ansvarlige for en besætning, der er mistænkt for eller smittet med brucellose, 1) at lade udtage og indsende blodprøver eller andet materiale fra svinene til undersøgelse for brucellose, 2) at træffe forholdsregler, der har betydning for kontrol med og bekæmpelse af sygdomme, herunder om tilintetgørelse af inficeret materiale, samt at træffe forholdsregler vedrørende hegning, fodring, opstaldning samt anvendelse af arealer, husdyrgødning og foderafgrøder, 3) at give oplysninger om handelskontakter m.v. for at opklare og hindre smittespredning, og 4) at lade svin slagte eller aflive bl.a. i diagnostisk- eller bekæmpelsesøjemed. Stk. 2. Afgørelse om aflivning i en smittet besætning træffes under hensyn til typen af brucellabakterier og graden af infektion i besætningen. Stk. 3. Den ansvarlige for en besætning eller dyr, der er aflivet i en smittet besætning, skal efter fødevareregionens anvisninger foretage rengøring og desinfektion af ejendommen eller staldafsnittet samt af udstyr og arealer, der har været benyttet til svinene. Stk. 4. Der må tidligst indsættes svin på ejendommen eller staldafsnittet en måned efter, at fødevareregionen har godkendt den i stk. 3 nævnte rengøring og desinfektion. Stk. 5. Der må tidligst sættes svin på udendørs arealer, der har været benyttet til smittede svin, 6 måneder efter, at svinene blev aflivet, og udendørs arealer blev pløjet.",
      "valid_from": "2008-03-28",
      "valid_to": null
    },
    {
      "provision_ref": "7",
      "section": "7",
      "content": "§ 7. Ved positiv serologisk reaktion, jf. § 3 og § 5, stk. 2, nr. 2, genprøves dyret efter 2 uger. Er den serologiske reaktion herefter negativ, afkræftes mistanken. Er den serologiske reaktion fortsat positiv, kan fødevareregionen senest inden 2 uger bestemme, at dyret skal gentestes, eller at der skal udtages materiale til bakteriologisk undersøgelse. Stk. 2. Uanset bestemmelserne i stk. 1 kan den ansvarlige for besætningen til enhver tid for egen regning lade udtage og indsende materiale fra det reagerende dyr til bakteriologisk undersøgelse for brucellose.",
      "valid_from": "2008-03-28",
      "valid_to": null
    },
    {
      "provision_ref": "8",
      "section": "8",
      "content": "§ 8. En besætning anses for smittet med brucellose, når Veterinærinstituttet, Danmarks Tekniske Universitet, har påvist brucellabakterier i materiale fra dyr i besætningen.",
      "valid_from": "2008-03-28",
      "valid_to": null
    },
    {
      "provision_ref": "9",
      "section": "9",
      "content": "§ 9. Den ansvarlige for en smittet eller mistænkt besætning skal straks give meddelelse om forholdet til alle, der er kommet i kontakt med besætningen.",
      "valid_from": "2008-03-28",
      "valid_to": null
    },
    {
      "provision_ref": "10",
      "section": "10",
      "content": "§ 10. Mistænkte eller smittede besætninger må ikke til- eller fraføres svin, herunder sende svin til slagtning, uden fødevareregionens tilladelse. Stk. 2. Svin, der sendes til slagtning, skal ledsages af en af fødevareregionen udstedt passerseddel. Stk. 3. Der må ikke udleveres sæd fra orner fra mistænkte eller smittede besætninger til andre besætninger. Stk. 4. Afhentning og indtransport af svin til slagtning fra mistænkte eller smittede besætninger skal af transportøren tilrettelægges således, at svinene under transporten ikke kommer i kontakt med dyr fra besætninger, der anses for fri for brucellose. Stk. 5. Transportøren skal, inden slagteriet, slagtehuset eller destruktionsanstalten forlades, sørge for, at transportmidler og genstande, herunder fodtøj og overtrækstøj, der har været anvendt ved transporten, renses og desinficeres efter fødevareregionens anvisninger.",
      "valid_from": "2008-03-28",
      "valid_to": null
    },
    {
      "provision_ref": "11",
      "section": "11",
      "content": "§ 11. Fødevareregionen kan erklære en smittet besætning fri for smitte med brucellose, når undersøgelser og foranstaltninger påbudt af fødevareregionen, efter regionens vurdering er gennemført med et tilfredsstillende resultat.",
      "valid_from": "2008-03-28",
      "valid_to": null
    },
    {
      "provision_ref": "12",
      "section": "12",
      "content": "§ 12. Vaccination mod brucellose er forbudt.",
      "valid_from": "2008-03-28",
      "valid_to": null
    },
    {
      "provision_ref": "13",
      "section": "13",
      "content": "§ 13. Prøver udtaget i medfør af § 3, § 4, stk. 1, § 6, stk. 1, nr. 1, og § 7, stk. 1, kan anvendes til overvågning for andre sygdomme.",
      "valid_from": "2008-03-28",
      "valid_to": null
    },
    {
      "provision_ref": "14",
      "section": "14",
      "content": "§ 14. Udgifterne ved udtagelse, indsendelse og undersøgelse af de § 3, § 4, stk. 1, § 6, stk. 1, nr. 1, og § 7, stk. 1, nævnte prøver afholdes af fødevareregionen. Udgifter til andre prøver, der er udtaget i henhold til denne bekendtgørelse eller i henhold til påbud udstedt i medfør af bekendtgørelsen, er Fødevarestyrelsen uvedkommende.",
      "valid_from": "2008-03-28",
      "valid_to": null
    },
    {
      "provision_ref": "15",
      "section": "15",
      "content": "§ 15. Med bøde straffes den, der 1) overtræder §§ 2-3, § 6, stk. 3-5, §§ 9-10 og § 12, eller 2) undlader at efterkomme påbud efter § 4 og § 6, stk. 1. Stk. 2. Straffen kan stige til fængsel i indtil to år, hvis den ved handlingen eller undladelsen skete overtrædelse er begået med forsæt eller grov uagtsomhed, og der ved overtrædelsen er: 1) Forvoldt skade på menneskers eller dyrs sundhed eller fremkaldt fare herfor, eller 2) opnået eller tilsigtet opnået en økonomisk fordel for den pågældende selv eller andre, herunder ved besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2008-03-28",
      "valid_to": null
    },
    {
      "provision_ref": "16",
      "section": "16",
      "content": "§ 16. Bekendtgørelsen træder i kraft den 1. april 2008. Stk. 2. Samtidig ophæves bekendtgørelse nr. 215 af 18. marts 1997 om brucellose hos svin.",
      "valid_from": "2008-03-28",
      "valid_to": null
    }
  ],
  "definitions": [
    {
      "term": "brucellose hos svin",
      "definition": "enhver infektion med brucellabakterier hos svin",
      "source_provision": "1"
    }
  ]
}
