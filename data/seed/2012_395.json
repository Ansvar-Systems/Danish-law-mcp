{
  "id": "2012:395",
  "type": "statute",
  "title": "Bekendtgørelse for Færøerne om finansielle virksomheders pligt til at offentliggøre Finanstilsynets vurdering af virksomheden",
  "short_name": "BEK H#LOKDOK04",
  "status": "in_force",
  "issued_date": "2012-05-01",
  "url": "https://www.retsinformation.dk/eli/lta/2012/395/xml",
  "description": "Retsinformation source. DocumentId=BP000175; AccessionNumber=B20120039505; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Bekendtgørelsen finder anvendelse på finansielle virksomheder (i det følgende benævnt »virksomhed«)."
    },
    {
      "provision_ref": "2",
      "section": "2",
      "content": "§ 2. Efter hver inspektion i en virksomhed udarbejder Finanstilsynet en redegørelse, som virksomheden skal offentliggøre. Redegørelsen beskriver Finanstilsynets vurdering af virksomheden, herunder de centrale påbud, påtaler og risikooplysninger, som virksomheden har modtaget fra Finanstilsynet. Stk. 2. Virksomhederne skal tillige uden for tilfældene i stk. 1 offentliggøre en redegørelse udarbejdet af Finanstilsynet, som indeholder de påbud, påtaler og risikooplysninger, der efter Finanstilsynets vurdering er af betydning for virksomhedens kunder, indskydere, øvrige kreditorer eller de finansielle markeder, hvorpå aktierne i virksomheden eller værdipapirer udstedt af virksomheden handles. Stk. 3. Når en afgørelse er offentliggjort i medfør af § 354 a, stk. 1, i lov om finansiel virksomhed, som sat i kraft for Færøerne ved kongelig anordning, eller § 84 c, stk. 1, i lov om værdipapirhandel m.v., som sat i kraft for Færøerne ved kongelig anordning, og afgørelsen indeholder alle de tilsynsreaktioner, som ellers ville være indeholdt i en af Finanstilsynet udarbejdet redegørelse, skal virksomheden anvende den af rådene offentliggjorte afgørelse som redegørelse i medfør af stk. 1, 1. pkt., og stk. 2. Stk. 4. En redegørelse efter stk. 1 eller 2 må ikke indeholde fortrolige oplysninger om kundeforhold eller oplysninger omfattet af bestemmelser i lov om offentlighed i forvaltningen, som sat i kraft for Færøerne ved kongelig anordning, om undtagelse af oplysninger om private forhold og drifts- eller forretningsforhold m.v."
    },
    {
      "provision_ref": "3",
      "section": "3",
      "content": "§ 3. Offentliggørelse efter § 2, stk. 1 og 2, skal ikke ske, hvis det efter Finanstilsynets vurdering vil medføre uforholdsmæssig stor skade for virksomheden, eller hvis efterforskningsmæssige hensyn taler imod offentliggørelse. Stk. 2. Hvis offentliggørelse er undladt i henhold til stk. 1, skal der ske offentliggørelse, når de hensyn, der nødvendiggjorde undladelsen, ikke længere er gældende. Dette gælder dog kun i op til to år efter beslutningen om udsættelse af offentliggørelse."
    },
    {
      "provision_ref": "4",
      "section": "4",
      "content": "§ 4. Når virksomheden har modtaget en redegørelse fra Finanstilsynet, jf. § 2, stk. 1-3, skal virksomheden offentliggøre redegørelsen senest kl. 12 på den sidste dag i det kvartal, som virksomheden har modtaget redegørelsen i. Virksomheden skal offentliggøre redegørelsen på sin hjemmeside på et sted, hvor den naturligt hører hjemme. Når virksomheden har offentliggjort redegørelsen, skal dette meddeles til Finanstilsynet, som herefter ligeledes skal offentliggøre redegørelsen på sin hjemmeside. Fjernelse af redegørelsen fra virksomhedens hjemmeside skal finde sted efter samme principper, som virksomheden anvender for øvrige meddelelser, dog tidligst efter førstkommende generalforsamling eller repræsentantskabsmøde. Hvis virksomheden ikke har en hjemmeside, skal virksomheden offentliggøre redegørelsen i et dagblad, der er landsdækkende eller har stor udbredelse på Færøerne, eller på anden vis hvor virksomheden kan godtgøre, at redegørelse når frem til den i § 2, stk. 2, nævnte personkreds på Færøerne. Stk. 2. Udløber fristen nævnt i stk. 1, 1. pkt., i en weekend, på en helligdag eller nytårsaftensdag, udstrækkes fristen til den førstkommende hverdag. Stk. 3. Finanstilsynet kan uanset stk. 1, 3. pkt., offentliggøre redegørelsen på sin hjemmeside før virksomheden i tilfælde, hvor virksomheden har rent tekniske eller praktiske problemer med offentliggørelsen eller i tilfælde, hvor virksomhedens manglende offentliggørelse er uden reel begrundelse. Stk. 4. Samtidig med offentliggørelse efter stk. 1, 1. pkt., skal virksomheden indsætte et link, som giver direkte adgang til redegørelsen, på forsiden af virksomhedens hjemmeside på en synlig måde. Linket eller eventuel tilknyttet tekst skal tydeligt angive, at der er tale om en redegørelse fra Finanstilsynet. Fjernelse af linket og en eventuelt tilknyttet tekst fra forsiden må tidligst ske, når disse har ligget på hjemmesidens forside i otte sammenhængende uger, dog tidligst efter førstkommende generalforsamling eller repræsentantskabsmøde. Stk. 5. Hvis virksomheden kommenterer Finanstilsynets redegørelse efter § 2, stk. 1-3, skal dette ske i forlængelse af redegørelsen, og kommentarerne skal være klart adskilt fra redegørelsen. Stk. 6. Regler om offentliggørelse efter de børsretlige regler går forud for denne bekendtgørelse. Stk. 7. Hvis offentliggørelse er undladt i henhold til stk. 6, skal der ske offentliggørelse, når de børsretlige regler, der nødvendiggjorde undladelsen, ikke længere er gældende. Dette gælder dog kun i op til to år efter beslutningen om udsættelse af offentliggørelse."
    },
    {
      "provision_ref": "5",
      "section": "5",
      "content": "§ 5. Med bøde straffes den, der undlader at efterkomme krav om offentliggørelse efter § 2, stk. 1, 1. pkt., og stk. 2 og 3, og bestemmelser herom i § 4, stk. 1, 4 og 5. Stk. 2. Der kan pålægges selskaber m.v. (juridiske personer) strafansvar efter reglerne i 5. kapitel i den for Færøerne gældende straffelov."
    },
    {
      "provision_ref": "6",
      "section": "6",
      "content": "§ 6. Bekendtgørelsen træder i kraft den 1. juni 2012. Stk. 2 . Bekendtgørelse for Færøerne nr. 1101 af 22. september 2010 om pengeinstitutters pligt til at offentliggøre Finanstilsynets vurdering af instituttet ophæves."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Bekendtgørelsen finder anvendelse på finansielle virksomheder (i det følgende benævnt »virksomhed«).",
      "valid_from": "2012-05-01",
      "valid_to": null
    },
    {
      "provision_ref": "2",
      "section": "2",
      "content": "§ 2. Efter hver inspektion i en virksomhed udarbejder Finanstilsynet en redegørelse, som virksomheden skal offentliggøre. Redegørelsen beskriver Finanstilsynets vurdering af virksomheden, herunder de centrale påbud, påtaler og risikooplysninger, som virksomheden har modtaget fra Finanstilsynet. Stk. 2. Virksomhederne skal tillige uden for tilfældene i stk. 1 offentliggøre en redegørelse udarbejdet af Finanstilsynet, som indeholder de påbud, påtaler og risikooplysninger, der efter Finanstilsynets vurdering er af betydning for virksomhedens kunder, indskydere, øvrige kreditorer eller de finansielle markeder, hvorpå aktierne i virksomheden eller værdipapirer udstedt af virksomheden handles. Stk. 3. Når en afgørelse er offentliggjort i medfør af § 354 a, stk. 1, i lov om finansiel virksomhed, som sat i kraft for Færøerne ved kongelig anordning, eller § 84 c, stk. 1, i lov om værdipapirhandel m.v., som sat i kraft for Færøerne ved kongelig anordning, og afgørelsen indeholder alle de tilsynsreaktioner, som ellers ville være indeholdt i en af Finanstilsynet udarbejdet redegørelse, skal virksomheden anvende den af rådene offentliggjorte afgørelse som redegørelse i medfør af stk. 1, 1. pkt., og stk. 2. Stk. 4. En redegørelse efter stk. 1 eller 2 må ikke indeholde fortrolige oplysninger om kundeforhold eller oplysninger omfattet af bestemmelser i lov om offentlighed i forvaltningen, som sat i kraft for Færøerne ved kongelig anordning, om undtagelse af oplysninger om private forhold og drifts- eller forretningsforhold m.v.",
      "valid_from": "2012-05-01",
      "valid_to": null
    },
    {
      "provision_ref": "3",
      "section": "3",
      "content": "§ 3. Offentliggørelse efter § 2, stk. 1 og 2, skal ikke ske, hvis det efter Finanstilsynets vurdering vil medføre uforholdsmæssig stor skade for virksomheden, eller hvis efterforskningsmæssige hensyn taler imod offentliggørelse. Stk. 2. Hvis offentliggørelse er undladt i henhold til stk. 1, skal der ske offentliggørelse, når de hensyn, der nødvendiggjorde undladelsen, ikke længere er gældende. Dette gælder dog kun i op til to år efter beslutningen om udsættelse af offentliggørelse.",
      "valid_from": "2012-05-01",
      "valid_to": null
    },
    {
      "provision_ref": "4",
      "section": "4",
      "content": "§ 4. Når virksomheden har modtaget en redegørelse fra Finanstilsynet, jf. § 2, stk. 1-3, skal virksomheden offentliggøre redegørelsen senest kl. 12 på den sidste dag i det kvartal, som virksomheden har modtaget redegørelsen i. Virksomheden skal offentliggøre redegørelsen på sin hjemmeside på et sted, hvor den naturligt hører hjemme. Når virksomheden har offentliggjort redegørelsen, skal dette meddeles til Finanstilsynet, som herefter ligeledes skal offentliggøre redegørelsen på sin hjemmeside. Fjernelse af redegørelsen fra virksomhedens hjemmeside skal finde sted efter samme principper, som virksomheden anvender for øvrige meddelelser, dog tidligst efter førstkommende generalforsamling eller repræsentantskabsmøde. Hvis virksomheden ikke har en hjemmeside, skal virksomheden offentliggøre redegørelsen i et dagblad, der er landsdækkende eller har stor udbredelse på Færøerne, eller på anden vis hvor virksomheden kan godtgøre, at redegørelse når frem til den i § 2, stk. 2, nævnte personkreds på Færøerne. Stk. 2. Udløber fristen nævnt i stk. 1, 1. pkt., i en weekend, på en helligdag eller nytårsaftensdag, udstrækkes fristen til den førstkommende hverdag. Stk. 3. Finanstilsynet kan uanset stk. 1, 3. pkt., offentliggøre redegørelsen på sin hjemmeside før virksomheden i tilfælde, hvor virksomheden har rent tekniske eller praktiske problemer med offentliggørelsen eller i tilfælde, hvor virksomhedens manglende offentliggørelse er uden reel begrundelse. Stk. 4. Samtidig med offentliggørelse efter stk. 1, 1. pkt., skal virksomheden indsætte et link, som giver direkte adgang til redegørelsen, på forsiden af virksomhedens hjemmeside på en synlig måde. Linket eller eventuel tilknyttet tekst skal tydeligt angive, at der er tale om en redegørelse fra Finanstilsynet. Fjernelse af linket og en eventuelt tilknyttet tekst fra forsiden må tidligst ske, når disse har ligget på hjemmesidens forside i otte sammenhængende uger, dog tidligst efter førstkommende generalforsamling eller repræsentantskabsmøde. Stk. 5. Hvis virksomheden kommenterer Finanstilsynets redegørelse efter § 2, stk. 1-3, skal dette ske i forlængelse af redegørelsen, og kommentarerne skal være klart adskilt fra redegørelsen. Stk. 6. Regler om offentliggørelse efter de børsretlige regler går forud for denne bekendtgørelse. Stk. 7. Hvis offentliggørelse er undladt i henhold til stk. 6, skal der ske offentliggørelse, når de børsretlige regler, der nødvendiggjorde undladelsen, ikke længere er gældende. Dette gælder dog kun i op til to år efter beslutningen om udsættelse af offentliggørelse.",
      "valid_from": "2012-05-01",
      "valid_to": null
    },
    {
      "provision_ref": "5",
      "section": "5",
      "content": "§ 5. Med bøde straffes den, der undlader at efterkomme krav om offentliggørelse efter § 2, stk. 1, 1. pkt., og stk. 2 og 3, og bestemmelser herom i § 4, stk. 1, 4 og 5. Stk. 2. Der kan pålægges selskaber m.v. (juridiske personer) strafansvar efter reglerne i 5. kapitel i den for Færøerne gældende straffelov.",
      "valid_from": "2012-05-01",
      "valid_to": null
    },
    {
      "provision_ref": "6",
      "section": "6",
      "content": "§ 6. Bekendtgørelsen træder i kraft den 1. juni 2012. Stk. 2 . Bekendtgørelse for Færøerne nr. 1101 af 22. september 2010 om pengeinstitutters pligt til at offentliggøre Finanstilsynets vurdering af instituttet ophæves.",
      "valid_from": "2012-05-01",
      "valid_to": null
    }
  ],
  "definitions": []
}
