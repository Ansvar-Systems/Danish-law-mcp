{
  "id": "2016:895",
  "type": "statute",
  "title": "Bekendtgørelse om miljømæssig vurdering af visse anlæg og foranstaltninger på søterritoriet",
  "short_name": "BEK H#LOKDOK04",
  "status": "in_force",
  "issued_date": "2016-06-21",
  "url": "https://www.retsinformation.dk/eli/lta/2016/895/xml",
  "description": "Retsinformation source. DocumentId=CK000861; AccessionNumber=B20160089505; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse vedrører vurdering af virkninger på miljøet (VVM-redegørelse) i forbindelse med etablering af følgende anlæg og foranstaltninger på søterritoriet, som kræver tilladelse fra miljø- og fødevareministeren: 1) Udførelse af kystbeskyttelsesforanstaltninger og andre faste anlæg, jf. § 16, stk. 1, nr. 1, i lov om kystbeskyttelse. 2) Gravearbejde, borearbejde, pumpning, sugning eller andre former for terrænændring, jf. § 16, stk. 1, nr. 2, i lov om kystbeskyttelse. 3) Inddæmning eller opfyldning, jf. § 16 a, stk. 1, nr. 1, i lov om kystbeskyttelse. 4) Anlæg eller anbringelse af faste eller forankrede indretninger eller genstande, jf. § 16 a, stk. 1, nr. 2, i lov om kystbeskyttelse. 5) Anbringelse af fartøjer, der agtes anvendt til andet end sejlads, jf. § 16 a, stk. 1, nr. 3, i lov om kystbeskyttelse. 6) Uddybning eller gravning, jf. § 16 a, stk. 1, nr. 4, i lov om kystbeskyttelse. 7) Anlæg og udvidelse af havne, som ikke er omfattet af lov om havne eller lov om Metroselskabet I/S og Udviklingsselskabet By & Havn I/S. 8) Etablering af faste indretninger på søterritoriet i øvrigt, som ikke er omfattet af anden lovgivning. Stk. 2. Bekendtgørelsen finder ikke anvendelse på anlæg og foranstaltninger, der vedtages i enkeltheder ved særlig lov. Stk. 3. Bekendtgørelsen finder ikke anvendelse på projekter, der tager sigte på det nationale forsvar, hvis Forsvarsministeriet skønner, at anvendelse af bekendtgørelsen vil skade dette sigte."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Der skal udarbejdes en VVM-redegørelse, inden der gives tilladelse til et projekt, der vedrører enhver ændring eller udvidelse af projekterne oplistet i § 1, stk. 1, nr. 1 og 2, såfremt ændringen eller udvidelsen i sig selv, eller i kumulation med et tidligere projekt, opfylder de fastsatte tærskelværdier."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Der skal endvidere udarbejdes en VVM-redegørelse, inden der gives tilladelse til følgende projekter, hvis projek‌tet forventes at kunne få væsentlig indvirkning på miljøet: 1) Bygning af veje, havne og havneanlæg, som ikke er omfattet af lov om havne eller lov om Metroselskabet I/S og Udviklingsselskabet By & Havn I/S. 2) Anlæg af vandveje, kanalbygning og regulering af vandløb. 3) Anlæg af olie- og gasledninger samt rørledninger til transport af CO2-strømme med henblik på geologisk lagring, som ikke er omfattet af § 2, nr. 1. 4) Anlæg af vandledninger over større afstande. 5) Kystanlæg til modvirkning af erosion og maritime vandbygningskonstruktioner, der kan ændre kystlinjerne, som f.eks. diger, dæmninger, moler, bølgebrydere og andre konstruktioner til beskyttelse mod havet, bortset fra vedligeholdelse og genopførelse af anlæggene. 6) Lystbådehavne. 7) Ændringer eller udvidelser af projekter oplistet i § 2 eller i nr. 1-6, som allerede er godkendt, er udført eller er ved at blive udført, når det kan være til væsentlig skade for miljøet. Tærskelværdierne i § 2, nr. 2 finder ikke anvendelse i dette tilfælde. 8) Projekter oplistet i § 2, som udelukkende eller hovedsagligt tjener til udvikling og afprøvning af nye metoder eller produkter, som ikke anvendes i mere end to år. 9) Uddybning og opfyldning. 10) Øvrige projekter, hvor projektet grundet dets art, dimension eller placering er af en sådan karakter, at det ikke kan udelukkes, at projektet kan forventes at have væsentlig indvirkning på miljøet. Stk. 2. Inden Kystdirektoratet træffer afgørelse, om der skal udarbejdes en VVM-redegørelse, skal Kystdirektoratet sende ansøgningen i høring hos berørte myndigheder. Kystdirektoratet skal ligeledes sende ansøgningen til orientering til naboer til det ansøgte projekt samt andre, som Kystdirektoratet vurderer, har en interesse i sagen. Stk. 3. Kystdirektoratet afgør på grundlag af de i denne bekendtgørelses bilag 1 nævnte kriterier og de indhentede udtalelser fra berørte myndigheder eller andre, jf. stk. 2, om der skal udarbejdes en VVM-redegørelse. Såfremt der ikke skal udarbejdes en VVM-redegørelse, offentliggør Kystdirektoratet denne afgørelse senest samtidig med, at tilladelse meddeles ansøgeren på Kystdirektoratets hjemmeside. Stk. 4. Ansøger skal til brug for Kystdirektoratets afgørelse efter stk. 3, fremsende fornødne oplysninger om projektet vedrørende de forhold, der er nævnt i denne bekendtgørelses bilag 1."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Kystdirektoratets afgørelse i henhold til § 2 eller § 3, skal offentliggøres på Kystdirektoratets hjemmeside. Stk. 2. Offentliggørelsen skal indeholde: 1) ansøgningen, 2) oplysning om beslutningen vedrørende udarbejdelse af en VVM-redegørelse, 3) at det er Kystdirektoratet, der skal træffe afgørelse om det ansøgte projekt, 4) hvor de i sagen indhentede oplysninger ligger til gennemsyn for offentligheden, herunder om der er indhen‌tet oplysninger om de i denne bekendtgørelses bilag 1 nævnte forhold, 5) frister for fremsendelse af bemærkninger eller spørgsmål, 6) til hvem bemærkninger skal indgives, og til hvem spørgsmål kan rettes, og 7) eventuel underretning af andre medlemsstater i EU, jf. § 8, hvis projektet vurderes at kunne have en væsentlig indvirkning på miljøet i andre medlemsstater. Stk. 3. De i stk. 2 indeholdte oplysninger sendes samtidig i høring hos berørte myndigheder."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Når der efter §§ 2 og 3 kræves en VVM-redegørelse, skal denne udarbejdes af ansøger. Stk. 2. VVM-redegørelsen skal som minimum indeholde de i denne bekendtgørelses bilag 2 anførte oplysninger og vurderinger, og omfatte: 1) en beskrivelse af projektet med oplysninger om placering, art og dimensioner, 2) en beskrivelse af påtænkte foranstaltninger med henblik på at undgå, nedbringe og om muligt neutralisere væsentlige skadelige virkninger, 3) de data, der er nødvendige for at konstatere og vurdere de væsentligste virkninger, projektet vil kunne få for miljøet, 4) en oversigt over de væsentligste alternativer, som ansø‌geren har undersøgt, og oplysninger om de vigtigste grunde til valget under hensyn til indvirkning på miljøet, og 5) et ikke teknisk resumé af VVM-redegørelsen. Stk. 3. Kystdirektoratet kan kræve yderligere materiale til vurdering af indvirkningerne på miljøet."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Oplysning om VVM-redegørelsen offentliggøres af Kystdirektoratet på Kystdirektoratets hjemmeside. Stk. 2. Kystdirektoratet kan, hvis det findes nødvendigt, beslutte at offentliggøre oplysningerne om VVM-redegørelsen ved annoncering i et eller flere stedlige blade. Udgifterne til annonceringen skal afholdes af ansøger. Stk. 3. Offentliggørelse efter stk. 1 og 2 skal indeholde: 1) ansøgningen om tilladelse, 2) VVM-redegørelsen, 3) oplysning om, hvor de i sagen indhentede oplysninger ligger til gennemsyn for offentligheden 4) frister for fremsendelse af bemærkninger eller spørgsmål, og 5) til hvem bemærkninger skal indgives, og til hvem spørgsmål kan rettes. Stk. 4. Ansøgningen og VVM-redegørelsen sendes endvidere i høring hos berørte myndigheder samt Danmarks Naturfredningsforening, Friluftsrådet, Grundejernes Landsorganisation og Fritidshusejernes Landsforening. Stk. 5. Frist for fremsættelse af bemærkninger fastsættes til mindst 8 uger fra offentliggørelsestidspunkt, jf. stk. 1."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Oplysning om sagens afgørelse offentliggøres af Kystdirektoratet på samme måde som offentliggørelse efter §§ 4, stk. 1 og 6, stk. 1. Såfremt VVM-redegørelsen har været offentliggjort ved annoncering i et eller flere stedlige blade, jf. § 6, stk. 2, offentliggør Kystdirektoratet oplysningen om sagens afgørelse i samme blade. Stk. 2. Kystdirektoratet skal ved offentliggørelsen medde‌le, at sagens akter kan rekvireres hos Kystdirektoratet."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Hvis det konstateres, at et projekt omfattet af § 2 eller § 3 kan få væsentlig indvirkning på miljøet i en anden medlemsstat i EU, sender Kystdirektoratet snarest muligt, og senest i forbindelse med offentliggørelse efter § 4, stk. 2 og 3, følgende oplysninger til Miljø- og Fødevareministeriet og den berørte medlemsstat: 1) En beskrivelse af projektet tillige med alle foreliggende oplysninger om dets eventuelle grænseoverskridende virkninger, og 2) oplysninger om karakteren af den afgørelse, som Kystdirektoratet kan træffe. Stk. 2. Kystdirektoratet kan fastsætte en frist for den berørte medlemsstat til at afgive eventuelle bemærkninger."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Såfremt et anlæg eller en foranstaltning omfattet af denne bekendtgørelse udgør en del af et samlet projekt, der tillige omfatter anlæg og foranstaltninger omfattet af en anden bekendtgørelse om VVM, kan de berørte myndigheder indbyrdes aftale, at ansøger skal udarbejde og fremlægge en fælles VVM-redegørelse for projektet efter reglerne i kapitel 2 eller efter reglerne i den anden bekendtgørelse. Redegørelsen skal forelægges begge myndigheder."
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Kystdirektoratets afgørelser i henhold til §§ 2 og 3 kan påklages til Natur og Miljøklagenævnet som sammensat efter § 5, stk. 1, nr. 2, i lov om Natur- og Miljøklagenævnet for så vidt angår retlige forhold. Stk. 2. Klageberettiget er afgørelsens adressat og enhver, der har en væsentlig individuel interesse i sagen, samt af landsdækkende foreninger og organisationer, der som hovedformål har beskyttelse af natur og miljø eller varetagelse af væsentlige brugerinteresser inden for arealanvendelsen, på betingelse af 1) at foreningen eller organisationen har vedtægter eller love, som dokumenterer dens formål, og 2) at foreningen eller organisationen kan dokumentere, at den repræsenterer mindst 100 medlemmer. Stk. 3. Klagefristen er 4 uger fra den dag, afgørelsen er meddelt ansøger eller offentliggjort. Stk. 4. Klage til Natur- og Miljøklagenævnet indgives skriftligt til Kystdirektoratet ved anvendelse af digital selvbetjening, jf. dog § 18 b, stk. 2-4, i lov om Natur- og Miljøklagenævnet. Endvidere skal efterfølgende kommunikation om klagesagen ske ved anvendelse af digital selvbetjening. En klage anses for indgivet, når den er tilgængelig for Kystdirektoratet. Kystdirektoratet skal, hvis det vil fastholde afgørelsen, snarest og som udgangspunkt ikke senere end 3 uger efter klagefristens udløb videresende klagen til Natur- og Miljøklagenævnet. Klagen skal ved videresendelsen være ledsaget af den påklagede afgørelse, de dokumenter, der er indgået i sagens bedømmelse, og en udtalelse fra Kystdirektoratet med direktoratets bemærkninger til sagen og de anførte klagepunkter. Stk. 5. Videresender Kystdirektoratet klagen til Natur- og Miljøklagenævnet, sender det samtidig en kopi af sin udtalelse til de i klagesagen involverede med en frist for at afgive bemærkninger til Natur- og Miljøklagenævnet på 3 uger fra modtagelsen. Stk. 6. Kystdirektoratets videresendelse af klage til og efterfølgende kommunikation om klagesagen med Natur- og Miljøklagenævnet skal ske ved anvendelse af digital selvbetjening. Det samme gælder sager, hvor klage ikke er indgivet ved anvendelse af digital selvbetjening, men hvor Natur- og Miljøklagenævnet har truffet afgørelse om, at klagen ikke afvises. Stk. 7. Indgives en klage ikke ved anvendelse af digital selvbetjening, skal Kystdirektoratet snarest videresende klagen til Natur- og Miljøklagenævnet. I sådanne tilfælde finder stk. 4, 4. og 5. pkt., og stk. 5 ikke anvendelse. Stk. 8. Rettidig klage har opsættende virkning."
    },
    {
      "provision_ref": "6:11",
      "chapter": "6",
      "section": "11",
      "content": "§ 11. Bekendtgørelsen træder i kraft den 1. juli 2016."
    },
    {
      "provision_ref": "6:12",
      "chapter": "6",
      "section": "12",
      "content": "§ 12. Bekendtgørelsen gælder ikke for Færøerne og Grønland."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse vedrører vurdering af virkninger på miljøet (VVM-redegørelse) i forbindelse med etablering af følgende anlæg og foranstaltninger på søterritoriet, som kræver tilladelse fra miljø- og fødevareministeren: 1) Udførelse af kystbeskyttelsesforanstaltninger og andre faste anlæg, jf. § 16, stk. 1, nr. 1, i lov om kystbeskyttelse. 2) Gravearbejde, borearbejde, pumpning, sugning eller andre former for terrænændring, jf. § 16, stk. 1, nr. 2, i lov om kystbeskyttelse. 3) Inddæmning eller opfyldning, jf. § 16 a, stk. 1, nr. 1, i lov om kystbeskyttelse. 4) Anlæg eller anbringelse af faste eller forankrede indretninger eller genstande, jf. § 16 a, stk. 1, nr. 2, i lov om kystbeskyttelse. 5) Anbringelse af fartøjer, der agtes anvendt til andet end sejlads, jf. § 16 a, stk. 1, nr. 3, i lov om kystbeskyttelse. 6) Uddybning eller gravning, jf. § 16 a, stk. 1, nr. 4, i lov om kystbeskyttelse. 7) Anlæg og udvidelse af havne, som ikke er omfattet af lov om havne eller lov om Metroselskabet I/S og Udviklingsselskabet By & Havn I/S. 8) Etablering af faste indretninger på søterritoriet i øvrigt, som ikke er omfattet af anden lovgivning. Stk. 2. Bekendtgørelsen finder ikke anvendelse på anlæg og foranstaltninger, der vedtages i enkeltheder ved særlig lov. Stk. 3. Bekendtgørelsen finder ikke anvendelse på projekter, der tager sigte på det nationale forsvar, hvis Forsvarsministeriet skønner, at anvendelse af bekendtgørelsen vil skade dette sigte.",
      "valid_from": "2016-06-21",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Der skal udarbejdes en VVM-redegørelse, inden der gives tilladelse til et projekt, der vedrører enhver ændring eller udvidelse af projekterne oplistet i § 1, stk. 1, nr. 1 og 2, såfremt ændringen eller udvidelsen i sig selv, eller i kumulation med et tidligere projekt, opfylder de fastsatte tærskelværdier.",
      "valid_from": "2016-06-21",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Der skal endvidere udarbejdes en VVM-redegørelse, inden der gives tilladelse til følgende projekter, hvis projek‌tet forventes at kunne få væsentlig indvirkning på miljøet: 1) Bygning af veje, havne og havneanlæg, som ikke er omfattet af lov om havne eller lov om Metroselskabet I/S og Udviklingsselskabet By & Havn I/S. 2) Anlæg af vandveje, kanalbygning og regulering af vandløb. 3) Anlæg af olie- og gasledninger samt rørledninger til transport af CO2-strømme med henblik på geologisk lagring, som ikke er omfattet af § 2, nr. 1. 4) Anlæg af vandledninger over større afstande. 5) Kystanlæg til modvirkning af erosion og maritime vandbygningskonstruktioner, der kan ændre kystlinjerne, som f.eks. diger, dæmninger, moler, bølgebrydere og andre konstruktioner til beskyttelse mod havet, bortset fra vedligeholdelse og genopførelse af anlæggene. 6) Lystbådehavne. 7) Ændringer eller udvidelser af projekter oplistet i § 2 eller i nr. 1-6, som allerede er godkendt, er udført eller er ved at blive udført, når det kan være til væsentlig skade for miljøet. Tærskelværdierne i § 2, nr. 2 finder ikke anvendelse i dette tilfælde. 8) Projekter oplistet i § 2, som udelukkende eller hovedsagligt tjener til udvikling og afprøvning af nye metoder eller produkter, som ikke anvendes i mere end to år. 9) Uddybning og opfyldning. 10) Øvrige projekter, hvor projektet grundet dets art, dimension eller placering er af en sådan karakter, at det ikke kan udelukkes, at projektet kan forventes at have væsentlig indvirkning på miljøet. Stk. 2. Inden Kystdirektoratet træffer afgørelse, om der skal udarbejdes en VVM-redegørelse, skal Kystdirektoratet sende ansøgningen i høring hos berørte myndigheder. Kystdirektoratet skal ligeledes sende ansøgningen til orientering til naboer til det ansøgte projekt samt andre, som Kystdirektoratet vurderer, har en interesse i sagen. Stk. 3. Kystdirektoratet afgør på grundlag af de i denne bekendtgørelses bilag 1 nævnte kriterier og de indhentede udtalelser fra berørte myndigheder eller andre, jf. stk. 2, om der skal udarbejdes en VVM-redegørelse. Såfremt der ikke skal udarbejdes en VVM-redegørelse, offentliggør Kystdirektoratet denne afgørelse senest samtidig med, at tilladelse meddeles ansøgeren på Kystdirektoratets hjemmeside. Stk. 4. Ansøger skal til brug for Kystdirektoratets afgørelse efter stk. 3, fremsende fornødne oplysninger om projektet vedrørende de forhold, der er nævnt i denne bekendtgørelses bilag 1.",
      "valid_from": "2016-06-21",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Kystdirektoratets afgørelse i henhold til § 2 eller § 3, skal offentliggøres på Kystdirektoratets hjemmeside. Stk. 2. Offentliggørelsen skal indeholde: 1) ansøgningen, 2) oplysning om beslutningen vedrørende udarbejdelse af en VVM-redegørelse, 3) at det er Kystdirektoratet, der skal træffe afgørelse om det ansøgte projekt, 4) hvor de i sagen indhentede oplysninger ligger til gennemsyn for offentligheden, herunder om der er indhen‌tet oplysninger om de i denne bekendtgørelses bilag 1 nævnte forhold, 5) frister for fremsendelse af bemærkninger eller spørgsmål, 6) til hvem bemærkninger skal indgives, og til hvem spørgsmål kan rettes, og 7) eventuel underretning af andre medlemsstater i EU, jf. § 8, hvis projektet vurderes at kunne have en væsentlig indvirkning på miljøet i andre medlemsstater. Stk. 3. De i stk. 2 indeholdte oplysninger sendes samtidig i høring hos berørte myndigheder.",
      "valid_from": "2016-06-21",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Når der efter §§ 2 og 3 kræves en VVM-redegørelse, skal denne udarbejdes af ansøger. Stk. 2. VVM-redegørelsen skal som minimum indeholde de i denne bekendtgørelses bilag 2 anførte oplysninger og vurderinger, og omfatte: 1) en beskrivelse af projektet med oplysninger om placering, art og dimensioner, 2) en beskrivelse af påtænkte foranstaltninger med henblik på at undgå, nedbringe og om muligt neutralisere væsentlige skadelige virkninger, 3) de data, der er nødvendige for at konstatere og vurdere de væsentligste virkninger, projektet vil kunne få for miljøet, 4) en oversigt over de væsentligste alternativer, som ansø‌geren har undersøgt, og oplysninger om de vigtigste grunde til valget under hensyn til indvirkning på miljøet, og 5) et ikke teknisk resumé af VVM-redegørelsen. Stk. 3. Kystdirektoratet kan kræve yderligere materiale til vurdering af indvirkningerne på miljøet.",
      "valid_from": "2016-06-21",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Oplysning om VVM-redegørelsen offentliggøres af Kystdirektoratet på Kystdirektoratets hjemmeside. Stk. 2. Kystdirektoratet kan, hvis det findes nødvendigt, beslutte at offentliggøre oplysningerne om VVM-redegørelsen ved annoncering i et eller flere stedlige blade. Udgifterne til annonceringen skal afholdes af ansøger. Stk. 3. Offentliggørelse efter stk. 1 og 2 skal indeholde: 1) ansøgningen om tilladelse, 2) VVM-redegørelsen, 3) oplysning om, hvor de i sagen indhentede oplysninger ligger til gennemsyn for offentligheden 4) frister for fremsendelse af bemærkninger eller spørgsmål, og 5) til hvem bemærkninger skal indgives, og til hvem spørgsmål kan rettes. Stk. 4. Ansøgningen og VVM-redegørelsen sendes endvidere i høring hos berørte myndigheder samt Danmarks Naturfredningsforening, Friluftsrådet, Grundejernes Landsorganisation og Fritidshusejernes Landsforening. Stk. 5. Frist for fremsættelse af bemærkninger fastsættes til mindst 8 uger fra offentliggørelsestidspunkt, jf. stk. 1.",
      "valid_from": "2016-06-21",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Oplysning om sagens afgørelse offentliggøres af Kystdirektoratet på samme måde som offentliggørelse efter §§ 4, stk. 1 og 6, stk. 1. Såfremt VVM-redegørelsen har været offentliggjort ved annoncering i et eller flere stedlige blade, jf. § 6, stk. 2, offentliggør Kystdirektoratet oplysningen om sagens afgørelse i samme blade. Stk. 2. Kystdirektoratet skal ved offentliggørelsen medde‌le, at sagens akter kan rekvireres hos Kystdirektoratet.",
      "valid_from": "2016-06-21",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Hvis det konstateres, at et projekt omfattet af § 2 eller § 3 kan få væsentlig indvirkning på miljøet i en anden medlemsstat i EU, sender Kystdirektoratet snarest muligt, og senest i forbindelse med offentliggørelse efter § 4, stk. 2 og 3, følgende oplysninger til Miljø- og Fødevareministeriet og den berørte medlemsstat: 1) En beskrivelse af projektet tillige med alle foreliggende oplysninger om dets eventuelle grænseoverskridende virkninger, og 2) oplysninger om karakteren af den afgørelse, som Kystdirektoratet kan træffe. Stk. 2. Kystdirektoratet kan fastsætte en frist for den berørte medlemsstat til at afgive eventuelle bemærkninger.",
      "valid_from": "2016-06-21",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Såfremt et anlæg eller en foranstaltning omfattet af denne bekendtgørelse udgør en del af et samlet projekt, der tillige omfatter anlæg og foranstaltninger omfattet af en anden bekendtgørelse om VVM, kan de berørte myndigheder indbyrdes aftale, at ansøger skal udarbejde og fremlægge en fælles VVM-redegørelse for projektet efter reglerne i kapitel 2 eller efter reglerne i den anden bekendtgørelse. Redegørelsen skal forelægges begge myndigheder.",
      "valid_from": "2016-06-21",
      "valid_to": null
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Kystdirektoratets afgørelser i henhold til §§ 2 og 3 kan påklages til Natur og Miljøklagenævnet som sammensat efter § 5, stk. 1, nr. 2, i lov om Natur- og Miljøklagenævnet for så vidt angår retlige forhold. Stk. 2. Klageberettiget er afgørelsens adressat og enhver, der har en væsentlig individuel interesse i sagen, samt af landsdækkende foreninger og organisationer, der som hovedformål har beskyttelse af natur og miljø eller varetagelse af væsentlige brugerinteresser inden for arealanvendelsen, på betingelse af 1) at foreningen eller organisationen har vedtægter eller love, som dokumenterer dens formål, og 2) at foreningen eller organisationen kan dokumentere, at den repræsenterer mindst 100 medlemmer. Stk. 3. Klagefristen er 4 uger fra den dag, afgørelsen er meddelt ansøger eller offentliggjort. Stk. 4. Klage til Natur- og Miljøklagenævnet indgives skriftligt til Kystdirektoratet ved anvendelse af digital selvbetjening, jf. dog § 18 b, stk. 2-4, i lov om Natur- og Miljøklagenævnet. Endvidere skal efterfølgende kommunikation om klagesagen ske ved anvendelse af digital selvbetjening. En klage anses for indgivet, når den er tilgængelig for Kystdirektoratet. Kystdirektoratet skal, hvis det vil fastholde afgørelsen, snarest og som udgangspunkt ikke senere end 3 uger efter klagefristens udløb videresende klagen til Natur- og Miljøklagenævnet. Klagen skal ved videresendelsen være ledsaget af den påklagede afgørelse, de dokumenter, der er indgået i sagens bedømmelse, og en udtalelse fra Kystdirektoratet med direktoratets bemærkninger til sagen og de anførte klagepunkter. Stk. 5. Videresender Kystdirektoratet klagen til Natur- og Miljøklagenævnet, sender det samtidig en kopi af sin udtalelse til de i klagesagen involverede med en frist for at afgive bemærkninger til Natur- og Miljøklagenævnet på 3 uger fra modtagelsen. Stk. 6. Kystdirektoratets videresendelse af klage til og efterfølgende kommunikation om klagesagen med Natur- og Miljøklagenævnet skal ske ved anvendelse af digital selvbetjening. Det samme gælder sager, hvor klage ikke er indgivet ved anvendelse af digital selvbetjening, men hvor Natur- og Miljøklagenævnet har truffet afgørelse om, at klagen ikke afvises. Stk. 7. Indgives en klage ikke ved anvendelse af digital selvbetjening, skal Kystdirektoratet snarest videresende klagen til Natur- og Miljøklagenævnet. I sådanne tilfælde finder stk. 4, 4. og 5. pkt., og stk. 5 ikke anvendelse. Stk. 8. Rettidig klage har opsættende virkning.",
      "valid_from": "2016-06-21",
      "valid_to": null
    },
    {
      "provision_ref": "6:11",
      "chapter": "6",
      "section": "11",
      "content": "§ 11. Bekendtgørelsen træder i kraft den 1. juli 2016.",
      "valid_from": "2016-06-21",
      "valid_to": null
    },
    {
      "provision_ref": "6:12",
      "chapter": "6",
      "section": "12",
      "content": "§ 12. Bekendtgørelsen gælder ikke for Færøerne og Grønland.",
      "valid_from": "2016-06-21",
      "valid_to": null
    }
  ],
  "definitions": []
}
