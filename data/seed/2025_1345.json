{
  "id": "2025:1345",
  "type": "statute",
  "title": "Bekendtgørelse om kompetencekrav til forbrugslånsvirksomheder og kreditformidlere",
  "short_name": "BEK H#LOKDOK04",
  "status": "in_force",
  "issued_date": "2025-11-24",
  "url": "https://www.retsinformation.dk/eli/lta/2025/1345/xml",
  "description": "Retsinformation source. DocumentId=CQ003420; AccessionNumber=B20250134505; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på forbrugslånsvirksomheder og kreditformidlere, der er omfattet af § 8 b i lov om forbrugslånsvirksomheder og registrering af kreditformidlere. Stk. 2. Bekendtgørelsen finder ikke anvendelse på boligkreditaftaler."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Kreditaftale: En aftale, hvorved en kreditgiver yder eller giver tilsagn om at yde en forbruger kredit i form af henstand med betalingen, lån eller anden tilsvarende form for finansiel ordning, undtagen aftaler om løbende levering af tjenesteydelser eller varer af samme art, hvor forbrugeren betaler for ydelserne eller varerne i rater, så længe de leveres. 2) Rådgivningstjenester: Individuelle anbefalinger til en forbruger, som vedrører en eller flere transaktioner i forbindelse med kreditaftaler, og som er en aktivitet, der er særskilt fra kreditgivningen og fra de kreditformidlingsaktiviteter, der er anført i nr. 3. 3) Kreditformidler: En fysisk eller juridisk person, der ikke optræder som kreditgiver eller notar og ikke enten direkte eller indirekte blot præsenterer en forbruger for en kreditgiver, og som mod et vederlag, der kan antage form af penge eller en anden aftalt form for finansiel modydelse, som led i den pågældende persons udøvelse af erhvervsmæssig virksomhed a) præsenterer forbrugere for eller tilbyder dem kreditaftaler, b) bistår forbrugere ved at udføre andet forberedende arbejde eller anden administration forud for aftaleindgåelse med henblik på kreditaftaler end som omhandlet i litra a, eller c) indgår kreditaftaler med forbrugere på kreditgivers vegne. 4) Forbrugslånsvirksomhed: En virksomhed, der udbyder kreditaftaler til forbrugere. 5) Forbruger: En person, der i forbindelse med transaktioner, der er omfattet af denne bekendtgørelse, hovedsagelig handler uden for sit erhverv. 6) Ansat: a) Enhver fysisk person, der arbejder for en forbrugslånsvirksomhed eller en kreditformidler, og som direkte er involveret i at udbyde eller formidle kreditaftaler, eller yder rådgivning om kreditaftaler eller har kontakt til forbrugerne i forbindelse med disse aktiviteter. b) Enhver fysisk person, der leder eller fører tilsyn med de fysiske personer, som er omfattet af litra a."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Forbrugslånsvirksomheder og kreditformidlere skal sikre, at virksomhedens ansatte har tilstrækkelige kompetencer til at udforme, tilbyde og bevilge kreditaftaler, til at udøve aktiviteter som kreditformidler og, hvor relevant, til at yde rådgivningstjenester. Hvis indgåelsen af en kreditaftale omfatter en accessorisk tjenesteydelse, skal forbrugslånsvirksomheder og kreditformidlere tilsvarende sikre, at de ansatte har et tilstrækkeligt videns- og kompetenceniveau i forbindelse med ydelsen af den accessoriske tjenesteydelse."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Forbrugslånsvirksomheden og kreditformidleren skal sikre, at den ansatte har tilstrækkelig viden inden for følgende områder, når det er relevant for den ansattes arbejdsområde: 1) Produktkendskab til kreditaftaler og de tillægsydelser, der typisk udbydes på markedet sammen med disse. 2) Lovgivning vedrørende kreditaftaler til forbrugere, særligt om forbrugerbeskyttelse og relevant lovgivning om gæld. 3) Skatteregler, som er relevante for forbrugeren i forbindelse med kreditaftaler. Stk. 2. Forbrugslånsvirksomheden og kreditformidleren skal, når det er relevant for den ansattes arbejdsområde, sikre, at den ansatte i virksomheden kan 1) analysere forbrugerens behov for kreditaftaler navnlig på basis af forbrugerens egne oplysninger, 2) præsentere og begrunde mulige og hensigtsmæssige løsninger af forbrugerens behov for at indgå en kreditaftale, 3) vejlede om de forskellige kreditaftalers virkemåde, og 4) foretage en beregning af de økonomiske konsekvenser af de forskellige løsninger."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Forbrugslånsvirksomheden og kreditformidleren skal ved et uddannelsesbevis, erhvervserfaring, oplæring eller lignende, kunne dokumentere, at den enkelte ansatte har tilstrækkelig viden og kompetencer inden for dennes arbejdsområde, og at den enkelte ansatte løbende vedligeholder sine kompetencer og sin viden på arbejdsområdet."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Bekendtgørelsen træder i kraft den 20. november 2026."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på forbrugslånsvirksomheder og kreditformidlere, der er omfattet af § 8 b i lov om forbrugslånsvirksomheder og registrering af kreditformidlere. Stk. 2. Bekendtgørelsen finder ikke anvendelse på boligkreditaftaler.",
      "valid_from": "2025-11-24",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Kreditaftale: En aftale, hvorved en kreditgiver yder eller giver tilsagn om at yde en forbruger kredit i form af henstand med betalingen, lån eller anden tilsvarende form for finansiel ordning, undtagen aftaler om løbende levering af tjenesteydelser eller varer af samme art, hvor forbrugeren betaler for ydelserne eller varerne i rater, så længe de leveres. 2) Rådgivningstjenester: Individuelle anbefalinger til en forbruger, som vedrører en eller flere transaktioner i forbindelse med kreditaftaler, og som er en aktivitet, der er særskilt fra kreditgivningen og fra de kreditformidlingsaktiviteter, der er anført i nr. 3. 3) Kreditformidler: En fysisk eller juridisk person, der ikke optræder som kreditgiver eller notar og ikke enten direkte eller indirekte blot præsenterer en forbruger for en kreditgiver, og som mod et vederlag, der kan antage form af penge eller en anden aftalt form for finansiel modydelse, som led i den pågældende persons udøvelse af erhvervsmæssig virksomhed a) præsenterer forbrugere for eller tilbyder dem kreditaftaler, b) bistår forbrugere ved at udføre andet forberedende arbejde eller anden administration forud for aftaleindgåelse med henblik på kreditaftaler end som omhandlet i litra a, eller c) indgår kreditaftaler med forbrugere på kreditgivers vegne. 4) Forbrugslånsvirksomhed: En virksomhed, der udbyder kreditaftaler til forbrugere. 5) Forbruger: En person, der i forbindelse med transaktioner, der er omfattet af denne bekendtgørelse, hovedsagelig handler uden for sit erhverv. 6) Ansat: a) Enhver fysisk person, der arbejder for en forbrugslånsvirksomhed eller en kreditformidler, og som direkte er involveret i at udbyde eller formidle kreditaftaler, eller yder rådgivning om kreditaftaler eller har kontakt til forbrugerne i forbindelse med disse aktiviteter. b) Enhver fysisk person, der leder eller fører tilsyn med de fysiske personer, som er omfattet af litra a.",
      "valid_from": "2025-11-24",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Forbrugslånsvirksomheder og kreditformidlere skal sikre, at virksomhedens ansatte har tilstrækkelige kompetencer til at udforme, tilbyde og bevilge kreditaftaler, til at udøve aktiviteter som kreditformidler og, hvor relevant, til at yde rådgivningstjenester. Hvis indgåelsen af en kreditaftale omfatter en accessorisk tjenesteydelse, skal forbrugslånsvirksomheder og kreditformidlere tilsvarende sikre, at de ansatte har et tilstrækkeligt videns- og kompetenceniveau i forbindelse med ydelsen af den accessoriske tjenesteydelse.",
      "valid_from": "2025-11-24",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Forbrugslånsvirksomheden og kreditformidleren skal sikre, at den ansatte har tilstrækkelig viden inden for følgende områder, når det er relevant for den ansattes arbejdsområde: 1) Produktkendskab til kreditaftaler og de tillægsydelser, der typisk udbydes på markedet sammen med disse. 2) Lovgivning vedrørende kreditaftaler til forbrugere, særligt om forbrugerbeskyttelse og relevant lovgivning om gæld. 3) Skatteregler, som er relevante for forbrugeren i forbindelse med kreditaftaler. Stk. 2. Forbrugslånsvirksomheden og kreditformidleren skal, når det er relevant for den ansattes arbejdsområde, sikre, at den ansatte i virksomheden kan 1) analysere forbrugerens behov for kreditaftaler navnlig på basis af forbrugerens egne oplysninger, 2) præsentere og begrunde mulige og hensigtsmæssige løsninger af forbrugerens behov for at indgå en kreditaftale, 3) vejlede om de forskellige kreditaftalers virkemåde, og 4) foretage en beregning af de økonomiske konsekvenser af de forskellige løsninger.",
      "valid_from": "2025-11-24",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Forbrugslånsvirksomheden og kreditformidleren skal ved et uddannelsesbevis, erhvervserfaring, oplæring eller lignende, kunne dokumentere, at den enkelte ansatte har tilstrækkelig viden og kompetencer inden for dennes arbejdsområde, og at den enkelte ansatte løbende vedligeholder sine kompetencer og sin viden på arbejdsområdet.",
      "valid_from": "2025-11-24",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Bekendtgørelsen træder i kraft den 20. november 2026.",
      "valid_from": "2025-11-24",
      "valid_to": null
    }
  ],
  "definitions": []
}
