{
  "id": "2026:119",
  "type": "statute",
  "title": "Bekendtgørelse af lov om radiofrekvenser",
  "short_name": "LBK H#LOKDOK03",
  "status": "in_force",
  "issued_date": "2026-01-21",
  "url": "https://www.retsinformation.dk/eli/lta/2026/119/xml",
  "description": "Retsinformation source. DocumentId=DK000168; AccessionNumber=A20260011929; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne lov gælder for anvendelse af radiofrekvenser. Stk. 2. Loven gælder endvidere for tilsyn med forstyrrelser af radioudstyr og apparater forårsaget af 1) anvendelse af radiofrekvenser og 2) elektromagnetiske fænomener. Stk. 3. Loven finder ikke anvendelse på offentlige myndigheders og infrastrukturforvalteres aktiviteter omfattet af § 126 i, stk. 1, 1. pkt., i lov om luftfart. Stk. 4. I denne lov forstås ved: 1) Delt anvendelse af radiofrekvenser: To eller flere brugeres adgang til at anvende samme frekvensbånd i henhold til en fastlagt deleordning på grundlag af anvendelse af radiofrekvenser uden tilladelse eller tilladelser til at anvende radiofrekvenser eller en kombination heraf, herunder tilladelsesbetinget delt adgang for at fremme delt anvendelse af et frekvensbånd, hvis der indgås en bindende aftale mellem alle involverede parter i overensstemmelse med de bestemmelser om deling, der indgår i deres tilladelser til at anvende radiofrekvenser, for at sikre alle brugere en forudsigelig og pålidelig deleordning. 2) Harmoniserede radiofrekvenser: Radiofrekvenser, for hvilke harmoniserede betingelser vedrørende adgang og effektiv udnyttelse er blevet fastsat ved tekniske gennemførelsesforanstaltninger i overensstemmelse med artikel 4 i Europa-Parlamentets og Rådets beslutning nr. 676/2002/EF af 7. marts 2002 om et frekvenspolitisk regelsæt i Det Europæiske Fællesskab (frekvenspolitikbeslutningen). 3) Radiofrekvenser: Elektromagnetiske bølger i frekvensområdet op til 3.000 GHz, der udbredes uden kunstig afskærmning. 4) Uacceptable forstyrrelser: Forstyrrelser, der udgør en fare for radionavigationstjenesters eller andre sikkerhedstjenesters funktion, eller som på anden måde i alvorlig grad forringer, hindrer eller gentagne gange afbryder radiokommunikationstjenester, der fungerer i overensstemmelse med regler fastsat på baggrund af det internationale frekvenssamarbejde eller samarbejdet i EU eller i dansk lovgivning i øvrigt."
    },
    {
      "provision_ref": "1a:1a",
      "chapter": "1a",
      "section": "1a",
      "content": "§ 1 a. Ministeren for digitalisering kan fastsætte regler om, at skriftlig kommunikation til og fra Digitaliseringsstyrelsen og til og fra Teleklagenævnet om forhold, som er omfattet af denne lov eller af regler udstedt i medfør af denne lov, skal foregå digitalt. Stk. 2. Ministeren for digitalisering kan fastsætte nærmere regler om digital kommunikation, herunder om anvendelse af bestemte it-systemer, særlige digitale formater og digital signatur el.lign. Stk. 3. En digital meddelelse anses for at være kommet frem, når den er tilgængelig for adressaten for meddelelsen."
    },
    {
      "provision_ref": "1a:1b",
      "chapter": "1a",
      "section": "1b",
      "content": "§ 1 b. Ministeren for digitalisering kan fastsætte regler om, at Digitaliseringsstyrelsen og Teleklagenævnet kan udstede afgørelser og andre dokumenter efter denne lov eller efter regler udstedt i medfør af denne lov uden underskrift, med maskinelt eller på tilsvarende måde gengivet underskrift eller under anvendelse af en teknik, der sikrer entydig identifikation af den, som har udstedt afgørelsen eller dokumentet. Sådanne afgørelser og dokumenter sidestilles med afgørelser og dokumenter med personlig underskrift. Stk. 2. Ministeren for digitalisering kan fastsætte regler om, at afgørelser og andre dokumenter, der udelukkende er truffet eller udstedt på grundlag af elektronisk databehandling, kan udstedes alene med angivelse af den pågældende myndighed som afsender."
    },
    {
      "provision_ref": "1a:1c",
      "chapter": "1a",
      "section": "1c",
      "content": "§ 1 c. Hvor det efter denne lov eller i regler udstedt i medfør af denne lov er krævet, at et dokument, som er udstedt af andre end Digitaliseringsstyrelsen eller Teleklagenævnet, skal være underskrevet, kan dette krav opfyldes ved anvendelse af en teknik, der sikrer entydig identifikation af den, som har udstedt dokumentet, jf. dog stk. 2. Sådanne dokumenter sidestilles med dokumenter med personlig underskrift. Stk. 2. Digitaliseringsstyrelsen kan fastsætte nærmere regler om fravigelse af underskriftskrav. Det kan herunder bestemmes, at krav om personlig underskrift ikke kan fraviges for visse typer af dokumenter."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Lovens formål er at fremme konkurrence og effektiv frekvensudnyttelse samt sikre varetagelse af væsentlige samfundsmæssige hensyn. Stk. 2. Ved væsentlige samfundsmæssige hensyn forstås i denne lov hensyn, som er af væsentlig betydning for samfundet som helhed, herunder for udbredelse af samfundsmæssigt vigtige tjenester, eller væsentlige samfundsmæssige hensyn, som ikke kan forventes varetaget af markedet i tilstrækkeligt omfang. Væsentlige samfundsmæssige hensyn kan bl.a. være mediepolitiske hensyn, herunder hensyn til public service-virksomhed, hensyn til forskning og hensyn til forsvaret og nød- og beredskabstjenesters anvendelse af radiofrekvenser. Der kan ligeledes være tale om hensyn til elektroniske kommunikationstjenester, hvis udbredelse kan have stor samfundsøkonomisk betydning. Stk. 3. Hvor det er nødvendigt at prioritere mellem formålene i stk. 1, vægtes disse i følgende rækkefølge: 1) Varetagelse af væsentlige samfundsmæssige hensyn. 2) Fremme af konkurrence. 3) Effektiv frekvensudnyttelse. Stk. 4. Hvor frekvensressourcerne er så begrænsede, at udstedelse af tilladelser til flere forskellige ansøgere vil gøre det umuligt at sikre alle brugere adgang til de pågældende tjenester, skal effektiv frekvensudnyttelse dog prioriteres højere end fremme af konkurrence. Stk. 5. Ministeren for digitalisering kan beslutte at afsætte radiofrekvenser til statens eget brug af hensyn til beskyttelsen af den offentlige orden og den offentlige sikkerhed og til forsvaret. Digitaliseringsstyrelsen indarbejder ministerens beslutning i en frekvensplan som nævnt i § 4."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Ministeren for digitalisering fastsætter et frekvenspolitisk rammemandat. Det frekvenspolitiske rammemandat indeholder bindende retningslinjer for Digitaliseringsstyrelsens overordnede prioritering af den danske frekvensanvendelse og Digitaliseringsstyrelsens administration af denne lov. Stk. 2. I forbindelse med fastsættelse af det frekvenspolitiske rammemandat efter stk. 1 fastsætter ministeren for digitalisering regler om, hvilke væsentlige samfundsmæssige hensyn, jf. § 2, stk. 2, der i tilfælde af frekvensknaphed, jf. § 7, stk. 6, kan indebære, at ministeren for digitalisering skal træffe beslutning om valg af tildelingsmetode, jf. § 9."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Digitaliseringsstyrelsen fastsætter en frekvensplan, som indeholder en samlet oversigt over rammerne for anvendelse og indbyrdes prioritering af de samlede radiofrekvenser."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Ministeren for digitalisering beslutter, om frekvensanvendelsen skal liberaliseres. Stk. 2. Ved liberalisering af frekvensanvendelsen forstås, at frekvensanvendelsen i et givent frekvensbånd gøres tjeneste- og teknologineutral, så der ikke stilles krav om at udbyde en bestemt tjeneste eller anvende en bestemt teknologi i det pågældende frekvensbånd. Stk. 3. I grundlaget for beslutninger, der træffes efter stk. 1, kan bl.a. indgå følgende hensyn: 1) Fleksibel anvendelse anbefales eller er besluttet på internationalt eller europæisk niveau. 2) Fleksibel anvendelse efterspørges af markedet. 3) Fleksibel anvendelse forventes at kunne fremme innovation vedrørende udstyr, teknologi eller tjenester. 4) Fleksibel anvendelse forventes ikke at ville medføre en øget mængde uacceptable forstyrrelser af frekvensanvendelse. 5) Varetagelse af væsentlige samfundsmæssige hensyn, jf. § 2, stk. 2, taler ikke imod liberalisering. Stk. 4. En beslutning om liberalisering truffet af ministeren for digitalisering efter stk. 1 skal af Digitaliseringsstyrelsen indarbejdes i en frekvensplan som nævnt i § 4. Stk. 5. I forbindelse med at ministeren for digitalisering træffer beslutning efter stk. 1, kan Digitaliseringsstyrelsen beslutte at lempe vilkår for frekvensanvendelsen i tilladelser til at anvende radiofrekvenser i det eller de frekvensbånd, som beslutningen vedrører."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Anvendelse af radiofrekvenser kan alene ske på grundlag af tilladelse udstedt af Digitaliseringsstyrelsen, jf. dog stk. 2-6. Stk. 2. Digitaliseringsstyrelsen fastsætter regler om, at visse radiofrekvenser kan anvendes uden tilladelse, og fastsætter regler for denne anvendelse. Stk. 3. Anvendelse af radiofrekvenser i radioanlæg, der alene er indrettet til modtagelse af radiofrekvenser, kan ske uden tilladelse. Stk. 4. Ministeren for digitalisering kan efter forhandling med forsvarsministeren fastsætte regler om forsvarets anvendelse af radiofrekvenser, herunder at forsvarets anvendelse af radiofrekvenser kan ske uden tilladelse. Stk. 5. Politiet kan anvende radiofrekvenser uden tilladelse med henblik på at forstyrre eller afbryde radio- og telekommunikation m.v. som led i indgreb foretaget i medfør af § 791 c i lov om rettens pleje eller lov om politiets virksomhed. Stk. 6. Amerikanske styrker kan anvende radiofrekvenser uden tilladelse i forbindelse med deres opgavevaretagelse efter bilag 1 til lov om forsvarssamarbejde mellem Danmark og Amerikas Forenede Stater m.v."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Digitaliseringsstyrelsen udsteder tilladelser til at anvende radiofrekvenser, efterhånden som ansøgninger herom modtages. Stk. 2. I tilfælde af modtagelse af flere ansøgninger til samme radiofrekvenser på samme dag, og hvor der i øvrigt ikke foreligger frekvensknaphed efter stk. 6, udstedes tilladelse efter lodtrækning. Hvis en af disse ansøgninger til samme radiofrekvenser indgives af en eksisterende indehaver af tilladelse til at anvende de ansøgte radiofrekvenser, vil denne ansøgning blive betragtet som modtaget først efter stk. 1. Stk. 3. Hvis Digitaliseringsstyrelsen modtager en eller flere ansøgninger om tilladelse til at anvende radiofrekvenser, der på ansøgningstidspunktet er omfattet af en allerede udstedt tilladelse, men hvor der i øvrigt ikke foreligger frekvensknaphed efter stk. 6, giver Digitaliseringsstyrelsen den eksisterende tilladelsesindehaver meddelelse om modtagelsen. Den eksisterende tilladelsesindehaver vil herefter inden for en frist fastsat af Digitaliseringsstyrelsen kunne ansøge om en fornyelse af den eksisterende tilladelse. Den eksisterende tilladelsesindehavers ansøgning indgivet inden for den fastsatte frist vil blive betragtet som modtaget først efter stk. 1. Stk. 4. Digitaliseringsstyrelsen afviser en ansøgning om tilladelse til at anvende radiofrekvenser, der på ansøgningstidspunktet er omfattet af en allerede udstedt tilladelse, hvis Digitaliseringsstyrelsen modtager ansøgningen tidligere end 2 år før udløbet af tilladelsen til at anvende de pågældende radiofrekvenser. Digitaliseringsstyrelsen afviser endvidere en ansøgning om tilladelse til at anvende radiofrekvenser, der ikke anvendes på ansøgningstidspunktet, hvis Digitaliseringsstyrelsen modtager ansøgningen, tidligere end 3 måneder før den pågældende tilladelse ønskes udstedt. Stk. 5. Digitaliseringsstyrelsen kan udsætte udstedelse af tilladelser efter stk. 1 med henblik på at undersøge, om der foreligger frekvensknaphed efter stk. 6. Stk. 6. Frekvensknaphed foreligger, når Digitaliseringsstyrelsen konstaterer, at der er mere end én ansøger til den eller de samme radiofrekvenser i et givent geografisk område, og hvor Digitaliseringsstyrelsen derfor ikke vil kunne imødekomme alle modtagne ansøgninger, herunder ved at angive muligheder for at anvende radiofrekvenser, som efter Digitaliseringsstyrelsens vurdering er substituerbare i forhold til de ansøgte radiofrekvenser. Frekvensknaphed foreligger tillige, når Digitaliseringsstyrelsen vurderer, at efterspørgslen efter radiofrekvenser i et givent geografisk område ikke kan forventes at ville kunne imødekommes inden for et kortere tidsrum, herunder ved at angive muligheder for at anvende radiofrekvenser, som efter Digitaliseringsstyrelsens vurdering er substituerbare i forhold til de ansøgte radiofrekvenser."
    },
    {
      "provision_ref": "3:7a",
      "chapter": "3",
      "section": "7a",
      "content": "§ 7 a. I tilfælde af manglende efterspørgsel på harmoniserede radiofrekvenser kan Digitaliseringsstyrelsen udstede tilladelse i medfør af § 7, stk. 1, til at anvende radiofrekvenserne på andre tekniske vilkår end de harmoniserede tekniske vilkår, når følgende er opfyldt: 1) Digitaliseringsstyrelsen har konstateret den manglende efterspørgsel på baggrund af en offentlig høring over interessen for at anvende de pågældende radiofrekvenser på de harmoniserede tekniske vilkår og af en fremadrettet vurdering af efterspørgslen. 2) Anvendelse af de pågældende radiofrekvenser på andre tekniske vilkår end de harmoniserede tekniske vilkår hindrer ikke tilgængeligheden til eller anvendelsen af de pågældende radiofrekvenser på de harmoniserede tekniske vilkår i andre EU-medlemsstater. 3) Digitaliseringsstyrelsen tager ved vurderingen hensyn til den langsigtede tilgængelighed til og anvendelse af de pågældende radiofrekvenser og til de stordriftsfordele, som kan følge af anvendelsen af radiofrekvenserne på de harmoniserede tekniske vilkår. Stk. 2. Digitaliseringsstyrelsen vurderer regelmæssigt på baggrund af stk. 1 eller i øvrigt på baggrund af en ansøgning om tilladelse til at anvende radiofrekvenserne på de harmoniserede tekniske vilkår, om der kan udstedes tilladelser til at anvende radiofrekvenserne til et andet formål end det harmoniserede formål."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Digitaliseringsstyrelsen kan iværksætte en fremlysning af radiofrekvenser til brug for undersøgelsen af, om der foreligger frekvensknaphed efter § 7, stk. 6. Stk. 2. På baggrund af Digitaliseringsstyrelsens fremlysning af radiofrekvenser efter stk. 1 kan interesserede parter indgive en ansøgning til Digitaliseringsstyrelsen, jf. stk. 3 og 4. Stk. 3. Ved iværksættelse af fremlysning af radiofrekvenser beslutter Digitaliseringsstyrelsen, 1) hvilke oplysninger ansøgninger efter stk. 2 skal indeholde, og 2) ansøgningsfristen. Stk. 4. Ansøgninger efter stk. 2 skal ledsages af et depositum. Digitaliseringsstyrelsen fastsætter nærmere regler om størrelse af depositum, procedure for indbetaling, herunder dokumentation herfor, og tilbagebetaling og forrentning af indbetalt depositum. Stk. 5. Ansøgninger om tilladelse til at anvende radiofrekvenser, som modtages, inden fremlysning af de pågældende radiofrekvenser er iværksat, bortfalder, hvis Digitaliseringsstyrelsen efter udsættelse af udstedelse af tilladelser, jf. § 7, stk. 5, iværksætter fremlysning af de pågældende radiofrekvenser. Ved iværksættelse af fremlysningen underretter Digitaliseringsstyrelsen sådanne ansøgere om, at der skal indgives nye ansøgninger efter stk. 2 i forbindelse med fremlysningen. Stk. 6. Digitaliseringsstyrelsen afviser ansøgninger, som ikke opfylder de krav, som er nævnt i stk. 3 og 4. Stk. 7. Hvis Digitaliseringsstyrelsen efter afsluttet fremlysning af radiofrekvenser konstaterer, at der ikke foreligger frekvensknaphed, jf. § 7, stk. 6, udsteder Digitaliseringsstyrelsen tilladelse til at anvende de af fremlysningen omfattede radiofrekvenser i henhold til de ansøgninger, som ikke er blevet afvist efter stk. 6."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Ministeren for digitalisering træffer beslutning om tildelingsmetode, når Digitaliseringsstyrelsen har konstateret, at der er frekvensknaphed, jf. § 7, stk. 6, og at udstedelse af tilladelse er omfattet af regler fastsat i medfør af § 3, stk. 2. Stk. 2. Ministeren for digitalisering træffer efter stk. 1 beslutning om, hvorvidt Digitaliseringsstyrelsen som grundlag for udstedelse af tilladelser skal 1) afholde auktion efter reglerne i § 10, 2) gennemføre offentligt udbud efter reglerne i § 11 eller 3) udstede tilladelser, efterhånden som ansøgninger herom modtages, jf. § 7, stk. 1. Stk. 3. Hvis ministeren for digitalisering efter stk. 2, nr. 1 eller 2, beslutter, at Digitaliseringsstyrelsen skal afholde auktion eller gennemføre offentligt udbud, træffer ministeren for digitalisering beslutning om, 1) hvorvidt der er særlige hensyn, som skal varetages ved auktionen eller udbuddets gennemførelse, 2) hvilke radiofrekvenser og opdeling heraf der skal være omfattet af auktionen, eller typer og antal af tilladelser, der skal være omfattet af udbuddet, 3) minimumskrav, 4) minimumsbudsum og mindstepris ved afholdelse af auktion, 5) udelukkelse fra auktionen eller udbuddet, 2) Komma i sætningen fremgår ikke af lov nr. 131 af 16. februar 2016, men er indsat administrativt. 6) begrænsning i tilladelsesindehaveres adgang til at disponere over tilladelser udstedt på baggrund af auktionen eller udbuddet i forhold til aktører udelukket efter nr. 5 og 7) de kriterier, der kan tillægges vægt ved vurdering af de indkomne tilbud ved gennemførelse af udbud."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. For auktioner, hvorved der skal varetages væsentlige samfundsmæssige hensyn på baggrund af beslutning truffet efter § 9, træffer Digitaliseringsstyrelsen nærmere beslutning om gennemførelse af auktionen og om vilkår i tilladelser, der udstedes på baggrund af auktionen. Stk. 2. Digitaliseringsstyrelsens beslutning efter stk. 1 kan omfatte 1) auktionsdesign, herunder auktionsformat og frekvenslofter, auktionsmaterialet, afholdelse af auktionen og forudsætninger for deltagelse i auktionen, 2) depositum og bankgaranti, 3) retningslinjer med henblik på at imødegå en adfærd fra budgiverne, der kan begrænse eller har til formål at begrænse konkurrencen i forbindelse med auktionen, 4) fraskrivning af retten til at kræve anden form for erstatning end pengekrav, 5) erstatning og sanktioner for overtrædelse af regler fastsat for auktionen i form af bortvisning fra auktionen, tilbagekaldelse af allerede udstedte tilladelser og bod, og 6) at deltagerne i auktionen skal betale for de omkostninger, der er forbundet med Digitaliseringsstyrelsens forberedelse og afholdelse af auktionen samt udstedelsen af tilladelserne. Stk. 3. Digitaliseringsstyrelsens beslutning om vilkår i tilladelser, der udstedes på baggrund af auktionen, kan ud over vilkår som nævnt i stk. 2, nr. 5, § 9, stk. 3, nr. 3 og 6, og § 14 omfatte 1) varighed og fornyelse af tilladelserne, 2) anvendelse af de radiofrekvenser, der er omfattet af tilladelserne, inden en nærmere fastsat dato, 3) vilkår for betaling for tilladelserne, herunder betaling i forbindelse med eventuel efterfølgende overdragelse, og 4) at §§ 23, stk. 1, stk. 2, 1. pkt., og stk. 3, og 24, stk. 1, i en nærmere afgrænset periode ikke finder anvendelse på tilladelser udstedt efter auktion. Stk. 4. Digitaliseringsstyrelsen udsteder tilladelser efter at have afholdt auktion som nævnt i stk. 1. Digitaliseringsstyrelsen fastsætter vilkår i tilladelserne i overensstemmelse med de beslutninger, der er truffet om auktionen, jf. stk. 1 og § 9 stk. 3, nr. 3 og 6. Digitaliseringsstyrelsen kan endvidere fastsætte vilkår efter § 14 i tilladelserne."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. For offentligt udbud, som gennemføres på baggrund af beslutning herom efter § 9, træffer Digitaliseringsstyrelsen nærmere beslutning om gennemførelse af det offentlige udbud og om vilkår i tilladelser, der udstedes på baggrund af det offentlige udbud. Stk. 2. Digitaliseringsstyrelsens beslutning efter stk. 1 kan omfatte 1) udbudsformen, herunder afholdelse af en interessetilkendegivelsesrunde, udbudsmaterialet, gennemførelse af udbuddet og forudsætninger for deltagelse i udbuddet, 2) fordeling af tilladelserne, 3) retningslinjer med henblik på at imødegå en adfærd fra tilbudsgiverne, der kan begrænse eller har til formål at begrænse konkurrencen i forbindelse med udbuddet, 4) erstatning og sanktioner for overtrædelse af regler fastsat for udbuddet i form af bortvisning fra udbuddet, tilbagekaldelse af allerede udstedte tilladelser og bod, 5) at deltagerne i det offentlige udbud skal betale for de omkostninger, der er forbundet med Digitaliseringsstyrelsens forberedelse og gennemførelse af udbuddet samt udstedelsen af tilladelserne, og 6) depositum og bankgaranti. Stk. 3. Digitaliseringsstyrelsens beslutning om vilkår i tilladelser, der udstedes på baggrund af et gennemført offentligt udbud, kan ud over vilkår som nævnt i stk. 2, nr. 4, § 9, stk. 3, nr. 3 og 6, og § 14 omfatte 1) varighed og fornyelse af tilladelserne, 3) Komma i sætningen fremgår ikke af lov nr. 131 af 16. februar 2016, men er indsat administrativt. 2) anvendelse af de radiofrekvenser, der er omfattet af tilladelserne, inden en nærmere fastsat dato, 3) at §§ 23, stk. 1, stk. 2, 1. pkt., og stk. 3, og 24, stk. 1, i en nærmere afgrænset periode ikke finder anvendelse på tilladelser udstedt efter offentligt udbud, og 4) vilkår på baggrund af de tilbud, der afgives, hvis antallet af disse tilbud svarer til eller overstiger det antal tilladelser, der udbydes. Stk. 4. Digitaliseringsstyrelsen udsteder tilladelser efter at have gennemført offentligt udbud som nævnt i stk. 1. Digitaliseringsstyrelsen fastsætter vilkår i tilladelserne i overensstemmelse med de beslutninger, der er truffet om udbuddet, jf. stk. 1 og § 9, stk. 3, nr. 3 og 6. Digitaliseringsstyrelsen kan endvidere fastsætte vilkår efter § 14 i tilladelserne."
    },
    {
      "provision_ref": "3:12",
      "chapter": "3",
      "section": "12",
      "content": "§ 12. I tilfælde af frekvensknaphed, jf. § 7, stk. 6, hvor der ikke i henhold til regler fastsat i medfør af § 3, stk. 2, skal varetages væsentlige samfundsmæssige hensyn, afholder Digitaliseringsstyrelsen auktion. Stk. 2. I forbindelse med afholdelse af auktionen kan Digitaliseringsstyrelsen træffe beslutning om, 1) hvilke radiofrekvenser og opdeling heraf der skal være omfattet af auktionen, 2) auktionsdesign, herunder auktionsformat og frekvenslofter, auktionsmaterialet, afholdelse af auktionen og forudsætningerne for deltagelse i auktionen, 3) depositum og bankgaranti, 4) minimumsbudsum og mindstepris, 5) retningslinjer med henblik på at imødegå en adfærd fra budgiverne, der kan begrænse eller har til formål at begrænse konkurrencen i forbindelse med auktionen, 6) fraskrivning af retten til at kræve anden form for erstatning end pengekrav, 7) erstatning og sanktioner for overtrædelse af regler fastsat for auktionen i form af bortvisning fra auktionen, tilbagekaldelse af allerede udstedte tilladelser og bod, og 8) at deltagerne i auktionen skal betale for de omkostninger, der er forbundet med Digitaliseringsstyrelsens forberedelse og afholdelse af auktionen samt udstedelsen af tilladelserne. Stk. 3. I forbindelse med afholdelse af auktionen kan Digitaliseringsstyrelsen ud over vilkår som nævnt i stk. 2, nr. 7, og § 14 træffe beslutning om fastsættelse af vilkår i tilladelser, der udstedes på baggrund af auktionen, om varighed og fornyelse af tilladelserne, om anvendelse af de radiofrekvenser, der er omfattet af tilladelserne, inden en nærmere fastsat dato og om betaling for tilladelserne, herunder i forbindelse med efterfølgende overdragelse. Stk. 4. Digitaliseringsstyrelsen udsteder tilladelser efter at have afholdt auktion som nævnt i stk. 1. Digitaliseringsstyrelsen fastsætter vilkår i tilladelserne i overensstemmelse med den beslutning, der er truffet om auktionen, jf. stk. 2. Digitaliseringsstyrelsen kan endvidere fastsætte vilkår efter § 14 i tilladelserne."
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Digitaliseringsstyrelsen kan udstede forsøgstilladelser til at afprøve en nærmere specificeret teknologi eller tjeneste. Stk. 2. Digitaliseringsstyrelsen kan ved udstedelse af forsøgstilladelser tillade frekvensanvendelse, som ikke er i overensstemmelse med frekvensplanen, jf. § 4. Stk. 3. Digitaliseringsstyrelsen fastsætter vilkår for forsøgstilladelser. Sådanne vilkår kan omfatte krav om, at forsøgsresultater efter afslutning af forsøg skal oplyses til Digitaliseringsstyrelsen."
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Digitaliseringsstyrelsen fastsætter ved udstedelse af tilladelser vilkår for at anvende radiofrekvenser. Sådanne vilkår kan omfatte begrænsninger i form af krav om at anvende en bestemt teknologi, hvis Digitaliseringsstyrelsen vurderer, at sådanne begrænsninger er nødvendige af hensyn til at 1) undgå uacceptable forstyrrelser, 2) beskytte folkesundheden mod elektromagnetiske felter, 3) overholde en fastsat begrænsning i udbuddet af en bestemt tjeneste, 4) sikre tjenesters tekniske kvalitet, 5) sikre mest mulig delt anvendelse af radiofrekvenser, 6) sikre effektiv udnyttelse af radiofrekvenser eller 7) sikre opfyldelse af en almennyttig målsætning i overensstemmelse med stk. 2. Stk. 2. Digitaliseringsstyrelsen kan fastsætte vilkår, som udgør en begrænsning i udbuddet af en bestemt tjeneste, hvis sådanne begrænsninger efter Digitaliseringsstyrelsens vurdering er nødvendige for at opfylde en almennyttig målsætning, herunder 1) sikkerhed for menneskeliv, 2) fremme af social, regional og territorial samhørighed, 3) effektiv udnyttelse af frekvensressourcerne eller 4) fremme af kulturel og sproglig mangfoldighed samt mediepluralisme. Stk. 3. De vilkår, som Digitaliseringsstyrelsen efter stk. 1 og 2 kan fastsætte, kan omfatte 1) radiotekniske krav, herunder a) frekvensmaske, b) maksimal sendestyrke, c) maksimal antennehøjde og antennekarakteristika, d) modulationstyper og spektralbredde og e) frekvensstabilitet, 2) krav begrundet i forstyrrelsesmæssige forhold, 3) krav med sigte på at gennemføre forpligtelser, der følger af det internationale frekvenssamarbejde eller samarbejdet i EU, 4) fastsættelse af den geografiske udstrækning af anvendelsesområdet for de udstedte tilladelser eller 5) krav med sigte på varetagelse af væsentlige samfundsmæssige hensyn. Stk. 4. Digitaliseringsstyrelsen kan efter ansøgning lempe vilkår om at udbyde en bestemt tjeneste eller anvende en bestemt teknologi, hvis disse vilkår efter styrelsens vurdering ikke længere er nødvendige at opretholde efter stk. 1 og 2. Stk. 5. Digitaliseringsstyrelsen kan fastætte vilkår om anvendelse af de radiofrekvenser, der er omfattet af en tilladelse, som udstedes i medfør af § 7, stk. 1, inden en nærmere fastsat dato."
    },
    {
      "provision_ref": "3:15-18",
      "chapter": "3",
      "section": "15-18",
      "content": "§§ 15-18. (Ophævet)"
    },
    {
      "provision_ref": "3:19",
      "chapter": "3",
      "section": "19",
      "content": "§ 19. Digitaliseringsstyrelsen fastsætter regler om varigheden af de enkelte kategorier af tilladelser udstedt i medfør af § 7, stk. 1, § 10, stk. 4, § 11, stk. 4, § 12, stk. 4, og § 13, stk. 1, medmindre andet er besluttet i medfør af §§ 10 eller 11, af tilladelser udstedt i medfør af § 7, stk. 1, § 10, stk. 4, § 11, stk. 4, eller § 12, stk. 4, til at anvende radiofrekvenser, der er harmoniseret til trådløse bredbåndstjenester, og af tilladelser udstedt i medfør af § 7, stk. 1, jf. § 7 a, til at anvende radiofrekvenser på andre tekniske vilkår end harmoniserede tekniske vilkår."
    },
    {
      "provision_ref": "3:20",
      "chapter": "3",
      "section": "20",
      "content": "§ 20. Digitaliseringsstyrelsen kan fastsætte regler om forenklede procedurer for fornyelse af tilladelser, medmindre andet er besluttet i medfør af §§ 10 eller 11."
    },
    {
      "provision_ref": "4:21",
      "chapter": "4",
      "section": "21",
      "content": "§ 21. Overdragelse af tilladelser kan ske uden forudgående godkendelse, jf. dog stk. 3-5. Overdragelse af tilladelser kan ske i form af fuldstændig overdragelse, overdragelse af dele af frekvensbånd omfattet af en tilladelse eller af dele af en tilladelses geografiske anvendelsesområde. Tilladelser kan i samme omfang tilbageleveres til Digitaliseringsstyrelsen. Stk. 2. En tilladelsesindehaver skal underrette Digitaliseringsstyrelsen, straks efter at en aftale om overdragelse er indgået. Disse oplysninger offentliggøres af Digitaliseringsstyrelsen. Stk. 3. Digitaliseringsstyrelsen kan fastsætte regler om, at en tilladelsesindehavers planer om hel eller delvis udlejning af tilladelser og overdragelse efter stk. 1 samt eventuelle oplysninger, som måtte blive fastlagt af Europa-Kommissionen i en gennemførelsesretsakt, skal meddeles Digitaliseringsstyrelsen, og at disse oplysninger offentliggøres af Digitaliseringsstyrelsen. Stk. 4. Ministeren for digitalisering kan fastsætte regler om, at overdragelse eller tilbagelevering af dele af tilladelser udstedt efter auktion, jf. § 10, eller offentligt udbud, jf. § 11, kun kan ske efter Digitaliseringsstyrelsens forudgående godkendelse. Stk. 5. Ministeren for digitalisering kan fastsætte regler om, at stk. 1 ikke finder anvendelse på tilladelser til at anvende radiofrekvenser afsat til radio- eller tv-formål, jf. § 35, stk. 1."
    },
    {
      "provision_ref": "4:22",
      "chapter": "4",
      "section": "22",
      "content": "§ 22. En tilladelsesindehaver må ikke etablere en så betydende markedsposition, at tilladelsesindehaveren til skade for konkurrencen vil kunne hindre effektiv udnyttelse af frekvensressourcer."
    },
    {
      "provision_ref": "4:22a",
      "chapter": "4",
      "section": "22a",
      "content": "§ 22 a. Hvor der i et lokalt område ikke stilles nogen alternativ adgangsmulighed til slutbrugere til rådighed på rimelige betingelser, kan Digitaliseringsstyrelsen træffe afgørelse om, at en tilladelsesindehaver, som har mulighed for at udbyde elektroniske kommunikationsnet i området ved hjælp af radiofrekvenser, skal imødekomme enhver rimelig anmodning om at give adgang til tilladelsesindehaverens eksisterende passive infrastruktur eller om at indgå en aftale om roaming til brug for udbud af elektroniske kommunikationstjenester i området, jf. dog stk. 3 og 4. En sådan anmodning skal indgives skriftligt til tilladelsesindehaveren og angive, hvilke elementer i den passive infrastruktur der anmodes om adgang til, eller relevante elementer i forhold til en aftale om roaming. Stk. 2. Er en forpligtelse efter stk. 1 ikke tilstrækkelig til at imødegå, at der ikke stilles nogen alternativ adgangsmulighed til slutbrugere til rådighed på rimelige betingelser, kan Digitaliseringsstyrelsen træffe afgørelse om, at en tilladelsesindehaver, der har mulighed for at udbyde elektroniske kommunikationsnet i det lokale område nævnt i stk. 1 ved hjælp af radiofrekvenser, skal imødekomme enhver rimelig anmodning om adgang til tilladelsesindehaverens eksisterende aktive infrastruktur til brug for udbud af elektroniske kommunikationstjenester i området, jf. dog stk. 3 og 4. En anmodning skal indgives skriftligt til tilladelsesindehaveren og angive, hvilke elementer i den aktive infrastruktur der anmodes om adgang til. Stk. 3. Digitaliseringsstyrelsen kan pålægge en tilladelsesindehaver de forpligtelser, som er nævnt i stk. 1 og 2, på rimelige betingelser, når 1) en sådan forpligtelse for tilladelsesindehaveren er umiddelbart nødvendig, for at den anmodende part kan udbyde elektroniske kommunikationstjenester i det lokale område ved hjælp af radiofrekvenser, 2) muligheden er klart fastsat på tidspunktet for udstedelsen af tilladelsen til at anvende radiofrekvenser, og 4) Komma i sætningen fremgår ikke af lov nr. 1833 af 8. december 2020, men er indsat administrativt. 3) der er uoverstigelige økonomiske eller fysiske hindringer for, at infrastruktur til brug for udbud af elektroniske kommunikationsnet eller -tjenester, som er afhængige af anvendelse af radiofrekvenser, udrulles i det lokale område og slutbrugernes adgang til elektroniske kommunikationsnet eller -tjenester i det lokale område som følge heraf er alvorligt mangelfuld eller fraværende. Stk. 4. Digitaliseringsstyrelsen skal ved en afgørelse efter stk. 1 og 2 tage hensyn til 1) behovet for at maksimere konnektiviteten, herunder langs større transportveje og i bestemte områder, og muligheden for betydeligt at øge udbuddet og kvaliteten af tjenester for slutbrugerne, 2) effektiv anvendelse af radiofrekvenser, 3) de tekniske muligheder for deling og tilknyttede betingelser, 4) situationen med hensyn til infrastrukturbaseret og tjenestebaseret konkurrence, 5) teknologisk innovation og 6) det overordnede behov for at fremme tilladelsesindehaverens incitament til at udrulle infrastrukturen. Stk. 5. Digitaliseringsstyrelsen behandler sager om tilladelsesindehaveres afvisning af en anmodning om adgang til eksisterende infrastruktur eller om at indgå en lokalaftale om roaming på baggrund af en forpligtelse pålagt af Digitaliseringsstyrelsen i medfør af stk. 1 eller 2. Digitaliseringsstyrelsen kan ved afgørelsen pålægge den, der anmoder om adgang eller en roamingaftale, at dele radiofrekvenser med tilladelsesindehaveren i det pågældende område. Digitaliseringsstyrelsen behandler endvidere sager om, at anmodninger efter stk. 1 og 2 ikke er imødekommet inden for 2 måneder."
    },
    {
      "provision_ref": "4:23",
      "chapter": "4",
      "section": "23",
      "content": "§ 23. Digitaliseringsstyrelsen kan med 1 års varsel fastsætte nye vilkår eller ændre vilkår for at anvende radiofrekvenser, hvis det er nødvendigt for at 1) sikre gennemførelsen af forpligtelser, der følger af det internationale frekvenssamarbejde eller samarbejdet i EU, eller 2) varetage væsentlige samfundsmæssige hensyn, jf. § 2, stk. 2. Stk. 2. Digitaliseringsstyrelsen kan fastsætte nye eller ændrede vilkår efter stk. 1 med et kortere varsel end 1 år, hvis det er nødvendigt af hensyn til menneskers liv eller helbred. 1. pkt. finder tilsvarende anvendelse, hvis det er nødvendigt af hensyn til amerikanske styrkers anvendelse af radiofrekvenser i forbindelse med deres opgavevaretagelse efter bilag 1 til lov om forsvarssamarbejde mellem Danmark og Amerikas Forenede Stater m.v. Stk. 3. Med henblik på at afhjælpe uacceptable forstyrrelser af frekvensanvendelse, som ikke skyldes overtrædelser af loven, regler fastsat i medfør heraf eller vilkår i en tilladelse, kan Digitaliseringsstyrelsen fastsætte nye vilkår eller ændre allerede fastsatte vilkår i udstedte tilladelser."
    },
    {
      "provision_ref": "4:24",
      "chapter": "4",
      "section": "24",
      "content": "§ 24. Digitaliseringsstyrelsen kan med 1 års varsel tilbagekalde tilladelser, hvis det er nødvendigt for at 1) sikre gennemførelsen af forpligtelser, der følger af det internationale frekvenssamarbejde eller samarbejdet i EU, eller 2) varetage væsentlige samfundsmæssige hensyn, jf. § 2, stk. 2, jf. dog § 37, stk. 1. Stk. 2. Digitaliseringsstyrelsen kan tilbagekalde tilladelser med kortere varsel end 1 år, hvis det er nødvendigt af hensyn til amerikanske styrkers anvendelse af radiofrekvenser i forbindelse med deres opgavevaretagelse efter bilag 1 til lov om forsvarssamarbejde mellem Danmark og Amerikas Forenede Stater m.v."
    },
    {
      "provision_ref": "4:25",
      "chapter": "4",
      "section": "25",
      "content": "§ 25. Digitaliseringsstyrelsen tilbagekalder en tilladelse, hvis tilladelsesindehaveren ikke betaler forfaldne frekvensafgifter, jf. § 50."
    },
    {
      "provision_ref": "4:26",
      "chapter": "4",
      "section": "26",
      "content": "§ 26. Digitaliseringsstyrelsen kan tilbagekalde en tilladelse, hvis tilladelsesindehaveren groft overtræder loven, regler, som er fastsat i medfør af loven, eller vilkår i tilladelsen."
    },
    {
      "provision_ref": "5:27",
      "chapter": "5",
      "section": "27",
      "content": "§ 27. Digitaliseringsstyrelsen kan fastsætte regler, hvorefter anvendelse af radiofrekvenser i amatørradio- og amatørradiosatellittjenesten, luftfartsradiotjenester og maritime radiotjenester forudsætter, at en prøve er bestået."
    },
    {
      "provision_ref": "5:28",
      "chapter": "5",
      "section": "28",
      "content": "§ 28. Digitaliseringsstyrelsen fastsætter regler for prøver som anført i § 27."
    },
    {
      "provision_ref": "5:29",
      "chapter": "5",
      "section": "29",
      "content": "§ 29. Digitaliseringsstyrelsen fastsætter regler om udstedelse af kaldesignaler og identifikationsnumre."
    },
    {
      "provision_ref": "5:30",
      "chapter": "5",
      "section": "30",
      "content": "§ 30. Digitaliseringsstyrelsen fastsætter regler om anvendelse af kaldesignaler og identifikationsnumre."
    },
    {
      "provision_ref": "6:31",
      "chapter": "6",
      "section": "31",
      "content": "§ 31. Digitaliseringsstyrelsen fastsætter regler om tavshedspligt for alle, der modtager radiosignaler, uden at radiosignalerne er tiltænkt modtageren eller almenheden."
    },
    {
      "provision_ref": "6:32",
      "chapter": "6",
      "section": "32",
      "content": "§ 32. Ministeren for digitalisering kan fastsætte regler om anvendelse af radiofrekvenser i tilfælde af krise og krig samt katastrofer og andre ekstraordinære situationer i fredstid."
    },
    {
      "provision_ref": "6:32a",
      "chapter": "6",
      "section": "32a",
      "content": "§ 32 a. Uanset §§ 23 og 24 kan radiofrekvenser anvendes umiddelbart af amerikanske styrker i forbindelse med deres opgavevaretagelse efter bilag 1 til lov om forsvarssamarbejde mellem Danmark og Amerikas Forenede Stater m.v., hvis presserende operationelle forhold gør det nødvendigt."
    },
    {
      "provision_ref": "6:33",
      "chapter": "6",
      "section": "33",
      "content": "§ 33. Når hensynet til statens sikkerhed gør det nødvendigt, kan Digitaliseringsstyrelsen forbyde anvendelse af bestemte radiofrekvenser. Sendeanlæg, der anvender radiofrekvenser, som er omfattet af et sådant forbud, kan forlanges afleveret til offentlig myndighed til deponering."
    },
    {
      "provision_ref": "7:34",
      "chapter": "7",
      "section": "34",
      "content": "§ 34. Reglerne i §§ 35-37 finder anvendelse på radiofrekvenser, der i frekvensplanen, jf. § 4, er afsat til radio- eller tv-formål."
    },
    {
      "provision_ref": "7:35",
      "chapter": "7",
      "section": "35",
      "content": "§ 35. Digitaliseringsstyrelsen kan udstede tilladelser, jf. §§ 7 og 13, til at anvende radiofrekvenser, der i frekvensplanen, jf. § 4, er afsat til radio- eller tv-formål, til radio- eller tv-formål og til andre formål end radio eller tv. Stk. 2. Ved udstedelse af tilladelser efter stk. 1 gives tilladelser til radio- eller tv-formål forrang frem for tilladelser til andre formål end radio eller tv."
    },
    {
      "provision_ref": "7:36",
      "chapter": "7",
      "section": "36",
      "content": "§ 36. Udstedelse af en tilladelse til radio- eller tv-formål, jf. § 35, stk. 1, kan alene ske, hvis ansøgeren har adgang til at udøve programvirksomhed, eller hvis ansøgeren har adgang til at distribuere lyd- og billedprogrammer ved hjælp af jordbaserede digitale sendenet i henhold til lov om radio- og fjernsynsvirksomhed eller regler udstedt i medfør heraf. Stk. 2. Digitaliseringsstyrelsen kan kun udstede en tilladelse til radio- eller tv-formål efter § 35, stk. 1, hvis de sendere, som ønskes anvendt, er placeret inden for det geografiske område, hvor ansøgeren har adgang til at udøve programvirksomhed eller til at distribuere lyd- og billedprogrammer. Stk. 3. Er de ansøgte radiofrekvenser udmeldt af Radio- og tv-nævnet i henhold til lov om radio- og fjernsynsvirksomhed eller regler udstedt i medfør heraf til brug i et bestemt område, skal de sendere, som ønskes anvendt, være placeret inden for dette område. Stk. 4. Tilladelser til radio- eller tv-formål udstedt efter § 35, stk. 1, bortfalder, hvis adgangen til at udøve programvirksomhed eller adgangen til at distribuere lyd- og billedprogrammer ved hjælp af jordbaserede digitale sendenet i henhold til lov om radio- og fjernsynsvirksomhed bortfalder eller tilbagekaldes tidsubegrænset. Stk. 5. Efter forhandling mellem ministeren for digitalisering og kulturministeren kan Digitaliseringsstyrelsen ved udstedelse af tilladelser til radio- eller tv-formål, jf. § 35, stk. 1, ud over vilkår fastsat i medfør af § 14 fastsætte vilkår begrundet i mediepolitiske hensyn."
    },
    {
      "provision_ref": "7:37",
      "chapter": "7",
      "section": "37",
      "content": "§ 37. Efter forhandling mellem ministeren for digitalisering og kulturministeren kan Digitaliseringsstyrelsen med 1 års varsel tilbagekalde tilladelser til radio- eller tv-formål, jf. § 35, stk. 1, med henblik på at varetage mediepolitiske hensyn. Stk. 2. Efter forhandling mellem ministeren for digitalisering og kulturministeren kan Digitaliseringsstyrelsen med 6 måneders varsel tilbagekalde tilladelser til andre formål end radio- eller tv-formål, jf. § 35, stk. 1, med henblik på at varetage mediepolitiske hensyn."
    },
    {
      "provision_ref": "7:38",
      "chapter": "7",
      "section": "38",
      "content": "§ 38. Der må ikke anvendes radiofrekvenser til udsendelse af radio- eller tv-programmer på det åbne hav eller i luftrummet derover."
    },
    {
      "provision_ref": "8:39",
      "chapter": "8",
      "section": "39",
      "content": "§ 39. Digitaliseringsstyrelsen kan af brugere af radiofrekvenser kræve alle oplysninger og alt materiale, som Digitaliseringsstyrelsen skønner relevant med henblik på administration af denne lov og regler og vilkår fastsat i medfør heraf. Stk. 2. Digitaliseringsstyrelsens anmodning efter stk. 1 skal ledsages af oplysning om, til hvilke specifikke formål oplysningerne eller materialet skal anvendes."
    },
    {
      "provision_ref": "8:40",
      "chapter": "8",
      "section": "40",
      "content": "§ 40. Digitaliseringsstyrelsen kan af tilladelsesindehavere kræve oplysninger og materiale om økonomiske, statistiske, frekvensmæssige og øvrige forhold med henblik på udarbejdelse af rapporter, statistikker m.v. Stk. 2. Digitaliseringsstyrelsen kan kræve, at oplysninger og materiale som nævnt i stk. 1 afgives regelmæssigt på forud fastsatte tidspunkter. Stk. 3. Digitaliseringsstyrelsens anmodning efter stk. 1 skal ledsages af oplysning om, til hvilke specifikke formål oplysningerne eller materialet skal anvendes."
    },
    {
      "provision_ref": "9:41",
      "chapter": "9",
      "section": "41",
      "content": "§ 41. Digitaliseringsstyrelsen fører tilsyn med overholdelse af loven og af regler og vilkår, der er fastsat i medfør af loven. Stk. 2. Digitaliseringsstyrelsens tilsyn efter stk. 1 sker efter følgende prioritering: 1) Forstyrrelser, hvis følgevirkninger kan medføre fare for menneskers liv eller helbred. 2) Andre forstyrrelser og overtrædelser af loven og regler og vilkår, der er fastsat i medfør af loven. Stk. 3. Digitaliseringsstyrelsen kan som en del af det generelle tilsyn, jf. stk. 1, foretage monitering af konkrete frekvensbånd med henblik på at 1) opklare konkrete forstyrrelser forårsaget af frekvensanvendelse eller andre elektromagnetiske fænomener, 2) sikre overholdelse af loven og af regler og vilkår, der er fastsat i medfør af loven, og 3) sikre overholdelse af forpligtelser, der følger af det internationale frekvenssamarbejde eller samarbejdet i EU."
    },
    {
      "provision_ref": "9:42",
      "chapter": "9",
      "section": "42",
      "content": "§ 42. Digitaliseringsstyrelsen kan ved konstatering af overtrædelser af loven og af regler og vilkår, der er fastsat i medfør af loven, meddele ejeren eller brugeren af det radioudstyr eller apparat, som forårsager overtrædelsen, påbud om at 1) foretage de foranstaltninger, der er nødvendige for at afhjælpe forstyrrelsen, herunder reparation, montering af ekstra filtre og afhjælpning af fejl, der skyldes mangelfuld eller fejlbehæftet installation eller forkert anvendelse af det pågældende radioudstyr eller apparat, 2) bringe frekvensanvendelsen i overensstemmelse med loven og regler og vilkår, der er fastsat i medfør af loven, og 3) standse driften af radioudstyr og apparater. Stk. 2. Digitaliseringsstyrelsen kan ved konstatering af forstyrrelser på stedet 1) foretage undersøgelser af radioudstyr og apparater og 2) foretage afbrydelse af radioudstyr og apparater, som forstyrrer radioudstyr eller apparater, hvis funktion er afgørende for menneskers liv eller helbred."
    },
    {
      "provision_ref": "9:43",
      "chapter": "9",
      "section": "43",
      "content": "§ 43. Digitaliseringsstyrelsen kan udstede påbud med henblik på at bringe overtrædelser af § 22 til ophør."
    },
    {
      "provision_ref": "9:44",
      "chapter": "9",
      "section": "44",
      "content": "§ 44. Digitaliseringsstyrelsen har mod behørig legitimation uden retskendelse adgang til offentlige og private ejendomme med henblik på at standse forstyrrelser af tjenester, radioudstyr og apparater, hvis funktion er afgørende for menneskers liv eller helbred. Stk. 2. Politiet yder om nødvendigt bistand til at gennemføre adgang til offentlige og private ejendomme som nævnt i stk. 1. Ministeren for digitalisering kan efter forhandling med justitsministeren fastsætte nærmere regler herom. Stk. 3. Digitaliseringsstyrelsen forelægger snarest muligt, og senest inden 24 timer efter at Digitaliseringsstyrelsen tvangsmæssigt har skaffet sig adgang som nævnt i stk. 1, sagen for retten. Retten afgør ved kendelse, om indgrebet kan godkendes. Burde indgrebet efter rettens opfattelse ikke være foretaget, giver retten meddelelse herom til ministeren for digitalisering."
    },
    {
      "provision_ref": "10:45",
      "chapter": "10",
      "section": "45",
      "content": "§ 45. Ministeren for digitalisering kan fastsætte regler, hvorefter andre offentlige myndigheder og private bemyndiges til helt eller delvis at udføre opgaver, som følger af regler udstedt i medfør af §§ 27-30. Dette gælder dog ikke regelfastsættelse i medfør af §§ 27-30, jf. dog stk. 2. Stk. 2. Ministeren for digitalisering kan fastsætte regler, hvorefter offentlige myndigheder, der i medfør af stk. 1 er bemyndiget til at udføre opgaver, kan fastsætte regler som nævnt i §§ 28 og 29. Stk. 3. Ministeren for digitalisering kan fastsætte regler, hvorefter offentlige myndigheder, der i medfør af stk. 1 er bemyndiget til at udføre opgaver som nævnt i §§ 27-30, kan fastsætte regler om gebyrer vedrørende de pågældende opgaver, jf. § 51, stk. 1, nr. 1 og 2, og udsendelse af rykkere i tilfælde af manglende betaling af sådanne gebyrer, jf. § 51, stk. 1, nr. 3."
    },
    {
      "provision_ref": "10:46",
      "chapter": "10",
      "section": "46",
      "content": "§ 46. Ministeren for digitalisering kan ikke give Digitaliseringsstyrelsen tjenestebefaling om Digitaliseringsstyrelsens varetagelse af myndighedsopgaver vedrørende konkrete sager, om behandling og afgørelse af enkeltsager, om Digitaliseringsstyrelsens udstedelse af regler på områder, hvor Digitaliseringsstyrelsen er bemyndiget hertil, eller om Digitaliseringsstyrelsens øvrige tilsynsaktiviteter med henblik på at sikre overholdelsen af denne lov og regler udstedt i medfør heraf. Stk. 2. Ministeren for digitalisering kan ikke dispensere fra regler udstedt af ministeren for digitalisering i medfør af denne lov. Stk. 3. Ministeren for digitalisering kan ikke give offentlige myndigheder eller private, som er bemyndiget til helt eller delvis at udføre opgaver, jf. § 45, stk. 1, tjenestebefaling vedrørende de konkrete sager og opgaver, som den offentlige myndighed eller private er bemyndiget til at udføre."
    },
    {
      "provision_ref": "11:47",
      "chapter": "11",
      "section": "47",
      "content": "§ 47. Klager over Digitaliseringsstyrelsens afgørelser i medfør af denne lov og regler udstedt i medfør heraf, herunder klager over Digitaliseringsstyrelsens sagsbehandling, kan indbringes for Teleklagenævnet, jf. dog § 47, stk. 4, og § 48. Stk. 2. Klager over afgørelser i medfør af regler udstedt i medfør af loven truffet af offentlige myndigheder, der er bemyndiget hertil i medfør af § 45, kan indbringes for Teleklagenævnet. Stk. 3. Teleklagenævnet kan af parterne kræve alle oplysninger, som skønnes relevante med henblik på behandling af sagerne. Stk. 4. Ministeren for digitalisering kan fastsætte regler om, at Digitaliseringsstyrelsens og Teleklagenævnets afgørelser truffet i henhold til forskrifter udstedt i medfør af § 1 a ikke kan indbringes for anden administrativ myndighed."
    },
    {
      "provision_ref": "11:48",
      "chapter": "11",
      "section": "48",
      "content": "§ 48. Digitaliseringsstyrelsens afgørelser og beslutninger truffet i medfør af §§ 10-12, § 23, stk. 2, 2. pkt., og § 24, stk. 2, kan ikke indbringes for anden administrativ myndighed."
    },
    {
      "provision_ref": "11:49",
      "chapter": "11",
      "section": "49",
      "content": "§ 49. Klager over afgørelser truffet af private, der i medfør af regler udstedt i medfør af § 45, stk. 1, er bemyndiget til at udføre opgaver, som Digitaliseringsstyrelsen i medfør af §§ 27-30 kan fastsætte regler om, kan indbringes for Digitaliseringsstyrelsen."
    },
    {
      "provision_ref": "12:50",
      "chapter": "12",
      "section": "50",
      "content": "§ 50. Digitaliseringsstyrelsen opkræver frekvensafgifter hos tilladelsesindehavere. Stk. 2. De afgifter, der er nævnt i stk. 1, fastsættes årligt på finansloven og offentliggøres af Digitaliseringsstyrelsen."
    },
    {
      "provision_ref": "12:51",
      "chapter": "12",
      "section": "51",
      "content": "§ 51. Digitaliseringsstyrelsen kan fastsætte regler om gebyrer for 1) afholdelse af prøver og udstedelse af certifikater, herunder genparter af certifikater, jf. § 28, 2) udstedelse af kaldesignaler og identifikationsnumre, jf. § 29, 3) udsendelse af rykkere i tilfælde af manglende betaling af gebyrer, jf. nr. 1 og 2, og frekvensafgift, jf. § 50, og 4) kvartalsopdeling af betaling af frekvensafgift, jf. § 50. Stk. 2. Digitaliseringsstyrelsen og andre offentlige myndigheder og private, der efter § 45, stk. 1, er bemyndiget til at udføre opgaver, opkræver gebyrer, som er fastsat i medfør af stk. 1."
    },
    {
      "provision_ref": "12a:51a",
      "chapter": "12a",
      "section": "51a",
      "content": "§ 51 a. Ministeren for digitalisering kan fastsætte regler, der er nødvendige for at anvende forordninger udstedt af Den Europæiske Union på frekvensområdet, herunder regler om håndhævelse i form af forbud, påbud og tvangsbøder for manglende overholdelse af forordninger eller manglende efterlevelse af afgørelser truffet i medfør af forordninger."
    },
    {
      "provision_ref": "13:52",
      "chapter": "13",
      "section": "52",
      "content": "§ 52. Digitaliseringsstyrelsen kan pålægge en tilladelsesindehaver tvangsbøder med henblik på at gennemtvinge handlinger, som det i henhold til tilladelsens vilkår påhviler tilladelsesindehaveren at foretage. Stk. 2. Digitaliseringsstyrelsen kan pålægge enhver, der efter §§ 39 og 40 har pligt til at give Digitaliseringsstyrelsen oplysninger, tvangsbøder med henblik på at gennemtvinge afgivelsen af oplysningerne. Stk. 3. Undlader en tilladelsesindehaver at efterkomme et påbud udstedt af Digitaliseringsstyrelsen i medfør af § 43, kan Digitaliseringsstyrelsen pålægge tilladelsesindehaveren tvangsbøder med henblik på at gennemtvinge efterkommelse heraf."
    },
    {
      "provision_ref": "13:53",
      "chapter": "13",
      "section": "53",
      "content": "§ 53. Teleklagenævnet kan pålægge tilladelsesindehavere tvangsbøder med henblik på at gennemtvinge påbud."
    },
    {
      "provision_ref": "13:54",
      "chapter": "13",
      "section": "54",
      "content": "§ 54. Med bøde straffes den, der 1) overtræder § 6, stk. 1, og § 38, 2) ikke overholder vilkår fastsat i medfør af § 10, stk. 4, § 11, stk. 4, § 12, stk. 4, § 13, stk. 3, og § 14, 3) ikke efterkommer påbud udstedt i medfør af § 42, stk. 1, og § 43, 4) ikke afgiver oplysninger efter §§ 39 og 40 eller 5) overtræder EU-forordninger på frekvensområdet. Stk. 2. I regler udstedt i medfør af denne lov kan der fastsættes straf af bøde for overtrædelse af reglerne. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel. Stk. 4. Ved udmåling af straf for manglende efterkommelse af påbud udstedt i medfør af § 43, jf. stk. 1, nr. 3, skal der ved fastsættelse af bødens størrelse ud over de almindelige regler i straffelovens kapitel 10 tages hensyn til den juridiske persons omsætning det seneste år forud for domsafsigelsen eller udstedelsen af et bødeforelæg."
    },
    {
      "provision_ref": "14:55",
      "chapter": "14",
      "section": "55",
      "content": "§ 55. Loven træder i kraft den 1. januar 2010."
    },
    {
      "provision_ref": "14:56-57",
      "chapter": "14",
      "section": "56-57",
      "content": "§§ 56-57. (Udelades)"
    },
    {
      "provision_ref": "14:58",
      "chapter": "14",
      "section": "58",
      "content": "§ 58. Tilladelser udstedt i medfør af de love, der er nævnt i § 57, stk. 1, eller lov nr. 468 af 12. juni 1996 om offentlig mobilkommunikation forbliver i kraft. Stk. 2. Mobiltilladelser udstedt i medfør af lov nr. 468 af 12. juni 1996 om offentlig mobilkommunikation bortfalder, hvis de frekvenstilladelser, der er knyttet til mobiltilladelserne udstedt i medfør af de love, der er nævnt i stk. 1, ikke længere er i kraft. Stk. 3. Denne lov og regler udstedt i medfør heraf finder anvendelse på tilladelser udstedt i medfør af de love, der er nævnt i stk. 1. Stk. 4. Tilladelser udstedt efter auktion eller offentligt udbud gennemført i medfør af de love, der er nævnt i stk. 1, løber uden ansøgning videre i perioder fastsat i forbindelse med den enkelte auktion eller offentlige udbud. Stk. 5. Ministeren for digitalisering kan fastsætte regler om, at overdragelse eller tilbagelevering af dele af tilladelser udstedt efter auktion eller offentligt udbud i medfør af de love, der er nævnt i stk. 1, eller lov nr. 1266 af 20. december 2000 om auktion over tilladelser til 3. generations mobilnet kun kan ske efter Digitaliseringsstyrelsens forudgående godkendelse. Stk. 6. Digitaliseringsstyrelsen kan fastsætte regler om varigheden for tilladelser udstedt før den 1. juli 1997, som ikke allerede har en fastsat varighed."
    },
    {
      "provision_ref": "14:59",
      "chapter": "14",
      "section": "59",
      "content": "§ 59. (Ophævet)"
    },
    {
      "provision_ref": "14:60",
      "chapter": "14",
      "section": "60",
      "content": "§ 60. (Udelades)"
    },
    {
      "provision_ref": "14:61",
      "chapter": "14",
      "section": "61",
      "content": "§ 61. Loven gælder ikke for Færøerne og Grønland, men kan ved kongelig anordning helt eller delvis sættes i kraft for Grønland med de afvigelser, som de særlige grønlandske forhold tilsiger."
    },
    {
      "provision_ref": "15",
      "section": "15",
      "content": "§ 15. Forsvarsministeren fastsætter tidspunktet for lovens ikrafttræden , jf. dog stk. 2. 9) Forsvarsministeren satte ved bekendtgørelse nr. 853 af 23. juni 2025 om ikrafttræden af visse bestemmelser i lov om forsvarssamarbejde mellem Danmark og Amerikas Forenede Stater m.v. og § 34, stk. 2, i lov om godkendelse og syn af køretøjer lovens §§ 1-14, §§ 16-23 og § 25 i kraft den 1. juli 2025. Stk. 2-3. (Udelades)"
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne lov gælder for anvendelse af radiofrekvenser. Stk. 2. Loven gælder endvidere for tilsyn med forstyrrelser af radioudstyr og apparater forårsaget af 1) anvendelse af radiofrekvenser og 2) elektromagnetiske fænomener. Stk. 3. Loven finder ikke anvendelse på offentlige myndigheders og infrastrukturforvalteres aktiviteter omfattet af § 126 i, stk. 1, 1. pkt., i lov om luftfart. Stk. 4. I denne lov forstås ved: 1) Delt anvendelse af radiofrekvenser: To eller flere brugeres adgang til at anvende samme frekvensbånd i henhold til en fastlagt deleordning på grundlag af anvendelse af radiofrekvenser uden tilladelse eller tilladelser til at anvende radiofrekvenser eller en kombination heraf, herunder tilladelsesbetinget delt adgang for at fremme delt anvendelse af et frekvensbånd, hvis der indgås en bindende aftale mellem alle involverede parter i overensstemmelse med de bestemmelser om deling, der indgår i deres tilladelser til at anvende radiofrekvenser, for at sikre alle brugere en forudsigelig og pålidelig deleordning. 2) Harmoniserede radiofrekvenser: Radiofrekvenser, for hvilke harmoniserede betingelser vedrørende adgang og effektiv udnyttelse er blevet fastsat ved tekniske gennemførelsesforanstaltninger i overensstemmelse med artikel 4 i Europa-Parlamentets og Rådets beslutning nr. 676/2002/EF af 7. marts 2002 om et frekvenspolitisk regelsæt i Det Europæiske Fællesskab (frekvenspolitikbeslutningen). 3) Radiofrekvenser: Elektromagnetiske bølger i frekvensområdet op til 3.000 GHz, der udbredes uden kunstig afskærmning. 4) Uacceptable forstyrrelser: Forstyrrelser, der udgør en fare for radionavigationstjenesters eller andre sikkerhedstjenesters funktion, eller som på anden måde i alvorlig grad forringer, hindrer eller gentagne gange afbryder radiokommunikationstjenester, der fungerer i overensstemmelse med regler fastsat på baggrund af det internationale frekvenssamarbejde eller samarbejdet i EU eller i dansk lovgivning i øvrigt.",
      "valid_from": "2026-01-21",
      "valid_to": null
    },
    {
      "provision_ref": "1a:1a",
      "chapter": "1a",
      "section": "1a",
      "content": "§ 1 a. Ministeren for digitalisering kan fastsætte regler om, at skriftlig kommunikation til og fra Digitaliseringsstyrelsen og til og fra Teleklagenævnet om forhold, som er omfattet af denne lov eller af regler udstedt i medfør af denne lov, skal foregå digitalt. Stk. 2. Ministeren for digitalisering kan fastsætte nærmere regler om digital kommunikation, herunder om anvendelse af bestemte it-systemer, særlige digitale formater og digital signatur el.lign. Stk. 3. En digital meddelelse anses for at være kommet frem, når den er tilgængelig for adressaten for meddelelsen.",
      "valid_from": "2026-01-21",
      "valid_to": null
    },
    {
      "provision_ref": "1a:1b",
      "chapter": "1a",
      "section": "1b",
      "content": "§ 1 b. Ministeren for digitalisering kan fastsætte regler om, at Digitaliseringsstyrelsen og Teleklagenævnet kan udstede afgørelser og andre dokumenter efter denne lov eller efter regler udstedt i medfør af denne lov uden underskrift, med maskinelt eller på tilsvarende måde gengivet underskrift eller under anvendelse af en teknik, der sikrer entydig identifikation af den, som har udstedt afgørelsen eller dokumentet. Sådanne afgørelser og dokumenter sidestilles med afgørelser og dokumenter med personlig underskrift. Stk. 2. Ministeren for digitalisering kan fastsætte regler om, at afgørelser og andre dokumenter, der udelukkende er truffet eller udstedt på grundlag af elektronisk databehandling, kan udstedes alene med angivelse af den pågældende myndighed som afsender.",
      "valid_from": "2026-01-21",
      "valid_to": null
    },
    {
      "provision_ref": "1a:1c",
      "chapter": "1a",
      "section": "1c",
      "content": "§ 1 c. Hvor det efter denne lov eller i regler udstedt i medfør af denne lov er krævet, at et dokument, som er udstedt af andre end Digitaliseringsstyrelsen eller Teleklagenævnet, skal være underskrevet, kan dette krav opfyldes ved anvendelse af en teknik, der sikrer entydig identifikation af den, som har udstedt dokumentet, jf. dog stk. 2. Sådanne dokumenter sidestilles med dokumenter med personlig underskrift. Stk. 2. Digitaliseringsstyrelsen kan fastsætte nærmere regler om fravigelse af underskriftskrav. Det kan herunder bestemmes, at krav om personlig underskrift ikke kan fraviges for visse typer af dokumenter.",
      "valid_from": "2026-01-21",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Lovens formål er at fremme konkurrence og effektiv frekvensudnyttelse samt sikre varetagelse af væsentlige samfundsmæssige hensyn. Stk. 2. Ved væsentlige samfundsmæssige hensyn forstås i denne lov hensyn, som er af væsentlig betydning for samfundet som helhed, herunder for udbredelse af samfundsmæssigt vigtige tjenester, eller væsentlige samfundsmæssige hensyn, som ikke kan forventes varetaget af markedet i tilstrækkeligt omfang. Væsentlige samfundsmæssige hensyn kan bl.a. være mediepolitiske hensyn, herunder hensyn til public service-virksomhed, hensyn til forskning og hensyn til forsvaret og nød- og beredskabstjenesters anvendelse af radiofrekvenser. Der kan ligeledes være tale om hensyn til elektroniske kommunikationstjenester, hvis udbredelse kan have stor samfundsøkonomisk betydning. Stk. 3. Hvor det er nødvendigt at prioritere mellem formålene i stk. 1, vægtes disse i følgende rækkefølge: 1) Varetagelse af væsentlige samfundsmæssige hensyn. 2) Fremme af konkurrence. 3) Effektiv frekvensudnyttelse. Stk. 4. Hvor frekvensressourcerne er så begrænsede, at udstedelse af tilladelser til flere forskellige ansøgere vil gøre det umuligt at sikre alle brugere adgang til de pågældende tjenester, skal effektiv frekvensudnyttelse dog prioriteres højere end fremme af konkurrence. Stk. 5. Ministeren for digitalisering kan beslutte at afsætte radiofrekvenser til statens eget brug af hensyn til beskyttelsen af den offentlige orden og den offentlige sikkerhed og til forsvaret. Digitaliseringsstyrelsen indarbejder ministerens beslutning i en frekvensplan som nævnt i § 4.",
      "valid_from": "2026-01-21",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Ministeren for digitalisering fastsætter et frekvenspolitisk rammemandat. Det frekvenspolitiske rammemandat indeholder bindende retningslinjer for Digitaliseringsstyrelsens overordnede prioritering af den danske frekvensanvendelse og Digitaliseringsstyrelsens administration af denne lov. Stk. 2. I forbindelse med fastsættelse af det frekvenspolitiske rammemandat efter stk. 1 fastsætter ministeren for digitalisering regler om, hvilke væsentlige samfundsmæssige hensyn, jf. § 2, stk. 2, der i tilfælde af frekvensknaphed, jf. § 7, stk. 6, kan indebære, at ministeren for digitalisering skal træffe beslutning om valg af tildelingsmetode, jf. § 9.",
      "valid_from": "2026-01-21",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Digitaliseringsstyrelsen fastsætter en frekvensplan, som indeholder en samlet oversigt over rammerne for anvendelse og indbyrdes prioritering af de samlede radiofrekvenser.",
      "valid_from": "2026-01-21",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Ministeren for digitalisering beslutter, om frekvensanvendelsen skal liberaliseres. Stk. 2. Ved liberalisering af frekvensanvendelsen forstås, at frekvensanvendelsen i et givent frekvensbånd gøres tjeneste- og teknologineutral, så der ikke stilles krav om at udbyde en bestemt tjeneste eller anvende en bestemt teknologi i det pågældende frekvensbånd. Stk. 3. I grundlaget for beslutninger, der træffes efter stk. 1, kan bl.a. indgå følgende hensyn: 1) Fleksibel anvendelse anbefales eller er besluttet på internationalt eller europæisk niveau. 2) Fleksibel anvendelse efterspørges af markedet. 3) Fleksibel anvendelse forventes at kunne fremme innovation vedrørende udstyr, teknologi eller tjenester. 4) Fleksibel anvendelse forventes ikke at ville medføre en øget mængde uacceptable forstyrrelser af frekvensanvendelse. 5) Varetagelse af væsentlige samfundsmæssige hensyn, jf. § 2, stk. 2, taler ikke imod liberalisering. Stk. 4. En beslutning om liberalisering truffet af ministeren for digitalisering efter stk. 1 skal af Digitaliseringsstyrelsen indarbejdes i en frekvensplan som nævnt i § 4. Stk. 5. I forbindelse med at ministeren for digitalisering træffer beslutning efter stk. 1, kan Digitaliseringsstyrelsen beslutte at lempe vilkår for frekvensanvendelsen i tilladelser til at anvende radiofrekvenser i det eller de frekvensbånd, som beslutningen vedrører.",
      "valid_from": "2026-01-21",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Anvendelse af radiofrekvenser kan alene ske på grundlag af tilladelse udstedt af Digitaliseringsstyrelsen, jf. dog stk. 2-6. Stk. 2. Digitaliseringsstyrelsen fastsætter regler om, at visse radiofrekvenser kan anvendes uden tilladelse, og fastsætter regler for denne anvendelse. Stk. 3. Anvendelse af radiofrekvenser i radioanlæg, der alene er indrettet til modtagelse af radiofrekvenser, kan ske uden tilladelse. Stk. 4. Ministeren for digitalisering kan efter forhandling med forsvarsministeren fastsætte regler om forsvarets anvendelse af radiofrekvenser, herunder at forsvarets anvendelse af radiofrekvenser kan ske uden tilladelse. Stk. 5. Politiet kan anvende radiofrekvenser uden tilladelse med henblik på at forstyrre eller afbryde radio- og telekommunikation m.v. som led i indgreb foretaget i medfør af § 791 c i lov om rettens pleje eller lov om politiets virksomhed. Stk. 6. Amerikanske styrker kan anvende radiofrekvenser uden tilladelse i forbindelse med deres opgavevaretagelse efter bilag 1 til lov om forsvarssamarbejde mellem Danmark og Amerikas Forenede Stater m.v.",
      "valid_from": "2026-01-21",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Digitaliseringsstyrelsen udsteder tilladelser til at anvende radiofrekvenser, efterhånden som ansøgninger herom modtages. Stk. 2. I tilfælde af modtagelse af flere ansøgninger til samme radiofrekvenser på samme dag, og hvor der i øvrigt ikke foreligger frekvensknaphed efter stk. 6, udstedes tilladelse efter lodtrækning. Hvis en af disse ansøgninger til samme radiofrekvenser indgives af en eksisterende indehaver af tilladelse til at anvende de ansøgte radiofrekvenser, vil denne ansøgning blive betragtet som modtaget først efter stk. 1. Stk. 3. Hvis Digitaliseringsstyrelsen modtager en eller flere ansøgninger om tilladelse til at anvende radiofrekvenser, der på ansøgningstidspunktet er omfattet af en allerede udstedt tilladelse, men hvor der i øvrigt ikke foreligger frekvensknaphed efter stk. 6, giver Digitaliseringsstyrelsen den eksisterende tilladelsesindehaver meddelelse om modtagelsen. Den eksisterende tilladelsesindehaver vil herefter inden for en frist fastsat af Digitaliseringsstyrelsen kunne ansøge om en fornyelse af den eksisterende tilladelse. Den eksisterende tilladelsesindehavers ansøgning indgivet inden for den fastsatte frist vil blive betragtet som modtaget først efter stk. 1. Stk. 4. Digitaliseringsstyrelsen afviser en ansøgning om tilladelse til at anvende radiofrekvenser, der på ansøgningstidspunktet er omfattet af en allerede udstedt tilladelse, hvis Digitaliseringsstyrelsen modtager ansøgningen tidligere end 2 år før udløbet af tilladelsen til at anvende de pågældende radiofrekvenser. Digitaliseringsstyrelsen afviser endvidere en ansøgning om tilladelse til at anvende radiofrekvenser, der ikke anvendes på ansøgningstidspunktet, hvis Digitaliseringsstyrelsen modtager ansøgningen, tidligere end 3 måneder før den pågældende tilladelse ønskes udstedt. Stk. 5. Digitaliseringsstyrelsen kan udsætte udstedelse af tilladelser efter stk. 1 med henblik på at undersøge, om der foreligger frekvensknaphed efter stk. 6. Stk. 6. Frekvensknaphed foreligger, når Digitaliseringsstyrelsen konstaterer, at der er mere end én ansøger til den eller de samme radiofrekvenser i et givent geografisk område, og hvor Digitaliseringsstyrelsen derfor ikke vil kunne imødekomme alle modtagne ansøgninger, herunder ved at angive muligheder for at anvende radiofrekvenser, som efter Digitaliseringsstyrelsens vurdering er substituerbare i forhold til de ansøgte radiofrekvenser. Frekvensknaphed foreligger tillige, når Digitaliseringsstyrelsen vurderer, at efterspørgslen efter radiofrekvenser i et givent geografisk område ikke kan forventes at ville kunne imødekommes inden for et kortere tidsrum, herunder ved at angive muligheder for at anvende radiofrekvenser, som efter Digitaliseringsstyrelsens vurdering er substituerbare i forhold til de ansøgte radiofrekvenser.",
      "valid_from": "2026-01-21",
      "valid_to": null
    },
    {
      "provision_ref": "3:7a",
      "chapter": "3",
      "section": "7a",
      "content": "§ 7 a. I tilfælde af manglende efterspørgsel på harmoniserede radiofrekvenser kan Digitaliseringsstyrelsen udstede tilladelse i medfør af § 7, stk. 1, til at anvende radiofrekvenserne på andre tekniske vilkår end de harmoniserede tekniske vilkår, når følgende er opfyldt: 1) Digitaliseringsstyrelsen har konstateret den manglende efterspørgsel på baggrund af en offentlig høring over interessen for at anvende de pågældende radiofrekvenser på de harmoniserede tekniske vilkår og af en fremadrettet vurdering af efterspørgslen. 2) Anvendelse af de pågældende radiofrekvenser på andre tekniske vilkår end de harmoniserede tekniske vilkår hindrer ikke tilgængeligheden til eller anvendelsen af de pågældende radiofrekvenser på de harmoniserede tekniske vilkår i andre EU-medlemsstater. 3) Digitaliseringsstyrelsen tager ved vurderingen hensyn til den langsigtede tilgængelighed til og anvendelse af de pågældende radiofrekvenser og til de stordriftsfordele, som kan følge af anvendelsen af radiofrekvenserne på de harmoniserede tekniske vilkår. Stk. 2. Digitaliseringsstyrelsen vurderer regelmæssigt på baggrund af stk. 1 eller i øvrigt på baggrund af en ansøgning om tilladelse til at anvende radiofrekvenserne på de harmoniserede tekniske vilkår, om der kan udstedes tilladelser til at anvende radiofrekvenserne til et andet formål end det harmoniserede formål.",
      "valid_from": "2026-01-21",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Digitaliseringsstyrelsen kan iværksætte en fremlysning af radiofrekvenser til brug for undersøgelsen af, om der foreligger frekvensknaphed efter § 7, stk. 6. Stk. 2. På baggrund af Digitaliseringsstyrelsens fremlysning af radiofrekvenser efter stk. 1 kan interesserede parter indgive en ansøgning til Digitaliseringsstyrelsen, jf. stk. 3 og 4. Stk. 3. Ved iværksættelse af fremlysning af radiofrekvenser beslutter Digitaliseringsstyrelsen, 1) hvilke oplysninger ansøgninger efter stk. 2 skal indeholde, og 2) ansøgningsfristen. Stk. 4. Ansøgninger efter stk. 2 skal ledsages af et depositum. Digitaliseringsstyrelsen fastsætter nærmere regler om størrelse af depositum, procedure for indbetaling, herunder dokumentation herfor, og tilbagebetaling og forrentning af indbetalt depositum. Stk. 5. Ansøgninger om tilladelse til at anvende radiofrekvenser, som modtages, inden fremlysning af de pågældende radiofrekvenser er iværksat, bortfalder, hvis Digitaliseringsstyrelsen efter udsættelse af udstedelse af tilladelser, jf. § 7, stk. 5, iværksætter fremlysning af de pågældende radiofrekvenser. Ved iværksættelse af fremlysningen underretter Digitaliseringsstyrelsen sådanne ansøgere om, at der skal indgives nye ansøgninger efter stk. 2 i forbindelse med fremlysningen. Stk. 6. Digitaliseringsstyrelsen afviser ansøgninger, som ikke opfylder de krav, som er nævnt i stk. 3 og 4. Stk. 7. Hvis Digitaliseringsstyrelsen efter afsluttet fremlysning af radiofrekvenser konstaterer, at der ikke foreligger frekvensknaphed, jf. § 7, stk. 6, udsteder Digitaliseringsstyrelsen tilladelse til at anvende de af fremlysningen omfattede radiofrekvenser i henhold til de ansøgninger, som ikke er blevet afvist efter stk. 6.",
      "valid_from": "2026-01-21",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Ministeren for digitalisering træffer beslutning om tildelingsmetode, når Digitaliseringsstyrelsen har konstateret, at der er frekvensknaphed, jf. § 7, stk. 6, og at udstedelse af tilladelse er omfattet af regler fastsat i medfør af § 3, stk. 2. Stk. 2. Ministeren for digitalisering træffer efter stk. 1 beslutning om, hvorvidt Digitaliseringsstyrelsen som grundlag for udstedelse af tilladelser skal 1) afholde auktion efter reglerne i § 10, 2) gennemføre offentligt udbud efter reglerne i § 11 eller 3) udstede tilladelser, efterhånden som ansøgninger herom modtages, jf. § 7, stk. 1. Stk. 3. Hvis ministeren for digitalisering efter stk. 2, nr. 1 eller 2, beslutter, at Digitaliseringsstyrelsen skal afholde auktion eller gennemføre offentligt udbud, træffer ministeren for digitalisering beslutning om, 1) hvorvidt der er særlige hensyn, som skal varetages ved auktionen eller udbuddets gennemførelse, 2) hvilke radiofrekvenser og opdeling heraf der skal være omfattet af auktionen, eller typer og antal af tilladelser, der skal være omfattet af udbuddet, 3) minimumskrav, 4) minimumsbudsum og mindstepris ved afholdelse af auktion, 5) udelukkelse fra auktionen eller udbuddet, 2) Komma i sætningen fremgår ikke af lov nr. 131 af 16. februar 2016, men er indsat administrativt. 6) begrænsning i tilladelsesindehaveres adgang til at disponere over tilladelser udstedt på baggrund af auktionen eller udbuddet i forhold til aktører udelukket efter nr. 5 og 7) de kriterier, der kan tillægges vægt ved vurdering af de indkomne tilbud ved gennemførelse af udbud.",
      "valid_from": "2026-01-21",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. For auktioner, hvorved der skal varetages væsentlige samfundsmæssige hensyn på baggrund af beslutning truffet efter § 9, træffer Digitaliseringsstyrelsen nærmere beslutning om gennemførelse af auktionen og om vilkår i tilladelser, der udstedes på baggrund af auktionen. Stk. 2. Digitaliseringsstyrelsens beslutning efter stk. 1 kan omfatte 1) auktionsdesign, herunder auktionsformat og frekvenslofter, auktionsmaterialet, afholdelse af auktionen og forudsætninger for deltagelse i auktionen, 2) depositum og bankgaranti, 3) retningslinjer med henblik på at imødegå en adfærd fra budgiverne, der kan begrænse eller har til formål at begrænse konkurrencen i forbindelse med auktionen, 4) fraskrivning af retten til at kræve anden form for erstatning end pengekrav, 5) erstatning og sanktioner for overtrædelse af regler fastsat for auktionen i form af bortvisning fra auktionen, tilbagekaldelse af allerede udstedte tilladelser og bod, og 6) at deltagerne i auktionen skal betale for de omkostninger, der er forbundet med Digitaliseringsstyrelsens forberedelse og afholdelse af auktionen samt udstedelsen af tilladelserne. Stk. 3. Digitaliseringsstyrelsens beslutning om vilkår i tilladelser, der udstedes på baggrund af auktionen, kan ud over vilkår som nævnt i stk. 2, nr. 5, § 9, stk. 3, nr. 3 og 6, og § 14 omfatte 1) varighed og fornyelse af tilladelserne, 2) anvendelse af de radiofrekvenser, der er omfattet af tilladelserne, inden en nærmere fastsat dato, 3) vilkår for betaling for tilladelserne, herunder betaling i forbindelse med eventuel efterfølgende overdragelse, og 4) at §§ 23, stk. 1, stk. 2, 1. pkt., og stk. 3, og 24, stk. 1, i en nærmere afgrænset periode ikke finder anvendelse på tilladelser udstedt efter auktion. Stk. 4. Digitaliseringsstyrelsen udsteder tilladelser efter at have afholdt auktion som nævnt i stk. 1. Digitaliseringsstyrelsen fastsætter vilkår i tilladelserne i overensstemmelse med de beslutninger, der er truffet om auktionen, jf. stk. 1 og § 9 stk. 3, nr. 3 og 6. Digitaliseringsstyrelsen kan endvidere fastsætte vilkår efter § 14 i tilladelserne.",
      "valid_from": "2026-01-21",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. For offentligt udbud, som gennemføres på baggrund af beslutning herom efter § 9, træffer Digitaliseringsstyrelsen nærmere beslutning om gennemførelse af det offentlige udbud og om vilkår i tilladelser, der udstedes på baggrund af det offentlige udbud. Stk. 2. Digitaliseringsstyrelsens beslutning efter stk. 1 kan omfatte 1) udbudsformen, herunder afholdelse af en interessetilkendegivelsesrunde, udbudsmaterialet, gennemførelse af udbuddet og forudsætninger for deltagelse i udbuddet, 2) fordeling af tilladelserne, 3) retningslinjer med henblik på at imødegå en adfærd fra tilbudsgiverne, der kan begrænse eller har til formål at begrænse konkurrencen i forbindelse med udbuddet, 4) erstatning og sanktioner for overtrædelse af regler fastsat for udbuddet i form af bortvisning fra udbuddet, tilbagekaldelse af allerede udstedte tilladelser og bod, 5) at deltagerne i det offentlige udbud skal betale for de omkostninger, der er forbundet med Digitaliseringsstyrelsens forberedelse og gennemførelse af udbuddet samt udstedelsen af tilladelserne, og 6) depositum og bankgaranti. Stk. 3. Digitaliseringsstyrelsens beslutning om vilkår i tilladelser, der udstedes på baggrund af et gennemført offentligt udbud, kan ud over vilkår som nævnt i stk. 2, nr. 4, § 9, stk. 3, nr. 3 og 6, og § 14 omfatte 1) varighed og fornyelse af tilladelserne, 3) Komma i sætningen fremgår ikke af lov nr. 131 af 16. februar 2016, men er indsat administrativt. 2) anvendelse af de radiofrekvenser, der er omfattet af tilladelserne, inden en nærmere fastsat dato, 3) at §§ 23, stk. 1, stk. 2, 1. pkt., og stk. 3, og 24, stk. 1, i en nærmere afgrænset periode ikke finder anvendelse på tilladelser udstedt efter offentligt udbud, og 4) vilkår på baggrund af de tilbud, der afgives, hvis antallet af disse tilbud svarer til eller overstiger det antal tilladelser, der udbydes. Stk. 4. Digitaliseringsstyrelsen udsteder tilladelser efter at have gennemført offentligt udbud som nævnt i stk. 1. Digitaliseringsstyrelsen fastsætter vilkår i tilladelserne i overensstemmelse med de beslutninger, der er truffet om udbuddet, jf. stk. 1 og § 9, stk. 3, nr. 3 og 6. Digitaliseringsstyrelsen kan endvidere fastsætte vilkår efter § 14 i tilladelserne.",
      "valid_from": "2026-01-21",
      "valid_to": null
    },
    {
      "provision_ref": "3:12",
      "chapter": "3",
      "section": "12",
      "content": "§ 12. I tilfælde af frekvensknaphed, jf. § 7, stk. 6, hvor der ikke i henhold til regler fastsat i medfør af § 3, stk. 2, skal varetages væsentlige samfundsmæssige hensyn, afholder Digitaliseringsstyrelsen auktion. Stk. 2. I forbindelse med afholdelse af auktionen kan Digitaliseringsstyrelsen træffe beslutning om, 1) hvilke radiofrekvenser og opdeling heraf der skal være omfattet af auktionen, 2) auktionsdesign, herunder auktionsformat og frekvenslofter, auktionsmaterialet, afholdelse af auktionen og forudsætningerne for deltagelse i auktionen, 3) depositum og bankgaranti, 4) minimumsbudsum og mindstepris, 5) retningslinjer med henblik på at imødegå en adfærd fra budgiverne, der kan begrænse eller har til formål at begrænse konkurrencen i forbindelse med auktionen, 6) fraskrivning af retten til at kræve anden form for erstatning end pengekrav, 7) erstatning og sanktioner for overtrædelse af regler fastsat for auktionen i form af bortvisning fra auktionen, tilbagekaldelse af allerede udstedte tilladelser og bod, og 8) at deltagerne i auktionen skal betale for de omkostninger, der er forbundet med Digitaliseringsstyrelsens forberedelse og afholdelse af auktionen samt udstedelsen af tilladelserne. Stk. 3. I forbindelse med afholdelse af auktionen kan Digitaliseringsstyrelsen ud over vilkår som nævnt i stk. 2, nr. 7, og § 14 træffe beslutning om fastsættelse af vilkår i tilladelser, der udstedes på baggrund af auktionen, om varighed og fornyelse af tilladelserne, om anvendelse af de radiofrekvenser, der er omfattet af tilladelserne, inden en nærmere fastsat dato og om betaling for tilladelserne, herunder i forbindelse med efterfølgende overdragelse. Stk. 4. Digitaliseringsstyrelsen udsteder tilladelser efter at have afholdt auktion som nævnt i stk. 1. Digitaliseringsstyrelsen fastsætter vilkår i tilladelserne i overensstemmelse med den beslutning, der er truffet om auktionen, jf. stk. 2. Digitaliseringsstyrelsen kan endvidere fastsætte vilkår efter § 14 i tilladelserne.",
      "valid_from": "2026-01-21",
      "valid_to": null
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Digitaliseringsstyrelsen kan udstede forsøgstilladelser til at afprøve en nærmere specificeret teknologi eller tjeneste. Stk. 2. Digitaliseringsstyrelsen kan ved udstedelse af forsøgstilladelser tillade frekvensanvendelse, som ikke er i overensstemmelse med frekvensplanen, jf. § 4. Stk. 3. Digitaliseringsstyrelsen fastsætter vilkår for forsøgstilladelser. Sådanne vilkår kan omfatte krav om, at forsøgsresultater efter afslutning af forsøg skal oplyses til Digitaliseringsstyrelsen.",
      "valid_from": "2026-01-21",
      "valid_to": null
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Digitaliseringsstyrelsen fastsætter ved udstedelse af tilladelser vilkår for at anvende radiofrekvenser. Sådanne vilkår kan omfatte begrænsninger i form af krav om at anvende en bestemt teknologi, hvis Digitaliseringsstyrelsen vurderer, at sådanne begrænsninger er nødvendige af hensyn til at 1) undgå uacceptable forstyrrelser, 2) beskytte folkesundheden mod elektromagnetiske felter, 3) overholde en fastsat begrænsning i udbuddet af en bestemt tjeneste, 4) sikre tjenesters tekniske kvalitet, 5) sikre mest mulig delt anvendelse af radiofrekvenser, 6) sikre effektiv udnyttelse af radiofrekvenser eller 7) sikre opfyldelse af en almennyttig målsætning i overensstemmelse med stk. 2. Stk. 2. Digitaliseringsstyrelsen kan fastsætte vilkår, som udgør en begrænsning i udbuddet af en bestemt tjeneste, hvis sådanne begrænsninger efter Digitaliseringsstyrelsens vurdering er nødvendige for at opfylde en almennyttig målsætning, herunder 1) sikkerhed for menneskeliv, 2) fremme af social, regional og territorial samhørighed, 3) effektiv udnyttelse af frekvensressourcerne eller 4) fremme af kulturel og sproglig mangfoldighed samt mediepluralisme. Stk. 3. De vilkår, som Digitaliseringsstyrelsen efter stk. 1 og 2 kan fastsætte, kan omfatte 1) radiotekniske krav, herunder a) frekvensmaske, b) maksimal sendestyrke, c) maksimal antennehøjde og antennekarakteristika, d) modulationstyper og spektralbredde og e) frekvensstabilitet, 2) krav begrundet i forstyrrelsesmæssige forhold, 3) krav med sigte på at gennemføre forpligtelser, der følger af det internationale frekvenssamarbejde eller samarbejdet i EU, 4) fastsættelse af den geografiske udstrækning af anvendelsesområdet for de udstedte tilladelser eller 5) krav med sigte på varetagelse af væsentlige samfundsmæssige hensyn. Stk. 4. Digitaliseringsstyrelsen kan efter ansøgning lempe vilkår om at udbyde en bestemt tjeneste eller anvende en bestemt teknologi, hvis disse vilkår efter styrelsens vurdering ikke længere er nødvendige at opretholde efter stk. 1 og 2. Stk. 5. Digitaliseringsstyrelsen kan fastætte vilkår om anvendelse af de radiofrekvenser, der er omfattet af en tilladelse, som udstedes i medfør af § 7, stk. 1, inden en nærmere fastsat dato.",
      "valid_from": "2026-01-21",
      "valid_to": null
    },
    {
      "provision_ref": "3:15-18",
      "chapter": "3",
      "section": "15-18",
      "content": "§§ 15-18. (Ophævet)",
      "valid_from": "2026-01-21",
      "valid_to": null
    },
    {
      "provision_ref": "3:19",
      "chapter": "3",
      "section": "19",
      "content": "§ 19. Digitaliseringsstyrelsen fastsætter regler om varigheden af de enkelte kategorier af tilladelser udstedt i medfør af § 7, stk. 1, § 10, stk. 4, § 11, stk. 4, § 12, stk. 4, og § 13, stk. 1, medmindre andet er besluttet i medfør af §§ 10 eller 11, af tilladelser udstedt i medfør af § 7, stk. 1, § 10, stk. 4, § 11, stk. 4, eller § 12, stk. 4, til at anvende radiofrekvenser, der er harmoniseret til trådløse bredbåndstjenester, og af tilladelser udstedt i medfør af § 7, stk. 1, jf. § 7 a, til at anvende radiofrekvenser på andre tekniske vilkår end harmoniserede tekniske vilkår.",
      "valid_from": "2026-01-21",
      "valid_to": null
    },
    {
      "provision_ref": "3:20",
      "chapter": "3",
      "section": "20",
      "content": "§ 20. Digitaliseringsstyrelsen kan fastsætte regler om forenklede procedurer for fornyelse af tilladelser, medmindre andet er besluttet i medfør af §§ 10 eller 11.",
      "valid_from": "2026-01-21",
      "valid_to": null
    },
    {
      "provision_ref": "4:21",
      "chapter": "4",
      "section": "21",
      "content": "§ 21. Overdragelse af tilladelser kan ske uden forudgående godkendelse, jf. dog stk. 3-5. Overdragelse af tilladelser kan ske i form af fuldstændig overdragelse, overdragelse af dele af frekvensbånd omfattet af en tilladelse eller af dele af en tilladelses geografiske anvendelsesområde. Tilladelser kan i samme omfang tilbageleveres til Digitaliseringsstyrelsen. Stk. 2. En tilladelsesindehaver skal underrette Digitaliseringsstyrelsen, straks efter at en aftale om overdragelse er indgået. Disse oplysninger offentliggøres af Digitaliseringsstyrelsen. Stk. 3. Digitaliseringsstyrelsen kan fastsætte regler om, at en tilladelsesindehavers planer om hel eller delvis udlejning af tilladelser og overdragelse efter stk. 1 samt eventuelle oplysninger, som måtte blive fastlagt af Europa-Kommissionen i en gennemførelsesretsakt, skal meddeles Digitaliseringsstyrelsen, og at disse oplysninger offentliggøres af Digitaliseringsstyrelsen. Stk. 4. Ministeren for digitalisering kan fastsætte regler om, at overdragelse eller tilbagelevering af dele af tilladelser udstedt efter auktion, jf. § 10, eller offentligt udbud, jf. § 11, kun kan ske efter Digitaliseringsstyrelsens forudgående godkendelse. Stk. 5. Ministeren for digitalisering kan fastsætte regler om, at stk. 1 ikke finder anvendelse på tilladelser til at anvende radiofrekvenser afsat til radio- eller tv-formål, jf. § 35, stk. 1.",
      "valid_from": "2026-01-21",
      "valid_to": null
    },
    {
      "provision_ref": "4:22",
      "chapter": "4",
      "section": "22",
      "content": "§ 22. En tilladelsesindehaver må ikke etablere en så betydende markedsposition, at tilladelsesindehaveren til skade for konkurrencen vil kunne hindre effektiv udnyttelse af frekvensressourcer.",
      "valid_from": "2026-01-21",
      "valid_to": null
    },
    {
      "provision_ref": "4:22a",
      "chapter": "4",
      "section": "22a",
      "content": "§ 22 a. Hvor der i et lokalt område ikke stilles nogen alternativ adgangsmulighed til slutbrugere til rådighed på rimelige betingelser, kan Digitaliseringsstyrelsen træffe afgørelse om, at en tilladelsesindehaver, som har mulighed for at udbyde elektroniske kommunikationsnet i området ved hjælp af radiofrekvenser, skal imødekomme enhver rimelig anmodning om at give adgang til tilladelsesindehaverens eksisterende passive infrastruktur eller om at indgå en aftale om roaming til brug for udbud af elektroniske kommunikationstjenester i området, jf. dog stk. 3 og 4. En sådan anmodning skal indgives skriftligt til tilladelsesindehaveren og angive, hvilke elementer i den passive infrastruktur der anmodes om adgang til, eller relevante elementer i forhold til en aftale om roaming. Stk. 2. Er en forpligtelse efter stk. 1 ikke tilstrækkelig til at imødegå, at der ikke stilles nogen alternativ adgangsmulighed til slutbrugere til rådighed på rimelige betingelser, kan Digitaliseringsstyrelsen træffe afgørelse om, at en tilladelsesindehaver, der har mulighed for at udbyde elektroniske kommunikationsnet i det lokale område nævnt i stk. 1 ved hjælp af radiofrekvenser, skal imødekomme enhver rimelig anmodning om adgang til tilladelsesindehaverens eksisterende aktive infrastruktur til brug for udbud af elektroniske kommunikationstjenester i området, jf. dog stk. 3 og 4. En anmodning skal indgives skriftligt til tilladelsesindehaveren og angive, hvilke elementer i den aktive infrastruktur der anmodes om adgang til. Stk. 3. Digitaliseringsstyrelsen kan pålægge en tilladelsesindehaver de forpligtelser, som er nævnt i stk. 1 og 2, på rimelige betingelser, når 1) en sådan forpligtelse for tilladelsesindehaveren er umiddelbart nødvendig, for at den anmodende part kan udbyde elektroniske kommunikationstjenester i det lokale område ved hjælp af radiofrekvenser, 2) muligheden er klart fastsat på tidspunktet for udstedelsen af tilladelsen til at anvende radiofrekvenser, og 4) Komma i sætningen fremgår ikke af lov nr. 1833 af 8. december 2020, men er indsat administrativt. 3) der er uoverstigelige økonomiske eller fysiske hindringer for, at infrastruktur til brug for udbud af elektroniske kommunikationsnet eller -tjenester, som er afhængige af anvendelse af radiofrekvenser, udrulles i det lokale område og slutbrugernes adgang til elektroniske kommunikationsnet eller -tjenester i det lokale område som følge heraf er alvorligt mangelfuld eller fraværende. Stk. 4. Digitaliseringsstyrelsen skal ved en afgørelse efter stk. 1 og 2 tage hensyn til 1) behovet for at maksimere konnektiviteten, herunder langs større transportveje og i bestemte områder, og muligheden for betydeligt at øge udbuddet og kvaliteten af tjenester for slutbrugerne, 2) effektiv anvendelse af radiofrekvenser, 3) de tekniske muligheder for deling og tilknyttede betingelser, 4) situationen med hensyn til infrastrukturbaseret og tjenestebaseret konkurrence, 5) teknologisk innovation og 6) det overordnede behov for at fremme tilladelsesindehaverens incitament til at udrulle infrastrukturen. Stk. 5. Digitaliseringsstyrelsen behandler sager om tilladelsesindehaveres afvisning af en anmodning om adgang til eksisterende infrastruktur eller om at indgå en lokalaftale om roaming på baggrund af en forpligtelse pålagt af Digitaliseringsstyrelsen i medfør af stk. 1 eller 2. Digitaliseringsstyrelsen kan ved afgørelsen pålægge den, der anmoder om adgang eller en roamingaftale, at dele radiofrekvenser med tilladelsesindehaveren i det pågældende område. Digitaliseringsstyrelsen behandler endvidere sager om, at anmodninger efter stk. 1 og 2 ikke er imødekommet inden for 2 måneder.",
      "valid_from": "2026-01-21",
      "valid_to": null
    },
    {
      "provision_ref": "4:23",
      "chapter": "4",
      "section": "23",
      "content": "§ 23. Digitaliseringsstyrelsen kan med 1 års varsel fastsætte nye vilkår eller ændre vilkår for at anvende radiofrekvenser, hvis det er nødvendigt for at 1) sikre gennemførelsen af forpligtelser, der følger af det internationale frekvenssamarbejde eller samarbejdet i EU, eller 2) varetage væsentlige samfundsmæssige hensyn, jf. § 2, stk. 2. Stk. 2. Digitaliseringsstyrelsen kan fastsætte nye eller ændrede vilkår efter stk. 1 med et kortere varsel end 1 år, hvis det er nødvendigt af hensyn til menneskers liv eller helbred. 1. pkt. finder tilsvarende anvendelse, hvis det er nødvendigt af hensyn til amerikanske styrkers anvendelse af radiofrekvenser i forbindelse med deres opgavevaretagelse efter bilag 1 til lov om forsvarssamarbejde mellem Danmark og Amerikas Forenede Stater m.v. Stk. 3. Med henblik på at afhjælpe uacceptable forstyrrelser af frekvensanvendelse, som ikke skyldes overtrædelser af loven, regler fastsat i medfør heraf eller vilkår i en tilladelse, kan Digitaliseringsstyrelsen fastsætte nye vilkår eller ændre allerede fastsatte vilkår i udstedte tilladelser.",
      "valid_from": "2026-01-21",
      "valid_to": null
    },
    {
      "provision_ref": "4:24",
      "chapter": "4",
      "section": "24",
      "content": "§ 24. Digitaliseringsstyrelsen kan med 1 års varsel tilbagekalde tilladelser, hvis det er nødvendigt for at 1) sikre gennemførelsen af forpligtelser, der følger af det internationale frekvenssamarbejde eller samarbejdet i EU, eller 2) varetage væsentlige samfundsmæssige hensyn, jf. § 2, stk. 2, jf. dog § 37, stk. 1. Stk. 2. Digitaliseringsstyrelsen kan tilbagekalde tilladelser med kortere varsel end 1 år, hvis det er nødvendigt af hensyn til amerikanske styrkers anvendelse af radiofrekvenser i forbindelse med deres opgavevaretagelse efter bilag 1 til lov om forsvarssamarbejde mellem Danmark og Amerikas Forenede Stater m.v.",
      "valid_from": "2026-01-21",
      "valid_to": null
    },
    {
      "provision_ref": "4:25",
      "chapter": "4",
      "section": "25",
      "content": "§ 25. Digitaliseringsstyrelsen tilbagekalder en tilladelse, hvis tilladelsesindehaveren ikke betaler forfaldne frekvensafgifter, jf. § 50.",
      "valid_from": "2026-01-21",
      "valid_to": null
    },
    {
      "provision_ref": "4:26",
      "chapter": "4",
      "section": "26",
      "content": "§ 26. Digitaliseringsstyrelsen kan tilbagekalde en tilladelse, hvis tilladelsesindehaveren groft overtræder loven, regler, som er fastsat i medfør af loven, eller vilkår i tilladelsen.",
      "valid_from": "2026-01-21",
      "valid_to": null
    },
    {
      "provision_ref": "5:27",
      "chapter": "5",
      "section": "27",
      "content": "§ 27. Digitaliseringsstyrelsen kan fastsætte regler, hvorefter anvendelse af radiofrekvenser i amatørradio- og amatørradiosatellittjenesten, luftfartsradiotjenester og maritime radiotjenester forudsætter, at en prøve er bestået.",
      "valid_from": "2026-01-21",
      "valid_to": null
    },
    {
      "provision_ref": "5:28",
      "chapter": "5",
      "section": "28",
      "content": "§ 28. Digitaliseringsstyrelsen fastsætter regler for prøver som anført i § 27.",
      "valid_from": "2026-01-21",
      "valid_to": null
    },
    {
      "provision_ref": "5:29",
      "chapter": "5",
      "section": "29",
      "content": "§ 29. Digitaliseringsstyrelsen fastsætter regler om udstedelse af kaldesignaler og identifikationsnumre.",
      "valid_from": "2026-01-21",
      "valid_to": null
    },
    {
      "provision_ref": "5:30",
      "chapter": "5",
      "section": "30",
      "content": "§ 30. Digitaliseringsstyrelsen fastsætter regler om anvendelse af kaldesignaler og identifikationsnumre.",
      "valid_from": "2026-01-21",
      "valid_to": null
    },
    {
      "provision_ref": "6:31",
      "chapter": "6",
      "section": "31",
      "content": "§ 31. Digitaliseringsstyrelsen fastsætter regler om tavshedspligt for alle, der modtager radiosignaler, uden at radiosignalerne er tiltænkt modtageren eller almenheden.",
      "valid_from": "2026-01-21",
      "valid_to": null
    },
    {
      "provision_ref": "6:32",
      "chapter": "6",
      "section": "32",
      "content": "§ 32. Ministeren for digitalisering kan fastsætte regler om anvendelse af radiofrekvenser i tilfælde af krise og krig samt katastrofer og andre ekstraordinære situationer i fredstid.",
      "valid_from": "2026-01-21",
      "valid_to": null
    },
    {
      "provision_ref": "6:32a",
      "chapter": "6",
      "section": "32a",
      "content": "§ 32 a. Uanset §§ 23 og 24 kan radiofrekvenser anvendes umiddelbart af amerikanske styrker i forbindelse med deres opgavevaretagelse efter bilag 1 til lov om forsvarssamarbejde mellem Danmark og Amerikas Forenede Stater m.v., hvis presserende operationelle forhold gør det nødvendigt.",
      "valid_from": "2026-01-21",
      "valid_to": null
    },
    {
      "provision_ref": "6:33",
      "chapter": "6",
      "section": "33",
      "content": "§ 33. Når hensynet til statens sikkerhed gør det nødvendigt, kan Digitaliseringsstyrelsen forbyde anvendelse af bestemte radiofrekvenser. Sendeanlæg, der anvender radiofrekvenser, som er omfattet af et sådant forbud, kan forlanges afleveret til offentlig myndighed til deponering.",
      "valid_from": "2026-01-21",
      "valid_to": null
    },
    {
      "provision_ref": "7:34",
      "chapter": "7",
      "section": "34",
      "content": "§ 34. Reglerne i §§ 35-37 finder anvendelse på radiofrekvenser, der i frekvensplanen, jf. § 4, er afsat til radio- eller tv-formål.",
      "valid_from": "2026-01-21",
      "valid_to": null
    },
    {
      "provision_ref": "7:35",
      "chapter": "7",
      "section": "35",
      "content": "§ 35. Digitaliseringsstyrelsen kan udstede tilladelser, jf. §§ 7 og 13, til at anvende radiofrekvenser, der i frekvensplanen, jf. § 4, er afsat til radio- eller tv-formål, til radio- eller tv-formål og til andre formål end radio eller tv. Stk. 2. Ved udstedelse af tilladelser efter stk. 1 gives tilladelser til radio- eller tv-formål forrang frem for tilladelser til andre formål end radio eller tv.",
      "valid_from": "2026-01-21",
      "valid_to": null
    },
    {
      "provision_ref": "7:36",
      "chapter": "7",
      "section": "36",
      "content": "§ 36. Udstedelse af en tilladelse til radio- eller tv-formål, jf. § 35, stk. 1, kan alene ske, hvis ansøgeren har adgang til at udøve programvirksomhed, eller hvis ansøgeren har adgang til at distribuere lyd- og billedprogrammer ved hjælp af jordbaserede digitale sendenet i henhold til lov om radio- og fjernsynsvirksomhed eller regler udstedt i medfør heraf. Stk. 2. Digitaliseringsstyrelsen kan kun udstede en tilladelse til radio- eller tv-formål efter § 35, stk. 1, hvis de sendere, som ønskes anvendt, er placeret inden for det geografiske område, hvor ansøgeren har adgang til at udøve programvirksomhed eller til at distribuere lyd- og billedprogrammer. Stk. 3. Er de ansøgte radiofrekvenser udmeldt af Radio- og tv-nævnet i henhold til lov om radio- og fjernsynsvirksomhed eller regler udstedt i medfør heraf til brug i et bestemt område, skal de sendere, som ønskes anvendt, være placeret inden for dette område. Stk. 4. Tilladelser til radio- eller tv-formål udstedt efter § 35, stk. 1, bortfalder, hvis adgangen til at udøve programvirksomhed eller adgangen til at distribuere lyd- og billedprogrammer ved hjælp af jordbaserede digitale sendenet i henhold til lov om radio- og fjernsynsvirksomhed bortfalder eller tilbagekaldes tidsubegrænset. Stk. 5. Efter forhandling mellem ministeren for digitalisering og kulturministeren kan Digitaliseringsstyrelsen ved udstedelse af tilladelser til radio- eller tv-formål, jf. § 35, stk. 1, ud over vilkår fastsat i medfør af § 14 fastsætte vilkår begrundet i mediepolitiske hensyn.",
      "valid_from": "2026-01-21",
      "valid_to": null
    },
    {
      "provision_ref": "7:37",
      "chapter": "7",
      "section": "37",
      "content": "§ 37. Efter forhandling mellem ministeren for digitalisering og kulturministeren kan Digitaliseringsstyrelsen med 1 års varsel tilbagekalde tilladelser til radio- eller tv-formål, jf. § 35, stk. 1, med henblik på at varetage mediepolitiske hensyn. Stk. 2. Efter forhandling mellem ministeren for digitalisering og kulturministeren kan Digitaliseringsstyrelsen med 6 måneders varsel tilbagekalde tilladelser til andre formål end radio- eller tv-formål, jf. § 35, stk. 1, med henblik på at varetage mediepolitiske hensyn.",
      "valid_from": "2026-01-21",
      "valid_to": null
    },
    {
      "provision_ref": "7:38",
      "chapter": "7",
      "section": "38",
      "content": "§ 38. Der må ikke anvendes radiofrekvenser til udsendelse af radio- eller tv-programmer på det åbne hav eller i luftrummet derover.",
      "valid_from": "2026-01-21",
      "valid_to": null
    },
    {
      "provision_ref": "8:39",
      "chapter": "8",
      "section": "39",
      "content": "§ 39. Digitaliseringsstyrelsen kan af brugere af radiofrekvenser kræve alle oplysninger og alt materiale, som Digitaliseringsstyrelsen skønner relevant med henblik på administration af denne lov og regler og vilkår fastsat i medfør heraf. Stk. 2. Digitaliseringsstyrelsens anmodning efter stk. 1 skal ledsages af oplysning om, til hvilke specifikke formål oplysningerne eller materialet skal anvendes.",
      "valid_from": "2026-01-21",
      "valid_to": null
    },
    {
      "provision_ref": "8:40",
      "chapter": "8",
      "section": "40",
      "content": "§ 40. Digitaliseringsstyrelsen kan af tilladelsesindehavere kræve oplysninger og materiale om økonomiske, statistiske, frekvensmæssige og øvrige forhold med henblik på udarbejdelse af rapporter, statistikker m.v. Stk. 2. Digitaliseringsstyrelsen kan kræve, at oplysninger og materiale som nævnt i stk. 1 afgives regelmæssigt på forud fastsatte tidspunkter. Stk. 3. Digitaliseringsstyrelsens anmodning efter stk. 1 skal ledsages af oplysning om, til hvilke specifikke formål oplysningerne eller materialet skal anvendes.",
      "valid_from": "2026-01-21",
      "valid_to": null
    },
    {
      "provision_ref": "9:41",
      "chapter": "9",
      "section": "41",
      "content": "§ 41. Digitaliseringsstyrelsen fører tilsyn med overholdelse af loven og af regler og vilkår, der er fastsat i medfør af loven. Stk. 2. Digitaliseringsstyrelsens tilsyn efter stk. 1 sker efter følgende prioritering: 1) Forstyrrelser, hvis følgevirkninger kan medføre fare for menneskers liv eller helbred. 2) Andre forstyrrelser og overtrædelser af loven og regler og vilkår, der er fastsat i medfør af loven. Stk. 3. Digitaliseringsstyrelsen kan som en del af det generelle tilsyn, jf. stk. 1, foretage monitering af konkrete frekvensbånd med henblik på at 1) opklare konkrete forstyrrelser forårsaget af frekvensanvendelse eller andre elektromagnetiske fænomener, 2) sikre overholdelse af loven og af regler og vilkår, der er fastsat i medfør af loven, og 3) sikre overholdelse af forpligtelser, der følger af det internationale frekvenssamarbejde eller samarbejdet i EU.",
      "valid_from": "2026-01-21",
      "valid_to": null
    },
    {
      "provision_ref": "9:42",
      "chapter": "9",
      "section": "42",
      "content": "§ 42. Digitaliseringsstyrelsen kan ved konstatering af overtrædelser af loven og af regler og vilkår, der er fastsat i medfør af loven, meddele ejeren eller brugeren af det radioudstyr eller apparat, som forårsager overtrædelsen, påbud om at 1) foretage de foranstaltninger, der er nødvendige for at afhjælpe forstyrrelsen, herunder reparation, montering af ekstra filtre og afhjælpning af fejl, der skyldes mangelfuld eller fejlbehæftet installation eller forkert anvendelse af det pågældende radioudstyr eller apparat, 2) bringe frekvensanvendelsen i overensstemmelse med loven og regler og vilkår, der er fastsat i medfør af loven, og 3) standse driften af radioudstyr og apparater. Stk. 2. Digitaliseringsstyrelsen kan ved konstatering af forstyrrelser på stedet 1) foretage undersøgelser af radioudstyr og apparater og 2) foretage afbrydelse af radioudstyr og apparater, som forstyrrer radioudstyr eller apparater, hvis funktion er afgørende for menneskers liv eller helbred.",
      "valid_from": "2026-01-21",
      "valid_to": null
    },
    {
      "provision_ref": "9:43",
      "chapter": "9",
      "section": "43",
      "content": "§ 43. Digitaliseringsstyrelsen kan udstede påbud med henblik på at bringe overtrædelser af § 22 til ophør.",
      "valid_from": "2026-01-21",
      "valid_to": null
    },
    {
      "provision_ref": "9:44",
      "chapter": "9",
      "section": "44",
      "content": "§ 44. Digitaliseringsstyrelsen har mod behørig legitimation uden retskendelse adgang til offentlige og private ejendomme med henblik på at standse forstyrrelser af tjenester, radioudstyr og apparater, hvis funktion er afgørende for menneskers liv eller helbred. Stk. 2. Politiet yder om nødvendigt bistand til at gennemføre adgang til offentlige og private ejendomme som nævnt i stk. 1. Ministeren for digitalisering kan efter forhandling med justitsministeren fastsætte nærmere regler herom. Stk. 3. Digitaliseringsstyrelsen forelægger snarest muligt, og senest inden 24 timer efter at Digitaliseringsstyrelsen tvangsmæssigt har skaffet sig adgang som nævnt i stk. 1, sagen for retten. Retten afgør ved kendelse, om indgrebet kan godkendes. Burde indgrebet efter rettens opfattelse ikke være foretaget, giver retten meddelelse herom til ministeren for digitalisering.",
      "valid_from": "2026-01-21",
      "valid_to": null
    },
    {
      "provision_ref": "10:45",
      "chapter": "10",
      "section": "45",
      "content": "§ 45. Ministeren for digitalisering kan fastsætte regler, hvorefter andre offentlige myndigheder og private bemyndiges til helt eller delvis at udføre opgaver, som følger af regler udstedt i medfør af §§ 27-30. Dette gælder dog ikke regelfastsættelse i medfør af §§ 27-30, jf. dog stk. 2. Stk. 2. Ministeren for digitalisering kan fastsætte regler, hvorefter offentlige myndigheder, der i medfør af stk. 1 er bemyndiget til at udføre opgaver, kan fastsætte regler som nævnt i §§ 28 og 29. Stk. 3. Ministeren for digitalisering kan fastsætte regler, hvorefter offentlige myndigheder, der i medfør af stk. 1 er bemyndiget til at udføre opgaver som nævnt i §§ 27-30, kan fastsætte regler om gebyrer vedrørende de pågældende opgaver, jf. § 51, stk. 1, nr. 1 og 2, og udsendelse af rykkere i tilfælde af manglende betaling af sådanne gebyrer, jf. § 51, stk. 1, nr. 3.",
      "valid_from": "2026-01-21",
      "valid_to": null
    },
    {
      "provision_ref": "10:46",
      "chapter": "10",
      "section": "46",
      "content": "§ 46. Ministeren for digitalisering kan ikke give Digitaliseringsstyrelsen tjenestebefaling om Digitaliseringsstyrelsens varetagelse af myndighedsopgaver vedrørende konkrete sager, om behandling og afgørelse af enkeltsager, om Digitaliseringsstyrelsens udstedelse af regler på områder, hvor Digitaliseringsstyrelsen er bemyndiget hertil, eller om Digitaliseringsstyrelsens øvrige tilsynsaktiviteter med henblik på at sikre overholdelsen af denne lov og regler udstedt i medfør heraf. Stk. 2. Ministeren for digitalisering kan ikke dispensere fra regler udstedt af ministeren for digitalisering i medfør af denne lov. Stk. 3. Ministeren for digitalisering kan ikke give offentlige myndigheder eller private, som er bemyndiget til helt eller delvis at udføre opgaver, jf. § 45, stk. 1, tjenestebefaling vedrørende de konkrete sager og opgaver, som den offentlige myndighed eller private er bemyndiget til at udføre.",
      "valid_from": "2026-01-21",
      "valid_to": null
    },
    {
      "provision_ref": "11:47",
      "chapter": "11",
      "section": "47",
      "content": "§ 47. Klager over Digitaliseringsstyrelsens afgørelser i medfør af denne lov og regler udstedt i medfør heraf, herunder klager over Digitaliseringsstyrelsens sagsbehandling, kan indbringes for Teleklagenævnet, jf. dog § 47, stk. 4, og § 48. Stk. 2. Klager over afgørelser i medfør af regler udstedt i medfør af loven truffet af offentlige myndigheder, der er bemyndiget hertil i medfør af § 45, kan indbringes for Teleklagenævnet. Stk. 3. Teleklagenævnet kan af parterne kræve alle oplysninger, som skønnes relevante med henblik på behandling af sagerne. Stk. 4. Ministeren for digitalisering kan fastsætte regler om, at Digitaliseringsstyrelsens og Teleklagenævnets afgørelser truffet i henhold til forskrifter udstedt i medfør af § 1 a ikke kan indbringes for anden administrativ myndighed.",
      "valid_from": "2026-01-21",
      "valid_to": null
    },
    {
      "provision_ref": "11:48",
      "chapter": "11",
      "section": "48",
      "content": "§ 48. Digitaliseringsstyrelsens afgørelser og beslutninger truffet i medfør af §§ 10-12, § 23, stk. 2, 2. pkt., og § 24, stk. 2, kan ikke indbringes for anden administrativ myndighed.",
      "valid_from": "2026-01-21",
      "valid_to": null
    },
    {
      "provision_ref": "11:49",
      "chapter": "11",
      "section": "49",
      "content": "§ 49. Klager over afgørelser truffet af private, der i medfør af regler udstedt i medfør af § 45, stk. 1, er bemyndiget til at udføre opgaver, som Digitaliseringsstyrelsen i medfør af §§ 27-30 kan fastsætte regler om, kan indbringes for Digitaliseringsstyrelsen.",
      "valid_from": "2026-01-21",
      "valid_to": null
    },
    {
      "provision_ref": "12:50",
      "chapter": "12",
      "section": "50",
      "content": "§ 50. Digitaliseringsstyrelsen opkræver frekvensafgifter hos tilladelsesindehavere. Stk. 2. De afgifter, der er nævnt i stk. 1, fastsættes årligt på finansloven og offentliggøres af Digitaliseringsstyrelsen.",
      "valid_from": "2026-01-21",
      "valid_to": null
    },
    {
      "provision_ref": "12:51",
      "chapter": "12",
      "section": "51",
      "content": "§ 51. Digitaliseringsstyrelsen kan fastsætte regler om gebyrer for 1) afholdelse af prøver og udstedelse af certifikater, herunder genparter af certifikater, jf. § 28, 2) udstedelse af kaldesignaler og identifikationsnumre, jf. § 29, 3) udsendelse af rykkere i tilfælde af manglende betaling af gebyrer, jf. nr. 1 og 2, og frekvensafgift, jf. § 50, og 4) kvartalsopdeling af betaling af frekvensafgift, jf. § 50. Stk. 2. Digitaliseringsstyrelsen og andre offentlige myndigheder og private, der efter § 45, stk. 1, er bemyndiget til at udføre opgaver, opkræver gebyrer, som er fastsat i medfør af stk. 1.",
      "valid_from": "2026-01-21",
      "valid_to": null
    },
    {
      "provision_ref": "12a:51a",
      "chapter": "12a",
      "section": "51a",
      "content": "§ 51 a. Ministeren for digitalisering kan fastsætte regler, der er nødvendige for at anvende forordninger udstedt af Den Europæiske Union på frekvensområdet, herunder regler om håndhævelse i form af forbud, påbud og tvangsbøder for manglende overholdelse af forordninger eller manglende efterlevelse af afgørelser truffet i medfør af forordninger.",
      "valid_from": "2026-01-21",
      "valid_to": null
    },
    {
      "provision_ref": "13:52",
      "chapter": "13",
      "section": "52",
      "content": "§ 52. Digitaliseringsstyrelsen kan pålægge en tilladelsesindehaver tvangsbøder med henblik på at gennemtvinge handlinger, som det i henhold til tilladelsens vilkår påhviler tilladelsesindehaveren at foretage. Stk. 2. Digitaliseringsstyrelsen kan pålægge enhver, der efter §§ 39 og 40 har pligt til at give Digitaliseringsstyrelsen oplysninger, tvangsbøder med henblik på at gennemtvinge afgivelsen af oplysningerne. Stk. 3. Undlader en tilladelsesindehaver at efterkomme et påbud udstedt af Digitaliseringsstyrelsen i medfør af § 43, kan Digitaliseringsstyrelsen pålægge tilladelsesindehaveren tvangsbøder med henblik på at gennemtvinge efterkommelse heraf.",
      "valid_from": "2026-01-21",
      "valid_to": null
    },
    {
      "provision_ref": "13:53",
      "chapter": "13",
      "section": "53",
      "content": "§ 53. Teleklagenævnet kan pålægge tilladelsesindehavere tvangsbøder med henblik på at gennemtvinge påbud.",
      "valid_from": "2026-01-21",
      "valid_to": null
    },
    {
      "provision_ref": "13:54",
      "chapter": "13",
      "section": "54",
      "content": "§ 54. Med bøde straffes den, der 1) overtræder § 6, stk. 1, og § 38, 2) ikke overholder vilkår fastsat i medfør af § 10, stk. 4, § 11, stk. 4, § 12, stk. 4, § 13, stk. 3, og § 14, 3) ikke efterkommer påbud udstedt i medfør af § 42, stk. 1, og § 43, 4) ikke afgiver oplysninger efter §§ 39 og 40 eller 5) overtræder EU-forordninger på frekvensområdet. Stk. 2. I regler udstedt i medfør af denne lov kan der fastsættes straf af bøde for overtrædelse af reglerne. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel. Stk. 4. Ved udmåling af straf for manglende efterkommelse af påbud udstedt i medfør af § 43, jf. stk. 1, nr. 3, skal der ved fastsættelse af bødens størrelse ud over de almindelige regler i straffelovens kapitel 10 tages hensyn til den juridiske persons omsætning det seneste år forud for domsafsigelsen eller udstedelsen af et bødeforelæg.",
      "valid_from": "2026-01-21",
      "valid_to": null
    },
    {
      "provision_ref": "14:55",
      "chapter": "14",
      "section": "55",
      "content": "§ 55. Loven træder i kraft den 1. januar 2010.",
      "valid_from": "2026-01-21",
      "valid_to": null
    },
    {
      "provision_ref": "14:56-57",
      "chapter": "14",
      "section": "56-57",
      "content": "§§ 56-57. (Udelades)",
      "valid_from": "2026-01-21",
      "valid_to": null
    },
    {
      "provision_ref": "14:58",
      "chapter": "14",
      "section": "58",
      "content": "§ 58. Tilladelser udstedt i medfør af de love, der er nævnt i § 57, stk. 1, eller lov nr. 468 af 12. juni 1996 om offentlig mobilkommunikation forbliver i kraft. Stk. 2. Mobiltilladelser udstedt i medfør af lov nr. 468 af 12. juni 1996 om offentlig mobilkommunikation bortfalder, hvis de frekvenstilladelser, der er knyttet til mobiltilladelserne udstedt i medfør af de love, der er nævnt i stk. 1, ikke længere er i kraft. Stk. 3. Denne lov og regler udstedt i medfør heraf finder anvendelse på tilladelser udstedt i medfør af de love, der er nævnt i stk. 1. Stk. 4. Tilladelser udstedt efter auktion eller offentligt udbud gennemført i medfør af de love, der er nævnt i stk. 1, løber uden ansøgning videre i perioder fastsat i forbindelse med den enkelte auktion eller offentlige udbud. Stk. 5. Ministeren for digitalisering kan fastsætte regler om, at overdragelse eller tilbagelevering af dele af tilladelser udstedt efter auktion eller offentligt udbud i medfør af de love, der er nævnt i stk. 1, eller lov nr. 1266 af 20. december 2000 om auktion over tilladelser til 3. generations mobilnet kun kan ske efter Digitaliseringsstyrelsens forudgående godkendelse. Stk. 6. Digitaliseringsstyrelsen kan fastsætte regler om varigheden for tilladelser udstedt før den 1. juli 1997, som ikke allerede har en fastsat varighed.",
      "valid_from": "2026-01-21",
      "valid_to": null
    },
    {
      "provision_ref": "14:59",
      "chapter": "14",
      "section": "59",
      "content": "§ 59. (Ophævet)",
      "valid_from": "2026-01-21",
      "valid_to": null
    },
    {
      "provision_ref": "14:60",
      "chapter": "14",
      "section": "60",
      "content": "§ 60. (Udelades)",
      "valid_from": "2026-01-21",
      "valid_to": null
    },
    {
      "provision_ref": "14:61",
      "chapter": "14",
      "section": "61",
      "content": "§ 61. Loven gælder ikke for Færøerne og Grønland, men kan ved kongelig anordning helt eller delvis sættes i kraft for Grønland med de afvigelser, som de særlige grønlandske forhold tilsiger.",
      "valid_from": "2026-01-21",
      "valid_to": null
    },
    {
      "provision_ref": "15",
      "section": "15",
      "content": "§ 15. Forsvarsministeren fastsætter tidspunktet for lovens ikrafttræden , jf. dog stk. 2. 9) Forsvarsministeren satte ved bekendtgørelse nr. 853 af 23. juni 2025 om ikrafttræden af visse bestemmelser i lov om forsvarssamarbejde mellem Danmark og Amerikas Forenede Stater m.v. og § 34, stk. 2, i lov om godkendelse og syn af køretøjer lovens §§ 1-14, §§ 16-23 og § 25 i kraft den 1. juli 2025. Stk. 2-3. (Udelades)",
      "valid_from": "2026-01-21",
      "valid_to": null
    }
  ],
  "definitions": [
    {
      "term": "væsentlige samfundsmæssige hensyn",
      "definition": "i denne lov hensyn, som er af væsentlig betydning for samfundet som helhed, herunder for udbredelse af samfundsmæssigt vigtige tjenester, eller væsentlige samfundsmæssige hensyn, som ikke kan forventes varetaget af markedet i tilstrækkeligt omfang",
      "source_provision": "2:2"
    }
  ]
}
