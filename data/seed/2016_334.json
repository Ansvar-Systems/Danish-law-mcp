{
  "id": "2016:334",
  "type": "statute",
  "title": "Bekendtgørelse om færdsel mv. på Arresø",
  "short_name": "BEK H#LOKDOK04",
  "status": "in_force",
  "issued_date": "2016-04-07",
  "url": "https://www.retsinformation.dk/eli/lta/2016/334/xml",
  "description": "Retsinformation source. DocumentId=CK000582; AccessionNumber=B20160033405; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse regulerer færdslen på Arresø, som fremgår af bilag 1 og er vist på kortbilag 1. Stk. 2. Bekendtgørelsen har til formål: 1) at beskytte naturværdierne i og omkring Arresø, 2) at sikre en rekreativ benyttelse af Arresø og dens bredarealer, der giver borgerne gode muligheder for et friluftsliv i harmoni med hinanden, floraen og faunaen, og 3) at sikre de landskabelige værdier på og omkring Arresø."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Sejlads med robåde, sejlbåde, joller, kanoer, kajakker, tømmerflåder og andre fartøjer uden motor er tilladt. Stk. 2. Fartøjer, der anvendes til ikke-erhvervsmæssig sejlads, må ikke overstige 7 meter i længden og 2,7 meter i bredden. Både, der havde hjemsted i Arresø den 1. juni 2012, kan overstige disse mål. Stk. 3. Windsurfing er kun tilladt i den del af søen, der er nord for skillelinjen, som vist på kortbilag 1. Stk. 4. Kitesurfing er ikke tilladt. Stk. 5. Badning er tilladt i overensstemmelse med kommunernes anvisninger. Stk. 6. Dykning med flasker kræver tilladelse fra Naturstyrelsen. Stk. 7. Færdsel på is er tilladt i overensstemmelse med politiets anvisninger. Isbåde skal holde en afstand af mindst 200 meter til våger. Stk. 8. Der gælder det af Naturstyrelsen fastsatte ordensreglement, jf. bilag 2."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. I perioden 1. februar til 31. juli begge dage inkl., skal der ved færdsel på søen holdes en afstand på mindst 50 meter til kanten af rørskoven eller søbredden, som vist på kortbilag 1. 50 meter-zonen er så vidt det er muligt markeret med gule bøjer. Stk. 2. Stk. 1 gælder ikke fartøjer tilhørende forpagteren af fiskeriet på søen. Stk. 3. Broejere må kun besejle deres broer i rørskovsområderne, hvis det sker vinkelret på land."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Der er adgang til og fra søen fra de landgangssteder, der er vist på kortbilag 1. Stk. 2. Det er ikke tilladt at have fartøjer liggende for svaj eller i rørbræmmen. Stk. 3. Katamaraner, tømmerflåder, pontonbåde og lignende må ikke fortøjes ved de privatejede broer."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Naturstyrelsen kan tillade anden færdsel end den i § 2, stk. 1 nævnte, herunder sejlads med motor i overensstemmelse med §§ 6 og 7. Stk. 2. Enhver form for kommercielle aktiviteter på Arresø må kun finde sted med tilladelse fra Naturstyrelsen. Stk. 3. Udlejning af fartøjer samt erhvervsmæssig personbefordring på søen kræver tilladelse fra Naturstyrelsen. Stk. 4. Naturstyrelsen kan fastsætte regler for registrering af fartøjer, der færdes på søen, herunder om betaling af gebyr. Stk. 5. I perioden 1. november-15. marts er der forbud mod ikke-erhvervsmæssig motorsejlads syd for skillelinjen vist på kortbilag 1."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Følgende både med motor er tilladt: 1) Både tilhørende forpagteren af fiskeriet på søen. 2) Indtil 10 både, der tilhører åbne lystfiskerforeninger, som har fået særskilt tilladelse fra Naturstyrelsen. 3) Både tilhørende redningsvæsenet i tjenstligt øjemed. 4) Både tilhørende ro- og sejlklubber samt spejdercentret på Ellehavegård, der efter forud indhentet tilladelse fra Naturstyrelsen benyttes som redningsfartøjer, ved undervisning og ved afholdelse af stævner og lignende. 5) Sejlbåde, der benytter elmotor til havnemanøvrer, hjemtransport ved pludselig opstået vindstille, havari eller lignende. 6) Andre både med forud indhentet skriftlig tilladelse fra Naturstyrelsen."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Motorsejlads er alene tilladt fra en halv time før solopgang til en halv time efter solnedgang. Stk. 2. Motordrevne fartøjer må ikke føres af personer under 15 år. Stk. 3. Motordrevne fartøjer skal føres på en sådan måde, at der udvises særligt hensyn over for badende, robåde, kajakker, kanoer, sejlfartøjer, fiskende både og lignende. Motordrevne fartøjer må ikke fremføres på en måde eller med en fart, der efter forholdene frembyder fare eller ulempe for andre. Stk. 4. Lystfiskerbådene må højst kunne fremføres med 5 knob. Der må højst sejles med 2 knob inden for 100 meter fra land. Lystfiskerne må ikke sejle med motor i april og maj. Stk. 5. Både tilhørende ro- og sejlklubber samt spejdercentret på Ellehavegård må højst fremføres med 5 knob (maks. 2 knob indenfor 100 meter fra land), dog må klubbernes følge- og dommerbåde skyde samme fart, som de både, der følges. Stk. 6. Som motor kan anvendes benzin, diesel og/eller elmotor. Der skal til enhver tid anvendes de mindst miljøbelastende brændstoffer og olier, som motorerne er konstrueret til eller kan anvende. Det er ikke tilladt at anvende totaktsmotorer. Stk. 7. En bådfører, som er omfattet af Søfartsstyrelsens bestemmelser om krav til ”Speedbådsfører-kort”, skal på forlangende af Naturstyrelsen kunne fremvise gyldig dokumentation for bestået prøve eller anden gyldig uddannelse, f.eks. duelighedsprøve, yachtskippereksamen mv. Stk. 8. En motortilladelse kan ikke overdrages til andre. Tilladelse og evt. motornummer returneres til Naturstyrelsen, såfremt man ikke længere ønsker at gøre brug af tilladelsen, eller forudsætningerne for tilladelsen ikke længere er til stede. Hvis båd og/eller motor ønskes udskiftet, skal der forinden indgives ny ansøgning."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Fiskeri i Arresø er tilladt i overensstemmelse med bilag 3."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Reklamer på broer og installationer på søfladen er forbudt, jf. naturbeskyttelseslovens § 21. Stk. 2. På bådskrog må placeres reklametekst, hvor skriftsnittet ikke er større end 10 x 10 centimeter eller et logo, der ikke overstiger 50 x 50 centimeter eller tilsvarende areal. Dette gælder dog ikke for gæstebåde, som kortvarigt deltager i konkurrencer og lignende."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Naturstyrelsen kan tillade etablering af nye og ændring af eksisterende anlæg, herunder broer, moler, forankrede flåder, søbredssikringer, havne og ramper på sø- og opgrødeareal i overensstemmelse med bilag 4. Stk. 2. Græsning, afgravning, rørskær, fældning af træer og buske, opfyldning eller lignende på sø- eller opgrødeareal kræver tilladelse fra Naturstyrelsen. Stk. 3. Det er en forudsætning for tilladelse efter stk. 1 og 2, at der er opnået dispensation fra kommunalbestyrelsen i medfør af naturbeskyttelseslovens §§ 3 og 16."
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Naturstyrelsen kan dispensere fra bestemmelserne i bekendtgørelsens § 2, stk. 2-4 og 7, § 3, stk. 1 og 3, § 4, stk. 1-3 og § 9, stk. 2. Stk. 2. Eksisterende tilladelser, som ikke er i overensstemmelse med bekendtgørelsen, gælder til de udløber. Sådanne tilladelser ophører også, hvis vilkårene for tilladelserne ikke længere er opfyldt, eller hvis forudsætningerne for tilladelsen ikke længere er til stede. Skønnes det nødvendigt af hensyn til bekendtgørelsens formål, kan Naturstyrelsen opsige eksisterende tilladelser med et passende varsel. Stk. 3. Offentlige myndigheders færdsel i forbindelse med varetagelsen af deres administrative opgaver begrænses ikke af bestemmelserne i denne bekendtgørelse."
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Naturstyrelsen fører tilsyn med denne bekendtgørelses overholdelse."
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Naturstyrelsens afgørelser efter denne bekendtgørelse kan ikke påklages."
    },
    {
      "provision_ref": "1:14",
      "chapter": "1",
      "section": "14",
      "content": "§ 14. Overtrædelse af bekendtgørelsens § 2, stk. 2-5 og 7, § 3, stk. 1 og 3, § 4, § 5, stk. 2 og 3, § 8, § 9 og § 10, stk. 2 eller af forbud, påbud eller vilkår, fastsat i medfør af disse bestemmelser, straffes med bøde, medmindre højere straf er forskyldt efter anden lovgivning. Stk. 2. Der kan pålægges selskaber mv. (juridiske personer) strafansvar efter reglerne i straffelovens kapitel 5."
    },
    {
      "provision_ref": "1:15",
      "chapter": "1",
      "section": "15",
      "content": "§ 15. Bekendtgørelsen træder i kraft den 15. april 2016. Stk. 2. Bekendtgørelse nr. 1319 af 23. november 2015 om færdsel mv. på Arresø ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse regulerer færdslen på Arresø, som fremgår af bilag 1 og er vist på kortbilag 1. Stk. 2. Bekendtgørelsen har til formål: 1) at beskytte naturværdierne i og omkring Arresø, 2) at sikre en rekreativ benyttelse af Arresø og dens bredarealer, der giver borgerne gode muligheder for et friluftsliv i harmoni med hinanden, floraen og faunaen, og 3) at sikre de landskabelige værdier på og omkring Arresø.",
      "valid_from": "2016-04-07",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Sejlads med robåde, sejlbåde, joller, kanoer, kajakker, tømmerflåder og andre fartøjer uden motor er tilladt. Stk. 2. Fartøjer, der anvendes til ikke-erhvervsmæssig sejlads, må ikke overstige 7 meter i længden og 2,7 meter i bredden. Både, der havde hjemsted i Arresø den 1. juni 2012, kan overstige disse mål. Stk. 3. Windsurfing er kun tilladt i den del af søen, der er nord for skillelinjen, som vist på kortbilag 1. Stk. 4. Kitesurfing er ikke tilladt. Stk. 5. Badning er tilladt i overensstemmelse med kommunernes anvisninger. Stk. 6. Dykning med flasker kræver tilladelse fra Naturstyrelsen. Stk. 7. Færdsel på is er tilladt i overensstemmelse med politiets anvisninger. Isbåde skal holde en afstand af mindst 200 meter til våger. Stk. 8. Der gælder det af Naturstyrelsen fastsatte ordensreglement, jf. bilag 2.",
      "valid_from": "2016-04-07",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. I perioden 1. februar til 31. juli begge dage inkl., skal der ved færdsel på søen holdes en afstand på mindst 50 meter til kanten af rørskoven eller søbredden, som vist på kortbilag 1. 50 meter-zonen er så vidt det er muligt markeret med gule bøjer. Stk. 2. Stk. 1 gælder ikke fartøjer tilhørende forpagteren af fiskeriet på søen. Stk. 3. Broejere må kun besejle deres broer i rørskovsområderne, hvis det sker vinkelret på land.",
      "valid_from": "2016-04-07",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Der er adgang til og fra søen fra de landgangssteder, der er vist på kortbilag 1. Stk. 2. Det er ikke tilladt at have fartøjer liggende for svaj eller i rørbræmmen. Stk. 3. Katamaraner, tømmerflåder, pontonbåde og lignende må ikke fortøjes ved de privatejede broer.",
      "valid_from": "2016-04-07",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Naturstyrelsen kan tillade anden færdsel end den i § 2, stk. 1 nævnte, herunder sejlads med motor i overensstemmelse med §§ 6 og 7. Stk. 2. Enhver form for kommercielle aktiviteter på Arresø må kun finde sted med tilladelse fra Naturstyrelsen. Stk. 3. Udlejning af fartøjer samt erhvervsmæssig personbefordring på søen kræver tilladelse fra Naturstyrelsen. Stk. 4. Naturstyrelsen kan fastsætte regler for registrering af fartøjer, der færdes på søen, herunder om betaling af gebyr. Stk. 5. I perioden 1. november-15. marts er der forbud mod ikke-erhvervsmæssig motorsejlads syd for skillelinjen vist på kortbilag 1.",
      "valid_from": "2016-04-07",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Følgende både med motor er tilladt: 1) Både tilhørende forpagteren af fiskeriet på søen. 2) Indtil 10 både, der tilhører åbne lystfiskerforeninger, som har fået særskilt tilladelse fra Naturstyrelsen. 3) Både tilhørende redningsvæsenet i tjenstligt øjemed. 4) Både tilhørende ro- og sejlklubber samt spejdercentret på Ellehavegård, der efter forud indhentet tilladelse fra Naturstyrelsen benyttes som redningsfartøjer, ved undervisning og ved afholdelse af stævner og lignende. 5) Sejlbåde, der benytter elmotor til havnemanøvrer, hjemtransport ved pludselig opstået vindstille, havari eller lignende. 6) Andre både med forud indhentet skriftlig tilladelse fra Naturstyrelsen.",
      "valid_from": "2016-04-07",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Motorsejlads er alene tilladt fra en halv time før solopgang til en halv time efter solnedgang. Stk. 2. Motordrevne fartøjer må ikke føres af personer under 15 år. Stk. 3. Motordrevne fartøjer skal føres på en sådan måde, at der udvises særligt hensyn over for badende, robåde, kajakker, kanoer, sejlfartøjer, fiskende både og lignende. Motordrevne fartøjer må ikke fremføres på en måde eller med en fart, der efter forholdene frembyder fare eller ulempe for andre. Stk. 4. Lystfiskerbådene må højst kunne fremføres med 5 knob. Der må højst sejles med 2 knob inden for 100 meter fra land. Lystfiskerne må ikke sejle med motor i april og maj. Stk. 5. Både tilhørende ro- og sejlklubber samt spejdercentret på Ellehavegård må højst fremføres med 5 knob (maks. 2 knob indenfor 100 meter fra land), dog må klubbernes følge- og dommerbåde skyde samme fart, som de både, der følges. Stk. 6. Som motor kan anvendes benzin, diesel og/eller elmotor. Der skal til enhver tid anvendes de mindst miljøbelastende brændstoffer og olier, som motorerne er konstrueret til eller kan anvende. Det er ikke tilladt at anvende totaktsmotorer. Stk. 7. En bådfører, som er omfattet af Søfartsstyrelsens bestemmelser om krav til ”Speedbådsfører-kort”, skal på forlangende af Naturstyrelsen kunne fremvise gyldig dokumentation for bestået prøve eller anden gyldig uddannelse, f.eks. duelighedsprøve, yachtskippereksamen mv. Stk. 8. En motortilladelse kan ikke overdrages til andre. Tilladelse og evt. motornummer returneres til Naturstyrelsen, såfremt man ikke længere ønsker at gøre brug af tilladelsen, eller forudsætningerne for tilladelsen ikke længere er til stede. Hvis båd og/eller motor ønskes udskiftet, skal der forinden indgives ny ansøgning.",
      "valid_from": "2016-04-07",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Fiskeri i Arresø er tilladt i overensstemmelse med bilag 3.",
      "valid_from": "2016-04-07",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Reklamer på broer og installationer på søfladen er forbudt, jf. naturbeskyttelseslovens § 21. Stk. 2. På bådskrog må placeres reklametekst, hvor skriftsnittet ikke er større end 10 x 10 centimeter eller et logo, der ikke overstiger 50 x 50 centimeter eller tilsvarende areal. Dette gælder dog ikke for gæstebåde, som kortvarigt deltager i konkurrencer og lignende.",
      "valid_from": "2016-04-07",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Naturstyrelsen kan tillade etablering af nye og ændring af eksisterende anlæg, herunder broer, moler, forankrede flåder, søbredssikringer, havne og ramper på sø- og opgrødeareal i overensstemmelse med bilag 4. Stk. 2. Græsning, afgravning, rørskær, fældning af træer og buske, opfyldning eller lignende på sø- eller opgrødeareal kræver tilladelse fra Naturstyrelsen. Stk. 3. Det er en forudsætning for tilladelse efter stk. 1 og 2, at der er opnået dispensation fra kommunalbestyrelsen i medfør af naturbeskyttelseslovens §§ 3 og 16.",
      "valid_from": "2016-04-07",
      "valid_to": null
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Naturstyrelsen kan dispensere fra bestemmelserne i bekendtgørelsens § 2, stk. 2-4 og 7, § 3, stk. 1 og 3, § 4, stk. 1-3 og § 9, stk. 2. Stk. 2. Eksisterende tilladelser, som ikke er i overensstemmelse med bekendtgørelsen, gælder til de udløber. Sådanne tilladelser ophører også, hvis vilkårene for tilladelserne ikke længere er opfyldt, eller hvis forudsætningerne for tilladelsen ikke længere er til stede. Skønnes det nødvendigt af hensyn til bekendtgørelsens formål, kan Naturstyrelsen opsige eksisterende tilladelser med et passende varsel. Stk. 3. Offentlige myndigheders færdsel i forbindelse med varetagelsen af deres administrative opgaver begrænses ikke af bestemmelserne i denne bekendtgørelse.",
      "valid_from": "2016-04-07",
      "valid_to": null
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Naturstyrelsen fører tilsyn med denne bekendtgørelses overholdelse.",
      "valid_from": "2016-04-07",
      "valid_to": null
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Naturstyrelsens afgørelser efter denne bekendtgørelse kan ikke påklages.",
      "valid_from": "2016-04-07",
      "valid_to": null
    },
    {
      "provision_ref": "1:14",
      "chapter": "1",
      "section": "14",
      "content": "§ 14. Overtrædelse af bekendtgørelsens § 2, stk. 2-5 og 7, § 3, stk. 1 og 3, § 4, § 5, stk. 2 og 3, § 8, § 9 og § 10, stk. 2 eller af forbud, påbud eller vilkår, fastsat i medfør af disse bestemmelser, straffes med bøde, medmindre højere straf er forskyldt efter anden lovgivning. Stk. 2. Der kan pålægges selskaber mv. (juridiske personer) strafansvar efter reglerne i straffelovens kapitel 5.",
      "valid_from": "2016-04-07",
      "valid_to": null
    },
    {
      "provision_ref": "1:15",
      "chapter": "1",
      "section": "15",
      "content": "§ 15. Bekendtgørelsen træder i kraft den 15. april 2016. Stk. 2. Bekendtgørelse nr. 1319 af 23. november 2015 om færdsel mv. på Arresø ophæves.",
      "valid_from": "2016-04-07",
      "valid_to": null
    }
  ],
  "definitions": []
}
