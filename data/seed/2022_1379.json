{
  "id": "2022:1379",
  "type": "statute",
  "title": "Bekendtgørelse om tilskud til brancheorienterede indsatser til fremme af ansvarlig virksomhedsadfærd og due diligence for bæredygtighed",
  "short_name": "BEK H#LOKDOK04",
  "status": "in_force",
  "issued_date": "2022-09-22",
  "url": "https://www.retsinformation.dk/eli/lta/2022/1379/xml",
  "description": "Retsinformation source. DocumentId=CQ002372; AccessionNumber=B20220137905; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Efter denne bekendtgørelse ydes tilskud til indsatser, der: 1) Understøtter virksomhedernes bæredygtige udvikling og omstilling gennem projekter og aktiviteter, der fremmer ansvarlig virksomhedsadfærd og due diligence for bæredygtighed. 2) Understøtter viden- og kompetenceopbygning i virksomhederne om due diligence for bæredygtighed, internationale retningslinjer, herunder OECD’s retningslinjer for multinationale virksomheder og FN’s retningslinjer for menneskerettigheder og erhvervsliv, lovgivning på bæredygtighedsområdet samt dokumentation og opgørelse om ansvarlig virksomhedsadfærd. 3) Udarbejder målrettet kommunikation og formidling særligt til SMV’erne om bæredygtighed, konkrete vejlednings- og vidensopbygningsaktiviteter f.eks. i form af netværk, webinarer, matchmaking-events, samarbejder mellem leverandører og kunder osv. med det formål at understøtte de aktiviteter, som er nævnt under nr. 1 og 2. Stk. 2. Bekendtgørelsen finder anvendelse i forbindelse med ansøgning om tilskud fra organisationer og foreninger inden for specifikke brancher eller andre, der har viden og kompetencer inden for indsatsområderne, og kan rette indsatsen mod en specifik branche eller sektor. Indsatsen kan gennemføres i samarbejde med relevante partnere, såsom øvrige erhvervsfremmeaktører, virksomheder, NGO’er, fagforeninger, forskningsinstitutioner, underleverandører mv. Stk. 3. Ansøger og eventuel økonomisk samarbejdspartner, som har andel i tilskuddet, skal have et gyldigt CVR-nr."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Der ydes ikke tilskud til projekter, der alene vedrører forskning eller finansielle tjenesteydelser."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. I denne bekendtgørelse forstås ved: 1) Ansvarlig virksomhedsadfærd: Indsatser, der fremmer virksomhedernes bidrag til økonomisk, social og miljømæssig fremgang og den negative påvirkning af omverdenen, som virksomhedernes aktiviteter kan give anledning til, herunder negative påvirkninger i relation til menneskerettigheder, arbejdstagerrettigheder, miljøstandarder og korruption. 2) Due diligence: Processer, der gør virksomheder i stand til at identificere, forebygge, afhjælpe og redegøre for aktuelle og potentielle negative påvirkninger af mennesker, samfund og miljø, som er afledt af virksomhedens aktiviteter. Dette gælder både i egen virksomhed og i leverandørkæden samt hos andre forretningspartnere."
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Indsatser, der søges om tilskud til, jf. § 1, skal som minimum have et samlet budget på 300.000 kr. Stk. 2. Tilskuddet til indsatserne kan udgøre op til 50 % af de støtteberettigede omkostninger, dog maksimalt 300.000 kr."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Der ydes alene tilskud til indsatser med en planlagt projektperiode på højst 1 år. Projektperioden påbegyndes fra det tidspunkt, hvor ansøger modtager et endeligt tilsagn om tilskud. Stk. 2. Der kan i særligt begrundede tilfælde godkendes en forlængelse af projektperioden efter forudgående aftale med Erhvervsstyrelsen . Stk. 3. Ved længere projekter, jf. stk. 1, kan Erhvervsstyrelsen forlange en statusrapportering efter et halvt år af projektperioden."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Ved afgørelse om tildeling af tilskud foretager Erhvervsstyrelsen en samlet vurdering af de enkelte ansøgninger ud fra følgende fire kriterier, idet indsatserne skal: 1) Have en betydelig rækkevidde og længerevarende effekt i forhold til at bidrage til puljens formål om fremme af ansvarlig virksomhedsadfærd, styrke virksomheders ansvar i værdikæden samt arbejdet med due diligence for bæredygtighed, jf. § 1. 2) Sandsynliggøre hvorledes de beskrevne aktiviteter vil have en effekt på målgruppen og vil føre til flere og mere ansvarlige og bæredygtige virksomheder, der tager ansvar for deres værdikæder. Ansøger skal desuden forklare, hvorledes indsatsen vil understøtte udbredelse af viden om ansvarlig virksomhedsadfærd til flere virksomheder, sikre forankring af projektet samt sammenhæng på tværs af aktører. 3) Gennemføres i et stærkt partnerskab. Ansøger skal beskrive sine egne og projektpartneres kvalifikationer og kompetencer inden for ansvarlig virksomhedsadfærd. Det vil i den sammenhæng vægte positivt, hvis projektet involverer brancheorganisationer eller andre relevante aktører, som både kan indsamle relevant viden om markedsbehovet og fungere som ambassadører for indsatsen. 4) Være additionelt, hvorved der lægges vægt på, at projektet skal supplere eksisterende aktiviteter, der har til formål at fremme ansvarlig virksomhedsadfærd samt arbejdet med due diligence for bæredygtighed, jf. § 1. Stk. 2. Det er en betingelse for tilskud, at ansøger har den nødvendige medfinansiering af projektet, jf. § 4, stk. 2. Stk. 3. Tildeling af tilskud foretages på baggrund af ansøgningen og under forudsætning af, at samtlige betingelser for tildeling af tilskud er opfyldt. Stk. 4. En virksomhed må samlet modtage op til 200.000 EUR i de minimis-støtte ydet af en medlemsstat over en periode på tre regnskabsår. Perioden regnes bagud fra indeværende regnskabsår."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Indsatserne skal administreres i overensstemmelse med forsvarlig økonomisk forvaltning. Der kan alene ydes tilskud til udgifter, der er i overensstemmelse med projektbeskrivelsen, det godkendte budget samt er betalt og afholdt i den godkendte projektperiode. Stk. 2. Der ydes ikke tilskud til udgifter, som godtgøres tilskudsmodtager på anden vis, herunder ved andre offentlige refusioner, tilskud m.v. Stk. 3. Tilskuddet ydes som de minimis-støtte i overensstemmelse med reglerne i Kommissionens forordning (EU) nr. 1407/2013 af 18. december 2013 om anvendelse af artikel 107 og 108 i traktaten om Den Europæiske Unions funktionsmåde på de minimis-støtte med senere ændringer."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Ansøgning om tilskud skal foretages digitalt til Erhvervsstyrelsen på et særligt ansøgningsskema inden for nærmere fastsatte frister. Oplysninger om ansøgning om tilskud offentliggøres bl.a. på erst.dk og statens-tilskudspuljer.dk."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Ansøgningen skal indeholde følgende: 1) Oplysninger om ansøger og eventuelle samarbejdspartnere og regnskabsansvarlige personer. 2) En projektbeskrivelse af de indsatser, der søges om tilskud til, og hvordan det opfylder puljens formål og kriterier, jf. §§ 1 og 6, samt den forventede effekt for målgruppen. 3) Projektets budget. 4) Oplysninger om størrelsen på eventuel anden finansiering, herunder anden offentlig finansiering, som indgår i projektet, og hvorfra denne stammer. Stk. 2. Virksomheden skal indsende en erklæring om al de minimis-støtte, som virksomheden har modtaget i indeværende og de to foregående regnskabsår i medfør af Kommissionens forordning (EU) nr. 1407/2013 med senere ændringer."
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Erhvervsstyrelsen træffer afgørelse om tilsagn eller afslag på ansøgningen om tilskud. Tilsagnet kan ledsages af nærmere vilkår for tilsagnet. Stk. 2. I tilsagnsbrevet angives blandt andet størrelsen af tilskuddet og projektperioden, inden for hvilken projektet skal være gennemført."
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Senest tre måneder efter afslutningen af projektet skal ansøger fremsende en slutrapport med tilhørende regnskab for projektet til Erhvervsstyrelsen indeholdende en beskrivelse af de gennemførte aktiviteter, de opnåede resultater og forventede effekter."
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Tilskuddet gives som tilsagn om tilskud. Stk. 2. Udbetalingen skal modsvare de faktiske bogførte, godkendte og betalte tilskudsberettigede omkostninger, som godkendes i forbindelse med projektet. Stk. 3. Udbetaling af tilskud kan alene ske til tilsagnsholders NemKonto."
    },
    {
      "provision_ref": "5:13",
      "chapter": "5",
      "section": "13",
      "content": "§ 13 Endelig udbetaling af tilskud sker efter afslutning af projektet og Erhvervsstyrelsens godkendelse af det fremsendte materiale, jf. § 11."
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Tilskudsmodtager skal straks underrette Erhvervsstyrelsen, hvis der sker væsentlige ændringer i de forudsætninger, der lå til grund for tilsagnet om tilskud, eller hvis de vilkår, hvorpå tilskuddet er givet, ikke vil kunne overholdes. Stk. 2. Erhvervsstyrelsen træffer afgørelse om, hvorvidt ændringerne, jf. stk. 1, i projektet er så væsentlige, at tilsagn om tilskud helt eller delvist skal tilbagekaldes eller at der skal indgives en ny ansøgning."
    },
    {
      "provision_ref": "6:15",
      "chapter": "6",
      "section": "15",
      "content": "§ 15. Ansøger kan på ethvert tidspunkt i projektperioden anmode Erhvervsstyrelsen om, at ansøgers tilsagn skal bortfalde helt eller delvist for den resterende projektperiode. Erhvervsstyrelsen afgør i denne forbindelse, om allerede udbetalt tilskud skal tilbagebetales helt eller delvist."
    },
    {
      "provision_ref": "6:16",
      "chapter": "6",
      "section": "16",
      "content": "§ 16. Erhvervsstyrelsen kan træffe afgørelse om, at tilsagn om tilskud helt eller delvist bortfalder eller kræve en allerede udbetalt tilskud helt eller delvist tilbagebetalt, hvis: 1) Ansøger har givet urigtige eller vildledende oplysninger eller fortiet oplysninger af betydning for ansøgningen. 2) Betingelserne for at yde tilsagn ikke længere er til stede, herunder hvis ansøger eller samarbejdspartnere groft har forsømt deres forpligtigelser med hensyn til forsvarlig gennemførelse af projektet, eller ved alvorlige overskridelser af projektets tidsramme. 3) Der i øvrigt mod bedre vidende uberettiget er modtaget tilskud. 4) Der ikke er indsendt afsluttende dokumentation rettidigt, jf. § 11. 5) Vilkårene i tilsagnet ikke er overholdt."
    },
    {
      "provision_ref": "6:17",
      "chapter": "6",
      "section": "17",
      "content": "§ 17. Ansøger og eventuelle samarbejdspartnere er forpligtede til, efter anmodning fra Erhvervsstyrelsen, at afgive enhver oplysning, der har betydning for tilsagn, udbetaling af tilskud og for overholdelse af de fastsatte vilkår."
    },
    {
      "provision_ref": "7:18",
      "chapter": "7",
      "section": "18",
      "content": "§ 18. Erhvervsstyrelsens afgørelser i henhold til denne bekendtgørelse kan ikke påklages til anden administrativ myndighed."
    },
    {
      "provision_ref": "7:19",
      "chapter": "7",
      "section": "19",
      "content": "§ 19. Bekendtgørelsen træder i kraft den 6. oktober 2022."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Efter denne bekendtgørelse ydes tilskud til indsatser, der: 1) Understøtter virksomhedernes bæredygtige udvikling og omstilling gennem projekter og aktiviteter, der fremmer ansvarlig virksomhedsadfærd og due diligence for bæredygtighed. 2) Understøtter viden- og kompetenceopbygning i virksomhederne om due diligence for bæredygtighed, internationale retningslinjer, herunder OECD’s retningslinjer for multinationale virksomheder og FN’s retningslinjer for menneskerettigheder og erhvervsliv, lovgivning på bæredygtighedsområdet samt dokumentation og opgørelse om ansvarlig virksomhedsadfærd. 3) Udarbejder målrettet kommunikation og formidling særligt til SMV’erne om bæredygtighed, konkrete vejlednings- og vidensopbygningsaktiviteter f.eks. i form af netværk, webinarer, matchmaking-events, samarbejder mellem leverandører og kunder osv. med det formål at understøtte de aktiviteter, som er nævnt under nr. 1 og 2. Stk. 2. Bekendtgørelsen finder anvendelse i forbindelse med ansøgning om tilskud fra organisationer og foreninger inden for specifikke brancher eller andre, der har viden og kompetencer inden for indsatsområderne, og kan rette indsatsen mod en specifik branche eller sektor. Indsatsen kan gennemføres i samarbejde med relevante partnere, såsom øvrige erhvervsfremmeaktører, virksomheder, NGO’er, fagforeninger, forskningsinstitutioner, underleverandører mv. Stk. 3. Ansøger og eventuel økonomisk samarbejdspartner, som har andel i tilskuddet, skal have et gyldigt CVR-nr.",
      "valid_from": "2022-09-22",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Der ydes ikke tilskud til projekter, der alene vedrører forskning eller finansielle tjenesteydelser.",
      "valid_from": "2022-09-22",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. I denne bekendtgørelse forstås ved: 1) Ansvarlig virksomhedsadfærd: Indsatser, der fremmer virksomhedernes bidrag til økonomisk, social og miljømæssig fremgang og den negative påvirkning af omverdenen, som virksomhedernes aktiviteter kan give anledning til, herunder negative påvirkninger i relation til menneskerettigheder, arbejdstagerrettigheder, miljøstandarder og korruption. 2) Due diligence: Processer, der gør virksomheder i stand til at identificere, forebygge, afhjælpe og redegøre for aktuelle og potentielle negative påvirkninger af mennesker, samfund og miljø, som er afledt af virksomhedens aktiviteter. Dette gælder både i egen virksomhed og i leverandørkæden samt hos andre forretningspartnere.",
      "valid_from": "2022-09-22",
      "valid_to": null
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Indsatser, der søges om tilskud til, jf. § 1, skal som minimum have et samlet budget på 300.000 kr. Stk. 2. Tilskuddet til indsatserne kan udgøre op til 50 % af de støtteberettigede omkostninger, dog maksimalt 300.000 kr.",
      "valid_from": "2022-09-22",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Der ydes alene tilskud til indsatser med en planlagt projektperiode på højst 1 år. Projektperioden påbegyndes fra det tidspunkt, hvor ansøger modtager et endeligt tilsagn om tilskud. Stk. 2. Der kan i særligt begrundede tilfælde godkendes en forlængelse af projektperioden efter forudgående aftale med Erhvervsstyrelsen . Stk. 3. Ved længere projekter, jf. stk. 1, kan Erhvervsstyrelsen forlange en statusrapportering efter et halvt år af projektperioden.",
      "valid_from": "2022-09-22",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Ved afgørelse om tildeling af tilskud foretager Erhvervsstyrelsen en samlet vurdering af de enkelte ansøgninger ud fra følgende fire kriterier, idet indsatserne skal: 1) Have en betydelig rækkevidde og længerevarende effekt i forhold til at bidrage til puljens formål om fremme af ansvarlig virksomhedsadfærd, styrke virksomheders ansvar i værdikæden samt arbejdet med due diligence for bæredygtighed, jf. § 1. 2) Sandsynliggøre hvorledes de beskrevne aktiviteter vil have en effekt på målgruppen og vil føre til flere og mere ansvarlige og bæredygtige virksomheder, der tager ansvar for deres værdikæder. Ansøger skal desuden forklare, hvorledes indsatsen vil understøtte udbredelse af viden om ansvarlig virksomhedsadfærd til flere virksomheder, sikre forankring af projektet samt sammenhæng på tværs af aktører. 3) Gennemføres i et stærkt partnerskab. Ansøger skal beskrive sine egne og projektpartneres kvalifikationer og kompetencer inden for ansvarlig virksomhedsadfærd. Det vil i den sammenhæng vægte positivt, hvis projektet involverer brancheorganisationer eller andre relevante aktører, som både kan indsamle relevant viden om markedsbehovet og fungere som ambassadører for indsatsen. 4) Være additionelt, hvorved der lægges vægt på, at projektet skal supplere eksisterende aktiviteter, der har til formål at fremme ansvarlig virksomhedsadfærd samt arbejdet med due diligence for bæredygtighed, jf. § 1. Stk. 2. Det er en betingelse for tilskud, at ansøger har den nødvendige medfinansiering af projektet, jf. § 4, stk. 2. Stk. 3. Tildeling af tilskud foretages på baggrund af ansøgningen og under forudsætning af, at samtlige betingelser for tildeling af tilskud er opfyldt. Stk. 4. En virksomhed må samlet modtage op til 200.000 EUR i de minimis-støtte ydet af en medlemsstat over en periode på tre regnskabsår. Perioden regnes bagud fra indeværende regnskabsår.",
      "valid_from": "2022-09-22",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Indsatserne skal administreres i overensstemmelse med forsvarlig økonomisk forvaltning. Der kan alene ydes tilskud til udgifter, der er i overensstemmelse med projektbeskrivelsen, det godkendte budget samt er betalt og afholdt i den godkendte projektperiode. Stk. 2. Der ydes ikke tilskud til udgifter, som godtgøres tilskudsmodtager på anden vis, herunder ved andre offentlige refusioner, tilskud m.v. Stk. 3. Tilskuddet ydes som de minimis-støtte i overensstemmelse med reglerne i Kommissionens forordning (EU) nr. 1407/2013 af 18. december 2013 om anvendelse af artikel 107 og 108 i traktaten om Den Europæiske Unions funktionsmåde på de minimis-støtte med senere ændringer.",
      "valid_from": "2022-09-22",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Ansøgning om tilskud skal foretages digitalt til Erhvervsstyrelsen på et særligt ansøgningsskema inden for nærmere fastsatte frister. Oplysninger om ansøgning om tilskud offentliggøres bl.a. på erst.dk og statens-tilskudspuljer.dk.",
      "valid_from": "2022-09-22",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Ansøgningen skal indeholde følgende: 1) Oplysninger om ansøger og eventuelle samarbejdspartnere og regnskabsansvarlige personer. 2) En projektbeskrivelse af de indsatser, der søges om tilskud til, og hvordan det opfylder puljens formål og kriterier, jf. §§ 1 og 6, samt den forventede effekt for målgruppen. 3) Projektets budget. 4) Oplysninger om størrelsen på eventuel anden finansiering, herunder anden offentlig finansiering, som indgår i projektet, og hvorfra denne stammer. Stk. 2. Virksomheden skal indsende en erklæring om al de minimis-støtte, som virksomheden har modtaget i indeværende og de to foregående regnskabsår i medfør af Kommissionens forordning (EU) nr. 1407/2013 med senere ændringer.",
      "valid_from": "2022-09-22",
      "valid_to": null
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Erhvervsstyrelsen træffer afgørelse om tilsagn eller afslag på ansøgningen om tilskud. Tilsagnet kan ledsages af nærmere vilkår for tilsagnet. Stk. 2. I tilsagnsbrevet angives blandt andet størrelsen af tilskuddet og projektperioden, inden for hvilken projektet skal være gennemført.",
      "valid_from": "2022-09-22",
      "valid_to": null
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Senest tre måneder efter afslutningen af projektet skal ansøger fremsende en slutrapport med tilhørende regnskab for projektet til Erhvervsstyrelsen indeholdende en beskrivelse af de gennemførte aktiviteter, de opnåede resultater og forventede effekter.",
      "valid_from": "2022-09-22",
      "valid_to": null
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Tilskuddet gives som tilsagn om tilskud. Stk. 2. Udbetalingen skal modsvare de faktiske bogførte, godkendte og betalte tilskudsberettigede omkostninger, som godkendes i forbindelse med projektet. Stk. 3. Udbetaling af tilskud kan alene ske til tilsagnsholders NemKonto.",
      "valid_from": "2022-09-22",
      "valid_to": null
    },
    {
      "provision_ref": "5:13",
      "chapter": "5",
      "section": "13",
      "content": "§ 13 Endelig udbetaling af tilskud sker efter afslutning af projektet og Erhvervsstyrelsens godkendelse af det fremsendte materiale, jf. § 11.",
      "valid_from": "2022-09-22",
      "valid_to": null
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Tilskudsmodtager skal straks underrette Erhvervsstyrelsen, hvis der sker væsentlige ændringer i de forudsætninger, der lå til grund for tilsagnet om tilskud, eller hvis de vilkår, hvorpå tilskuddet er givet, ikke vil kunne overholdes. Stk. 2. Erhvervsstyrelsen træffer afgørelse om, hvorvidt ændringerne, jf. stk. 1, i projektet er så væsentlige, at tilsagn om tilskud helt eller delvist skal tilbagekaldes eller at der skal indgives en ny ansøgning.",
      "valid_from": "2022-09-22",
      "valid_to": null
    },
    {
      "provision_ref": "6:15",
      "chapter": "6",
      "section": "15",
      "content": "§ 15. Ansøger kan på ethvert tidspunkt i projektperioden anmode Erhvervsstyrelsen om, at ansøgers tilsagn skal bortfalde helt eller delvist for den resterende projektperiode. Erhvervsstyrelsen afgør i denne forbindelse, om allerede udbetalt tilskud skal tilbagebetales helt eller delvist.",
      "valid_from": "2022-09-22",
      "valid_to": null
    },
    {
      "provision_ref": "6:16",
      "chapter": "6",
      "section": "16",
      "content": "§ 16. Erhvervsstyrelsen kan træffe afgørelse om, at tilsagn om tilskud helt eller delvist bortfalder eller kræve en allerede udbetalt tilskud helt eller delvist tilbagebetalt, hvis: 1) Ansøger har givet urigtige eller vildledende oplysninger eller fortiet oplysninger af betydning for ansøgningen. 2) Betingelserne for at yde tilsagn ikke længere er til stede, herunder hvis ansøger eller samarbejdspartnere groft har forsømt deres forpligtigelser med hensyn til forsvarlig gennemførelse af projektet, eller ved alvorlige overskridelser af projektets tidsramme. 3) Der i øvrigt mod bedre vidende uberettiget er modtaget tilskud. 4) Der ikke er indsendt afsluttende dokumentation rettidigt, jf. § 11. 5) Vilkårene i tilsagnet ikke er overholdt.",
      "valid_from": "2022-09-22",
      "valid_to": null
    },
    {
      "provision_ref": "6:17",
      "chapter": "6",
      "section": "17",
      "content": "§ 17. Ansøger og eventuelle samarbejdspartnere er forpligtede til, efter anmodning fra Erhvervsstyrelsen, at afgive enhver oplysning, der har betydning for tilsagn, udbetaling af tilskud og for overholdelse af de fastsatte vilkår.",
      "valid_from": "2022-09-22",
      "valid_to": null
    },
    {
      "provision_ref": "7:18",
      "chapter": "7",
      "section": "18",
      "content": "§ 18. Erhvervsstyrelsens afgørelser i henhold til denne bekendtgørelse kan ikke påklages til anden administrativ myndighed.",
      "valid_from": "2022-09-22",
      "valid_to": null
    },
    {
      "provision_ref": "7:19",
      "chapter": "7",
      "section": "19",
      "content": "§ 19. Bekendtgørelsen træder i kraft den 6. oktober 2022.",
      "valid_from": "2022-09-22",
      "valid_to": null
    }
  ],
  "definitions": []
}
