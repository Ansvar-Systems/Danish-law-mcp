{
  "id": "2008:729",
  "type": "statute",
  "title": "Bekendtgørelse om fyrværkeri og andre pyrotekniske artikler",
  "short_name": "BEK H#LOKDOK04",
  "status": "in_force",
  "issued_date": "2008-07-04",
  "url": "https://www.retsinformation.dk/eli/lta/2008/729/xml",
  "description": "Retsinformation source. DocumentId=AU003326; AccessionNumber=B20080072905; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse finder anvendelse på konstruktion, funktion og mærkning samt indførsel, fremstilling, opbevaring, overdragelse, erhvervelse og anvendelse af fyrværkeri og andre pyrotekniske artikler. Stk. 2. I denne bekendtgørelses bilag 1 angives tekniske forskrifter for konstruktion, funktion og mærkning af fyrværkeri, og om salg, håndtering, pakning og opbevaring af fyrværkeri og andre pyrotekniske artikler. Stk. 3. Bekendtgørelsen fastsætter endvidere aldersgrænser for salg af visse kemikalier. Stk. 4. Krav om tilladelser eller godkendelser efter denne bekendtgørelse gælder ikke for offentlige myndigheder, såfremt myndighederne ved deres normale virke har behov for indførsel, fremstilling, overdragelse, erhvervelse, anvendelse eller opbevaring af fyrværkeri eller andre pyrotekniske artikler, jf. lovens § 6, stk. 1. Stk. 5. De i stk. 4 nævnte offentlige myndigheder skal give meddelelse til kommunalbestyrelsen, når de fremstiller og opbevarer fyrværkeri og andre pyrotekniske artikler, jf. lovens § 6, stk. 2. Stk. 6. Standarder og tekniske specifikationer, hvortil der henvises i denne bekendtgørelse og i tekniske forskrifter i bilag 1, offentliggøres ikke i Lovtidende. Disse standarder og tekniske specifikationer kan gennemses hos Sikkerhedsstyrelsen eller købes hos Dansk Standard. Stk. 7. Standarder og tekniske specifikationer, jf. stk. 6, er gældende, selvom de ikke foreligger på dansk."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Ved anvendelse af bestemmelserne i denne bekendtgørelse lægges følgende definitioner til grund: 1) Pyrotekniske artikler : Artikler, der indeholder stoffer eller en blanding af stoffer, som er fremstillet med henblik på at frembringe en effekt i form af lys, lyd, varme, gas eller røg, eller en kombination af disse, som følge af ikke-detonerende, selvforbrændende, eksoterme, kemiske reaktioner, jf. lovens § 1, stk. 3. 2) Fyrværkeri : Pyrotekniske artikler, der er konstrueret til at tjene et formål af underholdningsmæssig karakter, jf. lovens § 1, stk. 3. 3) Andre pyrotekniske artikler : Pyrotekniske artikler, der er konstrueret til at tjene et andet formål end af underholdningsmæssig karakter. 4) Småfyrværkeri : En anvendelsesklassifikation, der omfatter fyrværkeri med begrænset effekt og meget lav risiko, som er beregnet til anvendelse af forbrugere. 5) Nytårsfyrværkeri : En anvendelsesklassifikation, der omfatter fyrværkeri, som er beregnet til anvendelse af forbrugere, udendørs. 6) Konsumfyrværkeri : Småfyrværkeri og nytårsfyrværkeri, jf. nr. 4 og 5. 7) Scenefyrværkeri : En anvendelsesklassifikation, der omfatter fyrværkeri, der er konstrueret til anvendelse af professionelle, indendørs, og som tændes med elektrisk tænding. 8) Festfyrværkeri : En anvendelsesklassifikation, der omfatter fyrværkeri, der er konstrueret til anvendelse af professionelle, udendørs. 9) Professionelt fyrværkeri : Scenefyrværkeri og festfyrværkeri, jf. nr. 7 og 8. 10) Sikkerhedsstyrelsens godkendelsesnummer : Et nummer, der af Sikkerhedsstyrelsen tildeles den enkelte godkendte nytårsfyrværkeriartikel med henblik på entydig identifikation af artiklen. Betegnes også SIK-nummer. 11) Positivlisten : Sikkerhedsstyrelsens fortegnelse over de nytårsfyrværkeriartikler, der er godkendte, jf. § 15. Artiklerne er opført på positivlisten med angivelse af det godkendelsesnummer, som Sikkerhedsstyrelsen har tildelt artiklen, jf. nr. 10. 12) Festfyrværker : En person, der har opnået Sikkerhedsstyrelsens godkendelse som festfyrværker til anvendelse af henholdsvis scenefyrværkeri eller professionelt fyrværkeri generelt, jf. § 37. 13) Fjernsalg : Fjernsalg som defineret i lov om visse forbrugeraftaler. 14) Typebetegnelse : Det navn, hvorunder en fyrværkeriartikel identificeres og markedsføres. 15) NEM : Nettoeksplosivstofmængde. 16) Transportklassifikation : Den kombination af en underklasse og en forenelighedsgruppe, som den til forsendelse færdige emballerede artikel skal henføres til i henhold til FN’s Anbefalinger for Transport af Farligt Gods (Recommendations on the Transport og Dangerous Goods/ ADR). 17) Container : Fragtcontainer eller lagercontainer. 18) Salgssted : Disk, bord, skranke eller lignende, hvorfra salg og udlevering finder sted. 19) Pakkeafsnit : En container placeret i det fri, en bygning eller et rum, hvori der foretages pakning af enkeltartikler. 20) Kompetent myndighed : Den myndighed eller de myndigheder eller det organ eller de organer, som af en stat i hvert enkelt tilfælde er udpeget som kompetent for godkendelse af transportklassifikation i overensstemmelse med statens nationale lovgivning. 21) Udgang : Dør til det fri i terrænhøjde, dør til trapperum, som har dør til det fri i terrænhøjde, eller dør til anden brandsektion med dør til det fri eller med dør til trapperum, som har dør til det fri i terrænhøjde. 22) Ydre sikkerhedsafstand : Den påkrævede afstand til en­hver bygning eller aktivitet fra oplaget af fyrværkeri eller andre pyrotekniske artikler. 23) Indre sikkerhedsafstand : Den mindst tilladelige afstand mellem to oplag indenfor oplagsområdet. 24) Objekter : Dette kan være bygninger, anlæg eller lignende."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Virksomheder eller personer, der fremstiller, eller indfører fyrværkeri eller andre pyrotekniske artikler skal godkendes af Sikkerhedsstyrelsen, jf. lovens § 1, stk. 1. Stk. 2. Stk. 1 gælder ikke for fremstilling og indførsel af 1) småfyrværkeri og 2) pyrotekniske artikler, der er beregnet til anvendelse som udløsermekanisme i sikkerhedsudstyr og selvoppusteligt redningsudstyr. Stk. 3. Godkendelse efter stk. 1, meddeles med begrænsning til virksomhedens forretningsområde ved fremstilling eller indførsel af henholdsvis nytårsfyrværkeri, scenefyrværkeri, festfyrværkeri eller andre pyrotekniske artikler. Stk. 4. Ansøgning efter stk. 1, og dokumentation efter § 4 og § 5, fremsendes til Sikkerhedsstyrelsen senest 3 måneder før fremstilling eller indførsel ønskes påbegyndt, med mindre anden skriftlig aftale er indgået mellem ansøgeren og Sikkerhedsstyrelsen. Ansøgning efter stk. 1, og dokumentation efter § 4 og § 5, kan fremsendes i elektronisk form."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. For at få en godkendelse efter § 3, stk. 1, skal ansøgeren dokumentere, at virksomheden har udformet et kvalitetsstyringssystem, der er tilpasset virksomhedens forretningsområde, og som indeholder: 1) beskrivelse af virksomhedens arbejdsområde og arbejdsprocesser, 2) procedure for udførelse af egenkontrol med, at fyrværkeriartikler, der fremstilles, indføres eller opbevares, overholder kravene til konstruktion, funktion og mærkning, jf. § 14, stk. 1, herunder procedure for produktionskontrol af typegodkendt nytårsfyrværkeri, jf. § 15, stk. 2, nr. 2, 3) procedure til sikring af, at krav til fortegnelse over vareleveringer, salg og oplag, jf. § 45, overholdes, 4) fortegnelse over medarbejdernes faglige viden vedrørende fyrværkeri eller andre pyrotekniske artikler, herunder procedure til sikring af vedligeholdelse af medarbejdernes faglige viden, 5) dokumentstyring til sikring af, at virksomheden er i besiddelse af alt relevant lovgivnings- og vejledningsmateriale, og at dette er tilgængeligt for medarbejderne, 6) procedure for behandling af afvigelser og udførelse af korrigerende handlinger, og 7) procedure for virksomhedens egen efterprøvning af kvalitetsstyringssystemets egnethed og effektivitet. Stk. 2. Kvalitetsstyringssystemet skal dokumenteres i form af en manual eller en samling af dokumenter, der på systematisk og overskuelig måde redegør for de i stk. 1 nævnte betingelser. Stk. 3. Sikkerhedsstyrelsen kan fastsætte nærmere retningslinier for opfyldelse af de i stk. 1 nævnte betingelser. Stk. 4. Sikkerhedsstyrelsen kan dispensere fra de i stk. 1 og stk. 2 nævnte betingelser."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. For at få en godkendelse efter § 3, stk. 1, skal ansøgeren ud over det i § 4 anførte dokumentere: 1) at der er medarbejdere i virksomheden med en for virksomheden relevant faglig viden om kravene til fyrværkeris konstruktion i form af pyroteknisk uddannelse eller erfaring, jf. § 3 stk. 3, 2) at virksomheden, og virksomhedens indehaver eller administrerende direktør, ikke er dømt for strafbart forhold, der begrunder en nærliggende fare for misbrug af godkendelsen, jf. straffelovens § 78, stk. 2, 3) at virksomheden ikke har fået tilbagekaldt sin godkendelse i henhold til § 49, jf. dog § 49, stk. 6, 4) at virksomhedens indehaver eller administrerende direktør er myndig, jf. lovens § 2a, stk. 1, 5) at virksomheden ikke er under konkursbehandling eller likvidation, jf. lovens § 2a, stk. 3, og 6) at det indførte eller fremstillede fyrværkeri eller andre pyrotekniske artikler lovligt kan opbevares. Stk. 2. Sikkerhedsstyrelsen kan fastsætte nærmere retningslinier for opfyldelse af den i stk. 1, nr. 1 nævnte betingelse. Stk. 3. Sikkerhedsstyrelsen kan dispensere fra den i stk. 1, nr. 1 nævnte betingelse. Stk. 4. Som dokumentation for at kravet i stk. 1, nr. 2 er opfyldt, kan Sikkerhedsstyrelsen, efter samtykke fra ansøgeren, indhente oplysninger fra kriminalregistret om overtrædelser af lov om fyrværkeri og andre pyrotekniske artikler eller bestemmelser fastsat i medfør af denne lov. Der kan herunder indhentes oplysninger om afgørelser, hvor der er idømt eller vedtaget en bøde på 1.000 kr. eller derover. Stk. 5. Nægtelse af godkendelse begrundet i, at ansøgeren ikke opfylder betingelsen i stk. 1, nr. 2, skal på begæring af ansøgeren eller af Sikkerhedsstyrelsen, indbringes for domstolene af anklagemyndigheden, jf. straffelovens § 78, stk. 3. Sagen behandles i strafferetsplejens former, jf. lovens § 2a, stk. 2."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Godkendelse efter § 3, stk. 1, meddeles på vilkår af, at fyrværkeri eller andre pyrotekniske artikler kun overdrages til virksomheder eller personer, der lovligt kan erhverve de pågældende artikler, jf. § 28. Stk. 2. Godkendelse kan meddeles på andre vilkår begrundet i sikkerhedsmæssige forhold. Stk. 3. Godkendelse kan omfatte fremstilling og indførsel af fyrværkeriartikler eller andre pyrotekniske artikler, der ikke lovligt kan omsættes i Danmark. Godkendelse hertil kan ud over, hvad der følger af stk. 1 og stk. 2, meddeles på følgende vilkår: 1) At alle indførsler og overdragelser af artikler, der ikke lovligt kan omsættes i Danmark, 14 dage før indførslen eller overdragelsen anmeldes til Sikkerhedsstyrelsen. 2) At eksport af artikler, der ikke lovligt kan omsættes i Danmark, dokumenteres overfor Sikkerhedsstyrelsen i henhold til Sikkerhedsstyrelsens anvisninger. 3) Ved eksport af artikler, der ikke lovligt kan omsættes i Danmark kan Sikkerhedsstyrelsen kræve dokumentation for, at artiklerne lovligt kan indføres i det pågældende modtagerland."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Placering, indretning og brug af virksomheder og steder, hvor der fremstilles fyrværkeri eller andre pyrotekniske artikler, må ikke ske uden kommunalbestyrelsens tilladelse. Stk. 2. Tilladelse efter stk. 1, meddeles af kommunalbestyrelsen i den kommune, hvor fremstillingen finder sted. Tilladelse meddeles efter indhentet udtalelse fra Sikkerhedsstyrelsen og meddeles som en generel tilladelse. Stk. 3. Ansøgning om tilladelser efter stk. 1, skal være vedlagt det fornødne tegningsmateriale, en beskrivelse af virksomhedens arbejdsmæssige rutiner og fremstillings- og opbevaringsforhold samt dokumentation fra en kompetent myndighed for godkendelse af transportklassifikationen af fyrværkeriet. Ansøgning og dokumentation kan fremsendes i elektronisk form. Stk. 4. Kommunalbestyrelsen kan stille sikkerhedsmæssige og ordensmæssige vilkår for tilladelsen samt vilkår med henblik på at sikre overholdelse af lov om fyrværkeri og andre pyrotekniske artikler eller denne bekendtgørelse."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Ved enhver form for opbevaring af fyrværkeri og andre pyrotekniske artikler skal der udvises forsigtighed."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Opbevaring af fyrværkeri og andre pyrotekniske artikler skal ske i overensstemmelse med del 2 i de tekniske forskrifter i bilag 1. Opbevaring til søs af fyrværkeri og andre pyrotekniske artikler skal dog ske i henhold til Søfartsstyrelsens regler herom. Stk. 2. Opbevaring af fyrværkeri og andre pyrotekniske artikler må kun ske med kommunalbestyrelsens tilladelse, jf. dog stk. 7 og 8. Tilladelsen gives af kommunalbestyrelsen i den kommune, hvor opbevaringen skal finde sted. jf. dog § 13, stk. 2. Ansøgning om tilladelser skal være vedlagt det fornødne tegningsmateriale, en beskrivelse af virksomhedens arbejdsmæssige rutiner og opbevaringsforhold samt dokumentation fra en kompetent myndighed for godkendelse af transportklassifikationen af fyrværkeriet, Stk. 3. Tilladelse efter stk. 2, til opbevaring af nytårsfyrværkeri i detailleddet meddeles som en enkeltstående tilladelse til opbevaring i perioden fra den 24. november til og med den 1. februar det følgende år. Stk. 4. Det er en betingelse for at opnå tilladelse til opbevaring af fyrværkeri eller andre pyrotekniske artikler at: 1) ansøgeren ikke er dømt for strafbart forhold, der begrunder en nærliggende fare for misbrug af godkendelsen eller tilladelsen, jf. straffelovens § 78, stk. 2. Er ansøgeren en virksomhed, gælder kravet for såvel virksomheden som virksomhedens indehaver eller administrerende direktør, jf. lovens § 2a, stk. 1, nr. 1, 2) ansøgeren dokumenterer at være myndig. Er ansøgeren en virksomhed, gælder kravet for såvel virksomheden som virksomhedens indehaver eller administrerende direktør, jf. lovens § 2a, stk. 1, nr. 2, og 3) ansøgeren dokumenterer at vedkommende ikke er under konkursbehandling eller likvidation, jf. dog § 48, stk. 2, jf. lovens § 2a, stk. 3 Stk. 5. Som dokumentation for at kravet i stk. 4, nr. 1 er opfyldt kan Sikkerhedsstyrelsen, efter samtykke fra ansøgeren, indhente oplysninger fra kriminalregistret om overtrædelser af lov om fyrværkeri og andre pyrotekniske artikler eller bestemmelser fastsat i medfør af denne lov. Der kan herunder indhentes oplysninger om afgørelser, hvor der er idømt eller vedtaget en bøde på 1.000 kr. eller derover. Stk. 6. Nægtelse af tilladelse begrundet i at ansøgeren ikke opfylder betingelsen i stk. 4, nr. 1, skal på begæring af ansøgeren eller af vedkommende myndighed indbringes for domstolene af anklagemyndigheden, jf. straffelovens 78, stk. 3. Sagen behandles i strafferetsplejens former, jf. lovens § 2a, stk. 2. Stk. 7. Stk. 1 og 2 gælder ikke for opbevaring af højst 5 kg NEM af konsumfyrværkeri og andre pyrotekniske artikler, der i henhold til FN’s Anbefalinger for Transport af Farligt Gods er transportklassificeret som 1.3G, 1.4G eller 1.4S. Stk. 8. Stk. 2 gælder ikke for: 1) Opbevaring af højst 500 kg NEM af småfyrværkeri, fyrværkeri transportklassificeret 1.4S og andre pyrotekniske artikler transportklassificeret som 1.4S i bygning. 2) Opbevaring af højst 500 kg NEM af småfyrværkeri, fyrværkeri transportklassificeret 1.4S og andre pyrotekniske artikler transportklassificeret som 1.4S i container. 3) Opbevaring i detailleddet af konsumfyrværkeri, såfremt opbevaringen sker i overensstemmelse med § 11. Stk. 9. I tilfælde, hvor stk. 8 finder anvendelse, skal opbevaringen af fyrværkeriet anmeldes til kommunalbestyrelsen i den kommune, hvor opbevaringen skal finde sted. Anmeldelse skal indsendes til kommunalbestyrelsen senest 14 dage før opbevaringen påbegyndes. Stk. 10. Kommunalbestyrelsen kan stille sikkerhedsmæssige og ordensmæssige vilkår for enhver opbevaring af fyrværkeri og andre pyrotekniske artikler samt vilkår med henblik på at sikre overholdelse af lov om fyrværkeri og andre pyrotekniske artikler eller denne bekendtgørelse."
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Der må ikke i detailleddet opbevares andet fyrværkeri end konsumfyrværkeri og andre pyrotekniske artikler, der i henhold til FN’s Anbefalinger for Transport af Farligt Gods er transportklassificeret som 1.3G, 1.4G eller 1.4S. Stk. 2. Nytårsfyrværkeri må kun forefindes i salgslokaler og på salgssteder i detailleddet i perioden fra den 1. december til og med den 31. december. Stk. 3. I perioden fra den 24. november til og med den 30. november skal nytårsfyrværkeri i detailleddet opbevares i uanbrudt transportemballage i det tilstødende lokale eller på andet godkendt opbevaringssted i detailleddet. Stk. 4. I perioden fra den 1. januar til og med den 1. februar skal fyrværkeri opbevares i det tilstødende lokale eller på andet godkendt opbevaringssted i detailleddet."
    },
    {
      "provision_ref": "4:11",
      "chapter": "4",
      "section": "11",
      "content": "§ 11. I butikker må der højst opbevares: 1) 12,5 kg NEM af nytårsfyrværkeri og andre pyrotekniske artikler ved salgssted i en butiks salgslokale, 2) 12,5 kg NEM af småfyrværkeri i salgslokalet i en afstand af mindst 5 meter fra salgsstedet, og 3) 12,5 kg NEM af konsumfyrværkeri og andre pyrotekniske artikler i tilstødende lokaler, der er adskilt fra salgslokalet og med mindst tætsluttende dør hertil, såfremt der i lokalerne ikke findes brandfarlige væsker eller F-gas, eller 4) 25 kg NEM af konsumfyrværkeri og andre pyrotekniske artikler i tilstødende lokaler, der er adskilt fra salgslokalet og med mindst tætsluttende dør hertil, såfremt der i lokalerne ikke findes brandfarlige væsker eller F-gas samt andet brandfarligt oplag."
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Salgssteder i detailleddet, hvorfra der sker salg og håndtering af nytårsfyrværkeri og andre pyrotekniske artikler, og hvor opbevaring sker i overensstemmelse med § 11, skal anmeldes til kommunalbestyrelsen i den kommune, hvor salget skal finde sted. Anmeldelse skal indsendes til kommunalbestyrelsen senest 14 dage før opbevaringen påbegyndes. Anmeldelse kan indsendes i elektronisk form."
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Tilladelse efter § 9, stk. 2 til indretning af pakkeafsnit i forbindelse med opbevaring gives af kommunalbestyrelsen. Stk. 2. Tilladelse efter § 9, stk. 2 til opbevaring af en samlet mængde fyrværkeri eller andre pyrotekniske artikler, der gør, at opbevaringen omfattes af Miljøstyrelsens bekendtgørelse om kontrol med risikoen for større uheld med farlige stoffer meddeles af kommunalbestyrelsen efter indhentet udtalelse fra Sikkerhedsstyrelsen."
    },
    {
      "provision_ref": "5:14",
      "chapter": "5",
      "section": "14",
      "content": "§ 14. Fyrværkeri skal med hensyn til konstruktion, funktion og mærkning opfylde kravene i del 1 i de tekniske forskrifter i bilag 1, jf. dog stk. 2. Stk. 2. Sikkerhedsstyrelsen kan fastsætte særlige krav til konstruktion, funktion og mærkning af fyrværkeri, såfremt dette skønnes nødvendigt af sikkerhedsmæssige årsager. Stk. 3. Fyrværkeri skal være mærket som anført del 1 i de tekniske forskrifter i bilag 1, eller i overensstemmelse med krav fastsat af Sikkerhedsstyrelsen i medfør af stk. 2, inden overdragelse og markedsføring fra fabrikant eller importør må finde sted. Stk. 4. Fyrværkeris transportklassifikation i henhold til FN’s Anbefalinger for Transport af Farligt Gods skal være godkendt af en kompetent myndighed. Stk. 5. Konsumfyrværkeri må ikke være transportklassificeret højere end 1.3G, 1.4G eller 1,4S i henhold til FN’s Anbefalinger for Transport af Farligt Gods. Stk. 6. Sikkerhedsstyrelsen kan for så vidt angår nye eller ændrede artikler afgøre, hvordan disse klassificeres, som henholdsvis småfyrværkeri, nytårsfyrværkeri, scenefyrværkeri, festfyrværkeri eller andre pyrotekniske artikler, jf. § 2. Stk. 7. Fyrværkeri må ikke indeholde kemikalier, der er forbudt i henhold til kemikalieloven og bekendtgørelser udstedt i medfør heraf samt relevante EU-forordninger."
    },
    {
      "provision_ref": "5:15",
      "chapter": "5",
      "section": "15",
      "content": "§ 15. Nytårsfyrværkeri skal godkendes af Sikkerhedsstyrelsen, inden overdragelse fra fabrikant eller importør må finde sted. Stk. 2. Grundlaget for godkendelse efter stk. 1 er: 1) en afprøvnings- og vurderingsrapport, der dokumenterer, at fyrværkeriartiklen er i overensstemmelse med kravene i del 1 i de tekniske forskrifter i bilag 1, 2) dokumentation for fabrikantens eller importørens produktionskontrol, der kan sikre, at alle producerede og mærkede artikler vil være i overensstemmelse med den typegodkendte model, jf. § 4, stk. 1, nr. 2, og 3) dokumentation for, at fyrværkeriartiklens transportklassifikation som 1.3G, 1.4G eller 1.4S, jf. § 14, stk. 4, er godkendt af en kompetent myndighed. Stk. 3. Dokumentationen efter stk. 2, nr. 1, kan bestå af en afprøvnings- og vurderingsrapport fra et af Sikkerhedsstyrelsen anerkendt certificerings- og afprøvningsinstitut, eller fra undersøgelser og evaluering foretaget af Sikkerhedsstyrelsen. Stk. 4. Sikkerhedsstyrelsens omkostninger til afprøvning jf. stk. 3, afholdes af ansøgeren."
    },
    {
      "provision_ref": "5:16",
      "chapter": "5",
      "section": "16",
      "content": "§ 16. Godkendt nytårsfyrværkeri skal være forsynet med Sikkerhedsstyrelsens godkendelsesnummer, jf. del 1 i de tekniske forskrifter i bilag 1, og være opført på positivlisten. Stk. 2. Nytårsfyrværkeri må ikke omklassificeres til professionelt fyrværkeri uden Sikkerhedsstyrelsens tilladelse. Stk. 3. Tilladelse til omklassificering, jf. stk. 2, meddeles på vilkår af, at eventuelt påført godkendelsesnummer fjernes, og at kravene til mærkning af professionelt fyrværkeri, jf. del 1 i de tekniske forskrifter i bilag 1, opfyldes. Stk. 4. Sikkerhedsstyrelsen kan stille sikkerhedsmæssige vilkår for tilladelsen samt vilkår med henblik på at sikre overholdelse af lov om fyrværkeri og andre pyrotekniske artikler eller denne bekendtgørelse."
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Kun virksomheder eller personer, der er godkendt til fremstilling, eller indførsel af nytårsfyrværkeri, jf. § 3, kan ansøge om produktgodkendelse efter § 15. Stk. 2. En produktgodkendelse udstedes til ansøgeren, og godkendelsen må ikke overdrages til andre uden Sikkerhedsstyrelsens tilladelse. Stk. 3. Tilladelse til overdragelse, jf. stk. 2, kan meddeles på vilkår begrundet i sikkerhedsmæssige forhold, herunder f.eks. vilkår om ommærkning med nyt godkendelsesnummer."
    },
    {
      "provision_ref": "5:18",
      "chapter": "5",
      "section": "18",
      "content": "§ 18. Lovpligtige nødsignaler og linekastningsapparater til skibe skal konstrueres og typegodkendes i henhold til Søfartsstyrelsens bestemmelser om udstyr i skibe."
    },
    {
      "provision_ref": "6:19",
      "chapter": "6",
      "section": "19",
      "content": "§ 19. Fyrværkeri og andre pyrotekniske artikler må ikke overdrages uden kommunalbestyrelsens tilladelse, jf. lovens § 2, stk. 1. Stk. 2. Stk. 1 gælder ikke småfyrværkeri og godkendt nytårsfyrværkeri, jf. § 15."
    },
    {
      "provision_ref": "6:20",
      "chapter": "6",
      "section": "20",
      "content": "§ 20. Tilladelse til overdragelse af professionelt fyrværkeri eller andre pyrotekniske artikler, jf. § 19, stk. 1, meddeles af kommunalbestyrelsen i den kommune, hvor ansøgeren har forretningssted eller i mangel heraf, hvor ansøgeren har bopæl. Tilladelse meddeles som generel tilladelse. Stk. 2. Tilladelse meddeles, når følgende betingelser er opfyldt: 1) at ansøgeren ikke er dømt for strafbart forhold, der begrunder en nærliggende fare for misbrug af tilladelsen, jf. straffelovens § 78, stk. 2, 2) at ansøgeren dokumenterer at være myndig, jf. lovens § 2a, stk. 1, 3) at ansøgeren dokumenterer ikke at være under konkursbehandling eller likvidation, jf. lovens § 2a, stk. 3, og 4) at ansøgeren ikke har fået tilbagekaldt sin tilladelse i henhold til § 49, jf. dog § 49, stk. 6. Stk. 3. Er ansøgeren en virksomhed, gælder det i stk. 2, nr. 1 nævnte krav såvel for virksomheden, som virksomhedens indehaver eller administrerende direktør, og det i stk. 2, nr. 2 nævnte krav gælder for virksomhedens indehaver eller administrerende direktør. Stk. 4. Som dokumentation for at kravet i stk. 2, nr. 1 er opfyldt, kan kommunalbestyrelsen, efter samtykke fra ansøgeren, indhente oplysninger fra kriminalregistret om overtrædelser af lov om fyrværkeri og andre pyrotekniske artikler eller bestemmelser fastsat i medfør af denne lov. Der kan herunder indhentes oplysninger om afgørelser, hvor der er idømt eller vedtaget en bøde på 1.000 kr. eller derover. Stk. 5. Nægtelse af tilladelse begrundet i, at ansøgeren ikke opfylder betingelsen i stk. 2, nr. 1, skal på begæring af ansøgeren eller af kommunalbestyrelsen, indbringes for domstolene af anklagemyndigheden, jf. straffelovens § 78, stk. 3. Sagen behandles i strafferetsplejens former, jf. lovens § 2a, stk. 2. Stk. 6. Kommunalbestyrelsen kan stille sikkerhedsmæssige og ordensmæssige vilkår for tilladelsen samt vilkår med henblik på at sikre overholdelse af lov om fyrværkeri og andre pyrotekniske artikler eller denne bekendtgørelse."
    },
    {
      "provision_ref": "6:21",
      "chapter": "6",
      "section": "21",
      "content": "§ 21. Fyrværkeri beregnet til anvendelse af forbrugere må kun sælges i detailsalg i perioden 1.-31. december, jf. lovens § 2, stk. 3. Stk. 2. Stk. 1 gælder ikke småfyrværkeri."
    },
    {
      "provision_ref": "6:22",
      "chapter": "6",
      "section": "22",
      "content": "§ 22. Småfyrværkeri må kun sælges til personer, der er fyldt 15 år. Stk. 2. Godkendt nytårsfyrværkeri må kun sælges til personer, der er fyldt 18 år. Stk. 3. Udsalgssteder skal være forsynet med tydelig skiltning af aldersgrænser for salg, jf. stk. 1-2."
    },
    {
      "provision_ref": "6:23",
      "chapter": "6",
      "section": "23",
      "content": "§ 23. Nytårsfyrværkeri må ikke sælges ved selvbetjening."
    },
    {
      "provision_ref": "6:24",
      "chapter": "6",
      "section": "24",
      "content": "§ 24. Detailsalg af konsumfyrværkeri ved fjernsalg må kun ske med tilladelse fra Sikkerhedsstyrelsen. Tilladelse kan kun omfatte småfyrværkeri og godkendt nytårsfyrværkeri, jf. § 15. Stk. 2. Ansøgning om tilladelse, jf. stk. 1, skal indeholde oplysning om, hvilke fyrværkeriartikler der ansøges om, og, for så vidt angår godkendt nytårsfyrværkeri, fyrværkeriets godkendelsesnummer. Ansøgning skal tillige indeholde oplysning om, hvorledes det sikres, at forbuddet mod salg til personer under henholdsvis 15 år og 18 år, jf. § 22, overholdes. Stk. 3. Sikkerhedsstyrelsen kan stille sikkerheds- og kontrolmæssige vilkår for tilladelsen."
    },
    {
      "provision_ref": "6:25",
      "chapter": "6",
      "section": "25",
      "content": "§ 25. Ved enhver levering af konsumfyrværkeri til detailleddet skal der medfølge en vejledning affattet på dansk om håndtering og opbevaring af fyrværkeriet i butikken og på lageret. Stk. 2. Ved enhver overdragelse af konsumfyrværkeri til forbruger skal overdrageren af fyrværkeriet sikre, at der medfølger en generel sikkerhedsinformation affattet på dansk om forhold vedrørende håndtering, opbevaring og anvendelse af fyrværkeriet. I sortimentspakninger kan sikkerhedsinformationen være indlagt i pakningen eller påtrykt denne."
    },
    {
      "provision_ref": "6:26",
      "chapter": "6",
      "section": "26",
      "content": "§ 26. Den, der har opnået tilladelse efter § 19, stk. 1 til overdragelse af fyrværkeri eller andre pyrotekniske artikler, skal, forinden overdragelse finder sted, sikre sig dokumentation for, at erhververen har tilladelse til at erhverve fyrværkeriet, jf. § 28. Stk. 2. Dokumentationen, jf. stk. 1, skal opbevares i en periode på 5 år."
    },
    {
      "provision_ref": "6:27",
      "chapter": "6",
      "section": "27",
      "content": "§ 27. Følgende kemikalier må kun sælges til personer, der er fyldt 18 år: 1) Chlorater, perchlorater og nitrater af natrium, kalium, calcium, ammonium eller barium. 2) Kaliumpermanganat. 3) Rødt og gult phosphor. 4) Svovl. 5) Aluminium, magnesium- og zinkpulver."
    },
    {
      "provision_ref": "7:28",
      "chapter": "7",
      "section": "28",
      "content": "§ 28. Fyrværkeri og andre pyrotekniske artikler må ikke erhverves uden kommunalbestyrelsens tilladelse, jf. lovens § 2, stk. 1. Stk. 2. Stk. 1 gælder ikke småfyrværkeri og godkendt nytårsfyrværkeri, jf. § 15. Stk. 3. Stk. 1 gælder ikke erhvervelse af typegodkendte lovpligtige nødsignaler og linekastningsapparater til skibe, jf. § 18, såfremt erhvervelsen sker hos skibsprovianteringshandlere eller forhandlere af skibsinventar mod forevisning af gyldig legitimation samt dokumentation for opførelse i skibsregisteret eller fartøjsfortegnelsen eller anden dokumentation for indehavelse af et skib. Stk. 4. Stk. 1 gælder ikke for certificerings- og afprøvningsinstitutter, der er anerkendt af Sikkerhedsstyrelsen til afprøvning og vurdering af fyrværkeriartikler, jf. § 15, stk. 3, når erhvervelsen sker som led i vurderingen og afprøvningen."
    },
    {
      "provision_ref": "7:29",
      "chapter": "7",
      "section": "29",
      "content": "§ 29. Tilladelse til erhvervelse af professionelt fyrværkeri eller andre pyrotekniske artikler, jf. § 28, stk. 1, meddeles af kommunalbestyrelsen i den kommune, hvor ansøgeren har forretningssted, eller i mangel heraf, hvor ansøgeren har bopæl. Tilladelse meddeles som enkeltstående eller generel tilladelse i overensstemmelse med, hvad der følger af stk. 2-3. Stk. 2. Tilladelse til erhvervelse af professionelt fyrværkeri efter stk. 1, meddeles: 1) som generel tilladelse, når: a) ansøgeren kan godtgøre, at erhvervelse sker med henblik på videresalg, eller b) når ansøgeren er godkendt som festfyrværker og udøver virksomhed som festfyrværker, eller 2) som enkeltstående tilladelse, når ansøgeren kan dokumentere, at der er indgået aftale med en godkendt festfyrværker om anvendelse af fyrværkeriet, og ansøgeren kan godtgøre en særlig interesse i anvendelse af fyrværkeriet, f.eks. når fyrværkeriet ønskes anvendt i forlystelsesetablissementer eller i forbindelse med festligheder og lignende. Der kan dog ansøges om og meddeles tilladelse til flere på hinanden følgende sammenlignelige arrangementer. Stk. 3. Tilladelse til erhvervelse af andre pyrotekniske artikler efter stk. 1, meddeles som generel tilladelse, når ansøgeren kan godtgøre et særligt behov herfor eller, når erhvervelse sker med henblik på videresalg. Stk. 4. Kommunalbestyrelsen kan stille sikkerhedsmæssige og ordensmæssige vilkår for tilladelsen samt vilkår med henblik på at sikre overholdelse af lov om fyrværkeri og andre pyrotekniske artikler eller denne bekendtgørelse."
    },
    {
      "provision_ref": "8:30",
      "chapter": "8",
      "section": "30",
      "content": "§ 30. Fyrværkeri må ikke anvendes uden kommunalbestyrelsens tilladelse, jf. lovens § 2, stk. 1. Stk. 2. Stk. 1 gælder ikke småfyrværkeri, og godkendt nytårsfyrværkeri, jf. dog § 33. Stk. 3. Andre pyrotekniske artikler må kun anvendes til det formål, hvortil de er beregnet, jf. dog stk. 4. Stk. 4. Stk. 1 og stk. 3 gælder ikke for certificerings- og afprøvningsinstitutter, der er anerkendt af Sikkerhedsstyrelsen til afprøvning og vurdering af fyrværkeriartikler, jf. § 15, stk. 3, når anvendelsen sker som led i vurderingen og afprøvningen."
    },
    {
      "provision_ref": "8:31",
      "chapter": "8",
      "section": "31",
      "content": "§ 31. Tilladelse efter § 30, stk. 1, til anvendelse af nytårsfyrværkeri, der ikke er godkendt og professionelt fyrværkeri, meddeles af kommunalbestyrelsen i den kommune, hvor fyrværkeriet skal anvendes. Stk. 2. Tilladelse efter stk. 1, til anvendelse af nytårsfyrværkeri og professionelt fyrværkeri meddeles som enkeltstående tilladelse til hvert arrangement. Der kan dog ansøges om og meddeles tilladelse til flere på hinanden følgende sammenlignelige arrangementer. Stk. 3. Tilladelse til anvendelse af nytårsfyrværkeri, der ikke er godkendt, jf. § 15, meddeles når: 1) ansøgeren er indehaver af en godkendelse til fremstilling, eller indførsel af fyrværkeri, jf. § 3, og 2) ansøgeren kan godtgøre, at fyrværkeriet alene skal anvendes i erhvervsmæssigt øjemed, f.eks. når fyrværkeriet skal anvendes som led i virksomhedens egenkontrol, jf. § 4, stk. 1, nr. 2. Stk. 4. Tilladelse til anvendelse af professionelt fyrværkeri meddeles, når: 1) ansøgeren kan godtgøre en særlig interesse i anvendelse af fyrværkeriet, f.eks. når fyrværkeriet ønskes anvendt i forlystelsesetablissementer, i forbindelse med festligheder og lignende, eller i forbindelse med udførelse af egenkontrol, jf. § 4, stk. 1, nr. 2, 2) ansøgeren er godkendt som festfyrværker, 3) ansøgeren kan godtgøre, hvordan der sikres opfyldelse af kravene i § 35, stk. 1 og §§ 37-39 , og 4) ansøgeren kan godtgøre, hvordan risikoen for skader på personer og værdier og gener for det omgivende miljø minimeres, jf. § 34. Stk. 5 . Kommunalbestyrelsen kan stille sikkerhedsmæssige og ordensmæssige vilkår for enhver anvendelse af fyrværkeri og andre pyrotekniske artikler samt vilkår med henblik på at sikre overholdelse af lov om fyrværkeri og andre pyrotekniske artikler eller denne bekendtgørelse."
    },
    {
      "provision_ref": "8:32",
      "chapter": "8",
      "section": "32",
      "content": "§ 32. Ansøgning om tilladelse til anvendelse af fyrværkeri, jf. § 30, skal indsendes til kommunalbestyrelsen senest 14 dage før, fyrværkeriet ønskes anvendt, og skal, udover hvad der følger af stk. 2 og 3, indeholde oplysninger om: 1) navn og adresse på ansøgeren, 2) hvor fyrværkeriet ønskes anvendt, 3) hvornår fyrværkeriet ønskes anvendt, 4) hvilke fyrværkeriartikler, herunder størrelsen af eventuelle luftbomber, der ønskes anvendt, 5) hvordan der sikres opfyldelse af kravene i § 35, stk. 1, § 37 og § 38. 6) hvordan risikoen for skader på personer og værdier og gener for det omgivende miljø minimeres, jf. § 34. Stk. 2. Ansøgning om tilladelse til anvendelse af professionelt fyrværkeri skal tillige indeholde navn og bevis-nummer på den eller de festfyrværkere, der skal forestå anvendelsen af fyrværkeriet, samt navn på eventuelle hjælpere. For festfyrværkere, der er godkendt i henhold til § 42, skal ansøgningen indeholde navn og bevisnummer eller registreringsnummer i henhold til bekendtgørelse om godkendelse og udøvelse af erhverv som festfyrværker på baggrund af udenlandske erhvervsmæssige kvalifikationer. Stk. 3. Ansøgning om tilladelse til anvendelse af nytårsfyrværkeri, der ikke er godkendt, skal endvidere indeholde bevis for virksomhedsgodkendelse, jf. § 3. Stk. 4. Ansøgning og dokumentation kan fremsendes i elektronisk form."
    },
    {
      "provision_ref": "8:33",
      "chapter": "8",
      "section": "33",
      "content": "§ 33. Fyrværkeri beregnet til forbrugere må kun anvendes i perioden 1. december - 5. januar, jf. lovens § 2, stk. 4. Stk. 2. Stk. 1 gælder ikke småfyrværkeri. Stk. 3. Stk. 1 gælder ikke, hvis fyrværkeriet anvendes af en godkendt festfyrværker. Stk. 4. Stk. 1 gælder ikke for virksomheder og personer, der er godkendt, jf. § 3, til fremstilling, eller indførsel af nytårsfyrværkeri, når fyrværkeriet anvendes som led i egenkontrol jf. § 4, stk. 1, nr. 2. Stk. 5. Stk. 1 gælder ikke for certificerings- og afprøvningsinstitutter, der er anerkendt af Sikkerhedsstyrelsen til afprøvning og vurdering af fyrværkeriartikler, jf. § 15, stk. 3, når anvendelsen sker som led i vurderingen og afprøvningen. Stk. 6. Anvendelse i henhold til stk. 3, 4 og 5 skal anmeldes til kommunalbestyrelsen i den kommune, hvor fyrværkeriet ønskes anvendt. Anmeldelse skal indsendes til kommunalbestyrelsen 14 dage før fyrværkeriet ønskes anvendt. Anmeldelse kan indsendes i elektronisk form."
    },
    {
      "provision_ref": "8:34",
      "chapter": "8",
      "section": "34",
      "content": "§ 34. Ved enhver anvendelse af fyrværkeri eller andre pyrotekniske artikler skal der udvises forsigtighed for at minimere risikoen for skader på personer og værdier og gener for det omgivende miljø."
    },
    {
      "provision_ref": "8:35",
      "chapter": "8",
      "section": "35",
      "content": "§ 35. Anvendelse af fyrværkeri må ikke finde sted i mindre afstand end 100 meter fra landbrugsbygninger med hold af dyr, hundekenneler og andre dyrehold samt arealer med udegående dyr. Stk. 2. Anvendelse af typegodkendte lovpligtige nødsignaler og linekastningsapparater til skibe skal ske i henhold til Søfartsstyrelsens regler herfor."
    },
    {
      "provision_ref": "8:36",
      "chapter": "8",
      "section": "36",
      "content": "§ 36. Kommunalbestyrelsen kan for et nærmere afgrænset geografisk område forbyde eller fastsætte nærmere vilkår for enhver anvendelse af fyrværkeri eller andre pyrotekniske artikler i det fri i en nærmere angivet periode, såfremt dette på grund af tørke eller andre særlige forhold skønnes nødvendigt for at formindske risikoen for brand eller anden skade."
    },
    {
      "provision_ref": "8:37",
      "chapter": "8",
      "section": "37",
      "content": "§ 37. Ved anvendelse af festfyrværkeri gælder ud over det, der følger af §§ 34-36 følgende: 1) Anvendelse af festfyrværkeri skal ske på et afskydningsområde, der er effektivt afspærret fra publikum. 2) Mængden og størrelsen af det benyttede fyrværkeri skal afpasses de givne forhold på pladsen, hvor fyrværkeriet skal anvendes. 3) Afskydningsramper til raketter, opskydningsrør til luftbomber, stel til fontæner og lignende skal være af en tilstrækkelig solid konstruktion og forsvarligt fastgjorte f.eks. ved nedgravning eller ved sikring med barduner. 4) Der skal være frit udsyn over hele det afspærrede område. 5) Færdsel over det afspærrede afskydningsområde, hvorfra fyrværkeriet anvendes, jf. nr. 1, er forbudt for andre personer end de for afviklingen af fyrværkeriet nødvendige. Forbuddet gælder fra det tidspunkt, hvor opsætning af fyrværkeriet påbegyndes, og indtil opstillingerne er fjernet efter afbrændingen. 6) Beskyttelseshætter over lunter må først fjernes umiddelbart før antændelsen. 7) Raketter og luftfyrværkeri skal altid opsendes i retning bort fra publikum og eventuel bebyggelse. 8) Efter anvendelsen skal samtlige komponenter kontrolleres for eventuelle forsagere. Forsagere skal fjernes og destrueres på forsvarlig vis. 9) På stedet, hvor fyrværkeriet anvendes eller i nærheden af dette, skal der være mindst ét håndsprøjtebatteri eller én trykvandsslukker, beregnet til slukning af brand i fyrværkeri, jf. § 40 om brandslukningsmateriel. Stk. 2. Ved anvendelse af festfyrværkeri skal følgende sikkerhedsafstande overholdes: 1) Ved parterrefyrværkeri, hvorved forstås festfyrværkeri, der ved anvendelsen holder sig ved jorden i niveau med publikum: Mindst 15 meter til publikum i alle retninger. 2) Ved fyrværkeri med luftbomber på højst 60 mm i diameter eller hertil svarende artikler: Mindst 25 meter til publikum i alle retninger. 3) Ved fyrværkeri med luftbomber over 60 mm og på højst 100 mm i diameter eller hertil svarende artikler: Mindst 50 meter til publikum i alle retninger. 4) Ved fyrværkeri med luftbomber over 100 mm og på højst 150 mm i diameter eller hertil svarende artikler: Mindst 100 meter til publikum i alle retninger. 5) Ved fyrværkeri med luftbomber på over 150 mm og på højst 200 mm i diameter eller hertil svarende artikler: Mindst 200 meter til publikum i alle retninger. 6) I vindens retning fordobles de i afsnit 2, nr. 1-5 angivne afstande, når vindhastigheden overstiger 5 meter per sekund. 7) Der må ikke anvendes luftbomber med større diameter end 200 mm eller cylinderbomber, der vejer over 4 kg, medmindre kommunalbestyrelsen, efter indhentet udtalelse fra Sikkerhedsstyrelsen, giver tilladelse hertil. 8) Raketter må kun afskydes på pladser, hvor styrepindene ikke kan forvolde skade. 9) Montering og anvendelse må ikke finde sted i mindre afstand end a) 10 m fra bygningers åbninger, b) 200 m fra bygninger med let antændeligt tag, stakke eller anden opbevaring i det fri af let antændelige stoffer, herunder fyrværkeri, større oplag af træ, brændsel, brændbar emballage og lignende, oplag af brandfarlige væsker, flaskegas eller overjordiske naturgasinstallationer og c) 200 m fra nåletræsbevoksninger, lyngklædte arealer eller anden brændbar vegetation."
    },
    {
      "provision_ref": "8:38",
      "chapter": "8",
      "section": "38",
      "content": "§ 38. Ved anvendelse af scenefyrværkeri gælder ud over det, der følger af §§ 34-36 følgende: 1) Scenefyrværkeri skal opbevares forsvarligt i en lukket trækasse eller godkendt transportemballage uden for det lokale, hvor fyrværkeriet skal anvendes, indtil montering finder sted. 2) Artiklerne må først tages ud af emballagen umiddelbart før monteringen. 3) Ledninger på artiklerne til det elektriske tændsystem skal være kortsluttet indtil monteringen. 4) Under montering af det elektriske tændsystem til scenefyrværkeri skal strømforsyningen til forstærkere, højtalere og andre elektriske instrumenter enten være afbrudt eller sikret, således at disse ikke kan føre til utilsigtet antændelse. 5) Tobaksrygning og brug af åben ild er ikke tilladt under monteringen og anvendelsen af fyrværkeriet. 6) På stedet, hvor fyrværkeriet monteres og anvendes eller i umiddelbar nærhed af dette, skal der være mindst ét håndsprøjtebatteri eller én trykvandsslukker, jf. § 40 om brandslukningsmateriel. En pulverslukker eller CO2 slukker kan dog anvendes til det elektriske materiel. 7) Anvendelse af scenefyrværkeri må kun finde sted i lokaler, hvor loftshøjden er mindst 4 meter. Når fyrværkeriet er opstillet, skal området i en afstand af mindst 3 meter til alle sider sikres ved afspærring eller på anden måde, således at uvedkommende hindres adgang. 8) Ved anvendelse af scenefyrværkeri udendørs skal reglerne om anvendelse af festfyrværkeri iagttages."
    },
    {
      "provision_ref": "8:39",
      "chapter": "8",
      "section": "39",
      "content": "§ 39. For anvendelse af konsumfyrværkeri gælder ud over det, der følger af §§ 34-36 følgende: 1) Anvendelse af nytårsfyrværkeri, må ikke finde sted i mindre afstand end: a) 100 m fra bygninger med let antændeligt tag, stakke eller anden opbevaring i det fri af let antændelige stoffer, herunder fyrværkeri, større oplag af træ, brændsel, brændbar emballage og lignende, oplag af brandfarlige væsker, F-gas eller overjordiske naturgasinstallationer og b) 100 m fra nåletræsbevoksninger, lyngklædte arealer eller anden brændbar vegetation. 2) Anvendelse af raketter, må ikke finde sted i mindre afstand end: a) 10 m fra bygningers åbninger, b) 200 m fra bygninger med let antændeligt tag, stakke eller anden opbevaring i det fri af let antændelige stoffer, herunder fyrværkeri, større oplag af træ, brændsel, brændbar emballage og lignende, oplag af brandfarlige væsker, F-gas eller overjordiske naturgasinstallationer og c) 200 m fra nåletræsbevoksninger, lyngklædte arealer eller anden brændbar vegetation. 3) I vindens retning fordobles de i afsnit 1 og 2 angivne afstande."
    },
    {
      "provision_ref": "8:40",
      "chapter": "8",
      "section": "40",
      "content": "§ 40. Det i dette kapitel omhandlede brandslukningsmateriel skal overholde følgende: 1) Trykvandsslukkere skal for så vidt angår indretning være i overensstemmelse med Arbejdstilsynets bekendtgørelse nr. 743 af 23. september 1999 om indretning af trykbærende udstyr, der gennemfører Europa-Parlamentets og Rådets direktiv nr. 97/23/EF. 2) Trykvandsslukkere skal opfylde kravene i EN 3 med hensyn til slukningsevne, men skal dog mindst være af type 13 A.T. 3) Trykvandsslukkere skal tilses mindst 1 gang om året og skal være mærket med en tilsynsetikette påsat af den, der har foretaget tilsynet. År og måned for det sidste tilsyn skal fremgå af etiketten."
    },
    {
      "provision_ref": "9:41",
      "chapter": "9",
      "section": "41",
      "content": "§ 41. Personer, der anvender professionelt fyrværkeri, skal være godkendt af Sikkerhedsstyrelsen som festfyrværkere, jf. dog § 42. Personer, der er under uddannelse til festfyrværkere, kan på festfyrværkerens ansvar bistå ved anvendelsen. Stk. 2. Personer der er godkendt efter stk. 1, opføres i Sikkerhedsstyrelsens register over godkendte festfyrværkere."
    },
    {
      "provision_ref": "9:42",
      "chapter": "9",
      "section": "42",
      "content": "§ 42. For personer, der er statsborgere i et EU- eller EØS-land eller i et land som EU har indgået aftale med om adgang til udøvelse af lovregulerede erhverv, og som midlertidigt eller lejlighedsvist agter at udøve erhverv eller udøver erhverv som festfyrværker i Danmark, eller som ønsker at etablere sig som festfyrværker i Danmark, gælder bekendtgørelse om godkendelse og udøvelse af erhverv som festfyrværker på baggrund af udenlandske erhvervsmæssige kvalifikationer. Stk. 2. Personer, der er godkendt efter stk. 1, opføres i Sikkerhedsstyrelsens register over godkendte festfyrværkere eller i Sikkerhedsstyrelsens register over anerkendte festfyrværkere."
    },
    {
      "provision_ref": "9:43",
      "chapter": "9",
      "section": "43",
      "content": "§ 43. Godkendelse, jf. § 41, som festfyrværker meddeles af Sikkerhedsstyrelsen enten som godkendelse til anvendelse af scenefyrværkeri alene, eller som godkendelse til anvendelse af professionelt fyrværkeri generelt. Godkendelse kan efter omstændighederne meddeles til et enkeltstående arrangement. Stk. 2. Meddelelse af godkendelse efter stk. 1, er betinget af, at: 1) ansøgeren har gennemgået en særlig uddannelse, jf. stk. 5-7, eller at ansøgeren på anden måde overfor Sikkerhedsstyrelsen har dokumenteret det fornødne kendskab til anvendelse af professionelt fyrværkeri, 2) ansøgeren ikke er dømt for strafbart forhold, der begrunder en nærliggende fare for misbrug af godkendelsen, jf. straffelovens § 78, stk. 2, 3) at ansøgeren dokumenterer at være myndig, jf. lovens § 2a, stk. 1, og 4) at ansøgeren ikke har fået tilbagekaldt sin tilladelse i henhold til § 49, jf. dog § 49, stk. 6. Stk. 3. Uanset ansøgeren opfylder kravet i stk. 2, nr. 1, kan Sikkerhedsstyrelsen stille supplerende krav om praktisk erfaring, såfremt det skønnes nødvendigt. Stk. 4. Sikkerhedsstyrelsen udsteder bevis for godkendelse som festfyrværker. Beviset skal medbringes ved enhver anvendelse af professionelt fyrværkeri og skal forevises på kommunalbestyrelsens forlangende. Stk. 5. Uddannelse i opsætning og anvendelse af scenefyrværkeri består af en teoretisk del. Stk. 6. Uddannelse i opsætning og anvendelse af professionelt fyrværkeri generelt består af to dele, en teoretisk del og en praktisk del. Den praktiske uddannelse omfatter praktik hos en godkendt festfyrværker ved mindst 50 arrangementer af forskellig karakter og under forskellige forhold. Stk. 7. De nærmere krav til uddannelsens indhold og omfang, jf. stk. 5 og 6, fastsættes af Sikkerhedsstyrelsen. Stk. 8. Som dokumentation for at kravet i stk. 2, nr. 2 er opfyldt, kan Sikkerhedsstyrelsen, efter samtykke fra ansøgeren, indhente oplysninger fra kriminalregistret om overtrædelser af lov om fyrværkeri og andre pyrotekniske artikler eller bestemmelser fastsat i medfør af denne lov. Der kan herunder indhentes oplysninger om afgørelser, hvor der er idømt eller vedtaget en bøde på 1.000 kr. eller derover. Stk. 9. Nægtelse af godkendelse begrundet i, at ansøgeren ikke opfylder betingelsen i stk. 2, nr. 2, skal på begæring af ansøgeren eller af Sikkerhedsstyrelsen, indbringes for domstolene af anklagemyndigheden, jf. straffelovens § 78, stk. 3. Sagen behandles i strafferetsplejens former, jf. lovens 2a, stk. 2."
    },
    {
      "provision_ref": "9:44",
      "chapter": "9",
      "section": "44",
      "content": "§ 44. Festfyrværkere, der er godkendt i henhold til § 41 eller § 42, skal hvert femte år gennemgå et repetitionskursus og bestå en skriftlig prøve. Stk. 2. De nærmere krav til kursets indhold og omfang fastsættes af Sikkerhedsstyrelsen. Stk. 3. Såfremt repetitionskursus ikke gennemføres og bestås indenfor den i stk. 1 anførte frist, bortfalder godkendelsen som festfyrværker."
    },
    {
      "provision_ref": "10:45",
      "chapter": "10",
      "section": "45",
      "content": "§ 45. Den, der fremstiller, indfører eller sælger fyrværkeri eller andre pyrotekniske artikler, skal føre optegnelser over vareleveringer, salg og oplag af fyrværkeri og andre pyrotekniske artikler med dokumentation for: 1) fabrikant, 2) leverandør, 3) anvendelsesklassifikation af fyrværkeri, mængde og typebetegnelse for de enkelte artikler, 4) Sikkerhedsstyrelsens godkendelsesnummer for godkendt nytårsfyrværkeri, 5) dato for køb og salg, og 6) navn og adresse på erhververen af fyrværkeriet eller de pyrotekniske artikler samt dokumentation for tilladelsen til at erhverve fyrværkeriet eller de pyrotekniske artikler, jf. § 29, stk. 1. Stk. 2. Stk. 1 gælder ikke for detailhandel med konsumfyrværkeri og andre pyrotekniske artikler. Stk. 3. Sikkerhedsstyrelsen kan dispensere fra kravet i stk. 1, for så vidt angår andre pyrotekniske artikler. Stk. 4. Optegnelserne, jf. stk. 1, skal opbevares i en periode på 5 år. Stk. 5. Optegnelserne, jf. stk. 1, skal efter anmodning fremsendes til kontrolmyndigheden. Optegnelserne kan fremsendes i elektronisk form."
    },
    {
      "provision_ref": "10:46",
      "chapter": "10",
      "section": "46",
      "content": "§ 46. Den, der anvender professionelt fyrværkeri, skal føre optegnelser over modtagne leverancer med dokumentation på samme måde som efter § 45, stk. 1, nr. 1-3 og nr. 5. Stk. 2. Ud over de i stk. 1 nævnte oplysninger, skal optegnelserne omfatte oplysninger om de enkelte arrangementer med angivelse af: 1) tidspunkt og sted for arrangementet, og 2) anvendt fyrværkeri, herunder oplysninger om anvendelsesklassifikation af fyrværkeriet, samt typebetegnelser og mængder af det anvendte fyrværkeri. Stk. 3. Optegnelserne, jf. stk. 1 og stk. 2, skal opbevares i en periode på 5 år. Stk. 4 . Optegnelserne, jf. stk. 1 og stk. 2, skal efter anmodning fremsendes til kontrolmyndigheden. Optegnelserne kan fremsendes i elektronisk form."
    },
    {
      "provision_ref": "10:47",
      "chapter": "10",
      "section": "47",
      "content": "§ 47. Den, der indfører, fremstiller, opbevarer, overdrager, erhverver eller anvender professionelt fyrværkeri, skal straks anmelde tyveri eller anden bortkomst til politiet."
    },
    {
      "provision_ref": "11:48",
      "chapter": "11",
      "section": "48",
      "content": "§ 48. Godkendelse og tilladelse meddelt efter §§ 3, 7, 9, 20 og 24 bortfalder, såfremt indehaveren af godkendelsen eller tilladelsen kommer under konkursbehandling eller likvidation, jf. lovens § 2a, stk. 4. Stk. 2. Den myndighed, der har meddelt godkendelsen eller tilladelsen, kan dog efter ansøgning give tilladelse til midlertidig videreførelse af virksomheden eller erhvervet. Sådan tilladelse kan gives i en periode af indtil 3 måneder. Sikkerhedsstyrelsen kan forlænge denne periode således, at virksomheden eller erhvervet kan videreføres i op til et år i alt, jf. lovens § 2a, stk. 4."
    },
    {
      "provision_ref": "11:49",
      "chapter": "11",
      "section": "49",
      "content": "§ 49. Den myndighed, der har meddelt en virksomhedsgodkendelse, jf. § 3, en tilladelse til placering, indretning og brug af virksomheder eller steder, hvor der fremstilles fyrværkeri eller andre pyrotekniske artikler, jf. § 7, en tilladelse til opbevaring jf. § 9, en tilladelse til overdragelse, jf. § 19, en tilladelse til erhvervelse, jf. § 28, eller en godkendelse som festfyrværker, jf. § 41 eller § 42, kan tilbagekalde godkendelsen eller tilladelsen, hvis der foreligger grov eller gentagen overtrædelse af lov om fyrværkeri og andre pyrotekniske artikler, bestemmelser udstedt i medfør af lov om fyrværkeri og andre pyrotekniske artikler, eller af vilkår for godkendelsen, jf. lovens § 2a, stk. 5, såfremt det udviste forhold begrunder en nærliggende fare for misbrug af stillingen eller erhvervet. Tilbagekaldelsen sker på tid fra 1- 5 år. Stk. 2. Den myndighed, der har meddelt en godkendelse eller tilladelse, bortset fra de i stk. 1 nævnte, kan tilbagekalde godkendelsen eller tilladelsen, når: 1) der foreligger grov eller gentagen overtrædelse af lov om fyrværkeri og andre pyrotekniske artikler, af denne bekendtgørelse, eller af vilkår for godkendelsen eller tilladelsen, 2) det er påkrævet af sikkerhedsmæssige årsager, eller 3) indehaveren af godkendelsen eller tilladelsen, for virksomheder også virksomhedens indehaver eller administrerende direktør, i stilling eller erhverv i øvrigt har udvist en sådan adfærd, at der er grund til at antage, at erhvervet eller virksomheden ikke vil blive drevet på forsvarlig måde. Stk. 3. Sikkerhedsstyrelsen kan endvidere tilbagekalde en produktgodkendelse, jf. § 15, såfremt en krævet dokumentation, jf. § 55 stk. 1, nr. 4, ikke fremsendes, inden en af Sikkerhedsstyrelsen rimelig fastsat frist. Stk. 4. Under samme betingelser, som nævnt i stk. 1-2, kan en godkendelse eller tilladelse, eller vilkår for en godkendelse eller tilladelse, ændres. Stk. 5. Tilbagekaldelse og ændring af vilkår, jf. stk. 1-4, kan kun ske, hvis mindre indgribende foranstaltninger ikke er tilstrækkelige, og hvis tilbagekaldelse står i rimeligt forhold til formålet hermed. Stk. 6. Tilbagekaldelse af en godkendelse eller tilladelse, jf. stk. 1-3 og ændring af et vilkår fastsat i medfør af stk. 4, kan til enhver tid efter ansøgning ophæves af den myndighed, der har truffet afgørelse om tilbagekaldelse eller ændring af vilkår for en tilladelse. Stk. 7. En afgørelse om tilbagekaldelse efter stk. 1, skal på begæring af indehaveren af godkendelse eller tilladelsen indbringes for domstolene af anklagemyndigheden efter fremgangsmåden i straffelovens § 78, stk. 3. Sagen behandles i strafferetsplejens former. Anmodning om indbringelse for domstolene af en afgørelse om tilbagekaldelse har ikke opsættende virkning, medmindre myndigheden eller retten bestemmer dette. Afgørelse om tilbagekaldelse af en godkendelse eller tilladelse, jf. stk. 1, hvor der for samme forhold straffes ved dom, træffes dog af domstolene, jf. straffelovens § 79."
    },
    {
      "provision_ref": "12:50",
      "chapter": "12",
      "section": "50",
      "content": "§ 50. Sikkerhedsstyrelsen fører kontrol og tilsyn med overholdelse af bestemmelserne i denne bekendtgørelse, jf. lovens § 3a, stk. 1."
    },
    {
      "provision_ref": "12:51",
      "chapter": "12",
      "section": "51",
      "content": "§ 51. Kommunalbestyrelsen fører kontrol og tilsyn med: 1) Overdragelse, erhvervelse og anvendelse af fyrværkeri og andre pyrotekniske artikler, 2) placering, indretning og brug af virksomheder og steder, hvor der opbevares, eller fremstilles fyrværkeri eller andre pyrotekniske artikler , jf. lovens § 3a, stk. 2. Stk. 2. Kommunalbestyrelsen kan på et hvert tidspunkt kræve, at den der opbevarer eller fremstiller fyrværkeri fremlægger dokumentation for, at artiklerne er transportklassificeret korrekt i henhold til FN´s Anbefalinger for Transport af Farligt Gods. Stk. 3 . Dokumentation efter stk. 2, skal foreligge i form af rapporter over gennemførte prøvninger i henhold til FN´s Recommendations om the Transport og Dangerous Goods, Manual og Test and Criteria. Stk. 4. Udgifter til dokumentation og gennemførelse af prøvninger, jf. stk. 3, afholdes af den, der opbevarer eller fremstiller fyrværkeri."
    },
    {
      "provision_ref": "12:52",
      "chapter": "12",
      "section": "52",
      "content": "§ 52. Kontrol og tilsyn efter § 50 og § 51 kan udføres i alle handelsled, og Sikkerhedsstyrelsen og kommunalbestyrelsen har til enhver tid uden retskendelse mod behørig legitimation adgang til virksomheder, der fremstiller, indfører, opbevarer eller overdrager fyrværkeri eller andre pyrotekniske artikler, jf. lovens § 4, stk. 1."
    },
    {
      "provision_ref": "12:53",
      "chapter": "12",
      "section": "53",
      "content": "§ 53. Sikkerhedsstyrelsen kan i alle handelsled, som led i kontrollen, jf. § 50, udtage prøver af fyrværkeriartikler og andre pyrotekniske artikler for fabrikantens eller importørens regning og lade disse underkaste en teknisk undersøgelse, jf. lovens § 4, stk. 1. Stk. 2. I tilfælde, hvor prøveudtagning sker hos andre end fabrikanter eller importører, godtgør Sikkerhedsstyrelsen indkøbsprisen og opkræver beløbet hos fabrikanten eller importøren. Stk. 3. Sikkerhedsstyrelsens omkostninger til udførelse af tekniske undersøgelser af udtagne prøver, jf. stk. 1, afholdes af fabrikanten eller importøren."
    },
    {
      "provision_ref": "12:54",
      "chapter": "12",
      "section": "54",
      "content": "§ 54. Indehaveren af en tilladelse eller godkendelse til at fremstille, indføre, opbevare, overdrage, erhverve eller anvende fyrværkeri eller andre pyrotekniske artikler, samt forhandlere af fyrværkeri eller andre pyrotekniske artikler, som er undtaget fra kravet om tilladelse efter § 19, stk. 2, har efter anmodning fra Sikkerhedsstyrelsen eller kommunalbestyrelsen pligt til at give alle oplysninger, der er nødvendige for kontrollen, jf. § 50 og § 51, jf. lovens § 4, stk. 2. Stk. 2. Indehaveren af en godkendelse eller tilladelse, meddelt efter lov om fyrværkeri og andre pyrotekniske artikler eller denne bekendtgørelse, har endvidere af egen drift pligt til at indberette til den myndighed, der har meddelt godkendelsen eller tilladelsen, om ændringer i de oplysninger, der er givet i forbindelse med udstedelsen."
    },
    {
      "provision_ref": "12:55",
      "chapter": "12",
      "section": "55",
      "content": "§ 55. Sikkerhedsstyrelsen kan meddele påbud om: 1) Overholdelse af krav til vedligeholdelse og anvendelse af kvalitetsstyringssystemet, jf. § 4. 2) Overholdelse af krav om tilstedeværelse af medarbejdere i virksomheden med faglig viden om kravene til fyrværkeris konstruktion indenfor virksomhedens forretningsområde, jf. § 5, stk. 1, nr. 1. 3) Overholdelse af vilkår for en godkendelse eller tilladelse, jf. § 6, § 16, stk. 3 og stk. 4 og § 24, stk. 3. 4) At fabrikanter og importører skal fremsende ny dokumentation for, at fyrværkeri opfylder kravene i § 14, stk. 1, jf. del 1 i de tekniske forskrifter fastsat i bilag 1. 5) At fabrikanter og importører skal standse salget, tilbagetrække eller tilbagekalde fyrværkeriartikler, der med hensyn til konstruktion, funktion og mærkning ikke opfylder kravene i § 14, stk. 1 og 2, eller som indebærer sundheds- eller sikkerhedsfare for personer eller ejendom. Stk. 2. Kommunalbestyrelsen kan meddele påbud om: 1) overholdelse af vilkår for en tilladelse, jf. § 7, stk. 4, § 9, stk. 10, § 20, stk. 6, § 29, stk. 4 og § 31, stk. 5. 2) bedre skiltning på udsalgssteder, jf. § 22, stk. 3."
    },
    {
      "provision_ref": "12:56",
      "chapter": "12",
      "section": "56",
      "content": "§ 56. Såfremt udnyttelse af en tilladelse eller godkendelse skønnes at indebære særlig brandfare eller risiko for personer, ejendom eller miljøet, kan Sikkerhedsstyrelsen eller kommunalbestyrelsen nedlægge forbud mod udnyttelse af godkendelsen eller tilladelsen, indtil faren er afhjulpet, jf. lovens § 3b, stk.1. Stk. 2. Forbud meddelt i medfør af stk. 1, har virkning straks. Forbud mod udnyttelse af en tilladelse til fremstilling og opbevaring af fyrværkeri eller andre pyrotekniske artikler meddelt efter stk. 1, skal på begæring af indehaveren af godkendelsen eller tilladelsen indbringes for domstolene af den myndighed, der har truffet afgørelsen."
    },
    {
      "provision_ref": "12:57",
      "chapter": "12",
      "section": "57",
      "content": "§ 57. Kommunalbestyrelsens tilsyn i henhold til § 51, stk. 1, nr. 2 skal udføres mindst hvert andet år. Såfremt der ved tilsynet konstateres en væsentlig mangel, der skønnes at indebære særlig brandfare eller risiko for personer, ejendom eller miljøet, jf. § 56, stk. 1, skal der dog uanset, at der er foretaget kontroleftersyn, foretages fornyet tilsyn inden et år. Er manglen af mindre betydning, kan der gives påbud om afhjælpning af manglen inden for en nærmere fastsat frist. Efter fristens udløb og senest ved næste tilsyn fører kommunalbestyrelsen kontrol med, at påbudet er efterkommet. Stk. 2. Kommunalbestyrelsen indsender hvert år en beretning til Sikkerhedsstyrelsen om kontrol og tilsyn udført i henhold til § 51, stk. 1, nr. 2. Beretningen skal indeholde oplysninger om antal af virksomheder og lokaliteter i kommunen, der er omfattet af kontrolforpligtelse i henhold til § 51, stk. 1, nr. 2, antallet af virksomheder der var kontrolpligtige det pågældende år, antallet af gennemførte kontroller fordelt på virksomheder, samt oplysninger om antallet af meddelte påbud og forbud i henhold til § 55, stk. 2 og § 56."
    },
    {
      "provision_ref": "13:58",
      "chapter": "13",
      "section": "58",
      "content": "§ 58. Følgende afgørelser truffet af Sikkerhedsstyrelsen kan inden 4 uger indbringes for Erhvervsankenævnet af den som afgørelsen vedrører: 1) afgørelser om afslag på virksomhedsgodkendelse i henhold til kapitel 2, bortset fra afgørelser om afslag begrundet i, at ansøgeren er dømt for strafbart forhold, der begrunder en nærliggende fare for misbrug af godkendelsen eller tilladelsen, jf. § 5, stk. 1, nr. 2. 2) afgørelser om tilladelse til detailsalg af konsumfyrværkeri ved fjernsalg truffet af Sikkerhedsstyrelsen i henhold til § 24. 3) afgørelser om afslag på godkendelse som festfyrværker i henhold til § 41, bortset fra afgørelser om afslag begrundet i, at ansøgeren er dømt for strafbart forhold, der begrunder en nærliggende fare for misbrug af godkendelsen eller tilladelsen, jf. § 43, stk. 2, nr. 2. Stk. 2. Andre afgørelser truffet i henhold til denne bekendtgørelse kan ikke indbringes for anden administrativ myndighed."
    },
    {
      "provision_ref": "14:59",
      "chapter": "14",
      "section": "59",
      "content": "§ 59. Med bøde straffes den, der: 1) I strid med § 3, stk. 1 fremstiller eller indfører fyrværkeri eller andre pyrotekniske artikler uden Sikkerhedsstyrelsens godkendelse, 2) i strid med § 7, stk. 1 placerer, indretter og bruger virksomheder og steder, hvor der fremstilles fyrværkeri eller andre pyrotekniske artikler, uden kommunalbestyrelsens tilladelse, 3) i strid med § 9, stk. 2 opbevarer fyrværkeri eller andre pyrotekniske artikler uden kommunalbestyrelsens tilladelse, 4) i strid med § 14, stk. 1 og stk. 2 bringer fyrværkeri eller andre pyrotekniske artikler i omsætning, der med hensyn til konstruktion og funktion ikke over holder kravene i del 1 i de tekniske forskrifter fastsat i bilag 1 eller krav fastsat af Sikkerhedsstyrelsen i henhold til § 14, stk. 2, 5) i strid med § 14, stk. 3 overdrager eller markedsfører fyrværkeri, der ikke overholder kravene til mærkning, jf. del 1 i de tekniske forskrifter fastsat i bilag 1, 6) i strid med § 15, stk. 1 overdrager og markedsfører nytårsfyrværkeri, der ikke er godkendt af Sikkerhedsstyrelsen, 7) i strid med § 16, stk. 2 omklassificerer nytårsfyrværkeri uden Sikkerhedsstyrelsens tilladelse, 8) i strid med § 17, stk. 2 overdrager en produktgodkendelse uden Sikkerhedsstyrelsens tilladelse, 9) uretmæssigt anvender Sikkerhedsstyrelsens godkendelsesnumre, jf. § 2, nr. 10, 10) i strid med § 19, stk. 1 overdrager fyrværkeri og andre pyrotekniske artikler uden kommunalbestyrelsens tilladelse, 11) i strid med § 24, stk. 1 sælger konsumfyrværkeri ved fjernsalg uden Sikkerhedsstyrelsens tilladelse, 12) i strid med § 28, stk. 1 erhverver fyrværkeri og andre pyrotekniske artikler uden kommunalbestyrelsens tilladelse, 13) i strid med § 30, stk. 1 anvender fyrværkeri uden kommunalbestyrelsens tilladelse, 14) overtræder forbud udstedt i medfør af § 36, 15) anvender fyrværkeri eller andre pyrotekniske artikler i strid med § 34, § 35 og §§ 37-39, 16) anvender professionelt fyrværkeri uden at være godkendt af Sikkerhedsstyrelsen i medfør af § 41 stk. 1 og § 42, stk. 1, 17) undlader at føre optegnelser som angivet i § 45, stk. 1 og § 46 stk. 1 og stk. 2, 18) i strid med § 47 undlader at anmelde tyveri og anden bortkomst af professionelt fyrværkeri til politiet, 19) i strid med § 54 stk. 1, undlader at give de for kontrollen nødvendige oplysninger. 20) undlader at foretage indberetning som angivet i § 54, stk. 2, 21) undlader at efterkomme påbud meddelt i medfør af § 55, 22) overtræder forbud udstedt i medfør af § 56, stk. 1, 23) undlader at foretage anmeldelse til kommunalbestyrelsen i strid med § 9, stk. 9, § 12 og § 33, stk. 6, 24) overtræder § 8, § 9, stk. 1, § 10, § 11, § 12, § 16, stk. 1, § 18, § 21, stk. 1, § 22, § 23, § 25, § 26, § 27, § 30, stk. 3, § 33, stk. 1 og stk. 6, § 43 stk. 4, § 45, stk. 4 og stk. 5 og § 46, stk. 3 og stk. 4, 25) overtræder vilkår fastsat i medfør af § 6, § 7, stk. 4, § 9, stk. 10, § 16, stk. 3 og stk. 4, § 17, stk. 3, § 20, stk. 6, § 24, stk. 3, § 29, stk. 4, § 31, stk. 5 og § 36. Stk. 2. Straffen kan ved skærpende omstændigheder stige til fængsel i indtil 2 år, hvis overtrædelsen er begået forsætligt eller ved grov uagtsomhed, når der ved overtrædelsen er: 1) voldt væsentlig skade på personer, ejendom eller miljøet eller fremkaldt fare herfor, eller 2) opnået eller tilsigtet en økonomisk fordel for den pågældende selv eller andre, herunder besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "15:60",
      "chapter": "15",
      "section": "60",
      "content": "§ 60. Bekendtgørelsen træder i kraft den 15. juli 2008."
    },
    {
      "provision_ref": "15:61",
      "chapter": "15",
      "section": "61",
      "content": "§ 61. Bekendtgørelse nr. 1061 af 10. november 2005 om fyrværkeri og andre pyrotekniske artikler ophæves. Stk. 2. Godkendelser til fremstilling, herunder montering og indførsel meddelt i henhold til § 3, produktgodkendelser meddelt i medfør af § 6, tilladelser til detailsalg ved fjernsalg meddelt i henhold til § 15, tilladelser meddelt af kommunalbestyrelsen til overdragelse, erhvervelse og anvendelse efter § 11, § 20 og § 22, og godkendelser som festfyrværker meddelt i henhold til § 29 i nævnte bekendtgørelse bevarer dog deres gyldighed. Stk. 3. Bekendtgørelse nr. 1068 af 9. november 2005 om fremstilling, opbevaring og anvendelse af fyrværkeri og andre pyrotekniske artikler ophæves. Tilladelser til fremstilling meddelt i henhold til § 8 og tilladelser til opbevaring meddelt i henhold til § 10, stk. 2, § 14 og § 15 i nævnte bekendtgørelse bevarer dog deres gyldighed, indtil de bortfalder i overensstemmelse med udløbsdatoen for tilladelsen. Stk. 4. Tekniske forskrifter for fyrværkeri og andre pyrotekniske artikler af 11. november 2005 ophæves. Stk. 5. Festfyrværkere, der er godkendt af Sikkerhedsstyrelsen eller Beredskabsstyrelsen før den 15. juli 2004, skal inden den 15. juli 2010 gennemføre et repetitionskursus i henhold til § 44. Såfremt repetitionskurset ikke gennemføres, bortfalder godkendelsen som festfyrværker."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse finder anvendelse på konstruktion, funktion og mærkning samt indførsel, fremstilling, opbevaring, overdragelse, erhvervelse og anvendelse af fyrværkeri og andre pyrotekniske artikler. Stk. 2. I denne bekendtgørelses bilag 1 angives tekniske forskrifter for konstruktion, funktion og mærkning af fyrværkeri, og om salg, håndtering, pakning og opbevaring af fyrværkeri og andre pyrotekniske artikler. Stk. 3. Bekendtgørelsen fastsætter endvidere aldersgrænser for salg af visse kemikalier. Stk. 4. Krav om tilladelser eller godkendelser efter denne bekendtgørelse gælder ikke for offentlige myndigheder, såfremt myndighederne ved deres normale virke har behov for indførsel, fremstilling, overdragelse, erhvervelse, anvendelse eller opbevaring af fyrværkeri eller andre pyrotekniske artikler, jf. lovens § 6, stk. 1. Stk. 5. De i stk. 4 nævnte offentlige myndigheder skal give meddelelse til kommunalbestyrelsen, når de fremstiller og opbevarer fyrværkeri og andre pyrotekniske artikler, jf. lovens § 6, stk. 2. Stk. 6. Standarder og tekniske specifikationer, hvortil der henvises i denne bekendtgørelse og i tekniske forskrifter i bilag 1, offentliggøres ikke i Lovtidende. Disse standarder og tekniske specifikationer kan gennemses hos Sikkerhedsstyrelsen eller købes hos Dansk Standard. Stk. 7. Standarder og tekniske specifikationer, jf. stk. 6, er gældende, selvom de ikke foreligger på dansk.",
      "valid_from": "2008-07-04",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Ved anvendelse af bestemmelserne i denne bekendtgørelse lægges følgende definitioner til grund: 1) Pyrotekniske artikler : Artikler, der indeholder stoffer eller en blanding af stoffer, som er fremstillet med henblik på at frembringe en effekt i form af lys, lyd, varme, gas eller røg, eller en kombination af disse, som følge af ikke-detonerende, selvforbrændende, eksoterme, kemiske reaktioner, jf. lovens § 1, stk. 3. 2) Fyrværkeri : Pyrotekniske artikler, der er konstrueret til at tjene et formål af underholdningsmæssig karakter, jf. lovens § 1, stk. 3. 3) Andre pyrotekniske artikler : Pyrotekniske artikler, der er konstrueret til at tjene et andet formål end af underholdningsmæssig karakter. 4) Småfyrværkeri : En anvendelsesklassifikation, der omfatter fyrværkeri med begrænset effekt og meget lav risiko, som er beregnet til anvendelse af forbrugere. 5) Nytårsfyrværkeri : En anvendelsesklassifikation, der omfatter fyrværkeri, som er beregnet til anvendelse af forbrugere, udendørs. 6) Konsumfyrværkeri : Småfyrværkeri og nytårsfyrværkeri, jf. nr. 4 og 5. 7) Scenefyrværkeri : En anvendelsesklassifikation, der omfatter fyrværkeri, der er konstrueret til anvendelse af professionelle, indendørs, og som tændes med elektrisk tænding. 8) Festfyrværkeri : En anvendelsesklassifikation, der omfatter fyrværkeri, der er konstrueret til anvendelse af professionelle, udendørs. 9) Professionelt fyrværkeri : Scenefyrværkeri og festfyrværkeri, jf. nr. 7 og 8. 10) Sikkerhedsstyrelsens godkendelsesnummer : Et nummer, der af Sikkerhedsstyrelsen tildeles den enkelte godkendte nytårsfyrværkeriartikel med henblik på entydig identifikation af artiklen. Betegnes også SIK-nummer. 11) Positivlisten : Sikkerhedsstyrelsens fortegnelse over de nytårsfyrværkeriartikler, der er godkendte, jf. § 15. Artiklerne er opført på positivlisten med angivelse af det godkendelsesnummer, som Sikkerhedsstyrelsen har tildelt artiklen, jf. nr. 10. 12) Festfyrværker : En person, der har opnået Sikkerhedsstyrelsens godkendelse som festfyrværker til anvendelse af henholdsvis scenefyrværkeri eller professionelt fyrværkeri generelt, jf. § 37. 13) Fjernsalg : Fjernsalg som defineret i lov om visse forbrugeraftaler. 14) Typebetegnelse : Det navn, hvorunder en fyrværkeriartikel identificeres og markedsføres. 15) NEM : Nettoeksplosivstofmængde. 16) Transportklassifikation : Den kombination af en underklasse og en forenelighedsgruppe, som den til forsendelse færdige emballerede artikel skal henføres til i henhold til FN’s Anbefalinger for Transport af Farligt Gods (Recommendations on the Transport og Dangerous Goods/ ADR). 17) Container : Fragtcontainer eller lagercontainer. 18) Salgssted : Disk, bord, skranke eller lignende, hvorfra salg og udlevering finder sted. 19) Pakkeafsnit : En container placeret i det fri, en bygning eller et rum, hvori der foretages pakning af enkeltartikler. 20) Kompetent myndighed : Den myndighed eller de myndigheder eller det organ eller de organer, som af en stat i hvert enkelt tilfælde er udpeget som kompetent for godkendelse af transportklassifikation i overensstemmelse med statens nationale lovgivning. 21) Udgang : Dør til det fri i terrænhøjde, dør til trapperum, som har dør til det fri i terrænhøjde, eller dør til anden brandsektion med dør til det fri eller med dør til trapperum, som har dør til det fri i terrænhøjde. 22) Ydre sikkerhedsafstand : Den påkrævede afstand til en­hver bygning eller aktivitet fra oplaget af fyrværkeri eller andre pyrotekniske artikler. 23) Indre sikkerhedsafstand : Den mindst tilladelige afstand mellem to oplag indenfor oplagsområdet. 24) Objekter : Dette kan være bygninger, anlæg eller lignende.",
      "valid_from": "2008-07-04",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Virksomheder eller personer, der fremstiller, eller indfører fyrværkeri eller andre pyrotekniske artikler skal godkendes af Sikkerhedsstyrelsen, jf. lovens § 1, stk. 1. Stk. 2. Stk. 1 gælder ikke for fremstilling og indførsel af 1) småfyrværkeri og 2) pyrotekniske artikler, der er beregnet til anvendelse som udløsermekanisme i sikkerhedsudstyr og selvoppusteligt redningsudstyr. Stk. 3. Godkendelse efter stk. 1, meddeles med begrænsning til virksomhedens forretningsområde ved fremstilling eller indførsel af henholdsvis nytårsfyrværkeri, scenefyrværkeri, festfyrværkeri eller andre pyrotekniske artikler. Stk. 4. Ansøgning efter stk. 1, og dokumentation efter § 4 og § 5, fremsendes til Sikkerhedsstyrelsen senest 3 måneder før fremstilling eller indførsel ønskes påbegyndt, med mindre anden skriftlig aftale er indgået mellem ansøgeren og Sikkerhedsstyrelsen. Ansøgning efter stk. 1, og dokumentation efter § 4 og § 5, kan fremsendes i elektronisk form.",
      "valid_from": "2008-07-04",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. For at få en godkendelse efter § 3, stk. 1, skal ansøgeren dokumentere, at virksomheden har udformet et kvalitetsstyringssystem, der er tilpasset virksomhedens forretningsområde, og som indeholder: 1) beskrivelse af virksomhedens arbejdsområde og arbejdsprocesser, 2) procedure for udførelse af egenkontrol med, at fyrværkeriartikler, der fremstilles, indføres eller opbevares, overholder kravene til konstruktion, funktion og mærkning, jf. § 14, stk. 1, herunder procedure for produktionskontrol af typegodkendt nytårsfyrværkeri, jf. § 15, stk. 2, nr. 2, 3) procedure til sikring af, at krav til fortegnelse over vareleveringer, salg og oplag, jf. § 45, overholdes, 4) fortegnelse over medarbejdernes faglige viden vedrørende fyrværkeri eller andre pyrotekniske artikler, herunder procedure til sikring af vedligeholdelse af medarbejdernes faglige viden, 5) dokumentstyring til sikring af, at virksomheden er i besiddelse af alt relevant lovgivnings- og vejledningsmateriale, og at dette er tilgængeligt for medarbejderne, 6) procedure for behandling af afvigelser og udførelse af korrigerende handlinger, og 7) procedure for virksomhedens egen efterprøvning af kvalitetsstyringssystemets egnethed og effektivitet. Stk. 2. Kvalitetsstyringssystemet skal dokumenteres i form af en manual eller en samling af dokumenter, der på systematisk og overskuelig måde redegør for de i stk. 1 nævnte betingelser. Stk. 3. Sikkerhedsstyrelsen kan fastsætte nærmere retningslinier for opfyldelse af de i stk. 1 nævnte betingelser. Stk. 4. Sikkerhedsstyrelsen kan dispensere fra de i stk. 1 og stk. 2 nævnte betingelser.",
      "valid_from": "2008-07-04",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. For at få en godkendelse efter § 3, stk. 1, skal ansøgeren ud over det i § 4 anførte dokumentere: 1) at der er medarbejdere i virksomheden med en for virksomheden relevant faglig viden om kravene til fyrværkeris konstruktion i form af pyroteknisk uddannelse eller erfaring, jf. § 3 stk. 3, 2) at virksomheden, og virksomhedens indehaver eller administrerende direktør, ikke er dømt for strafbart forhold, der begrunder en nærliggende fare for misbrug af godkendelsen, jf. straffelovens § 78, stk. 2, 3) at virksomheden ikke har fået tilbagekaldt sin godkendelse i henhold til § 49, jf. dog § 49, stk. 6, 4) at virksomhedens indehaver eller administrerende direktør er myndig, jf. lovens § 2a, stk. 1, 5) at virksomheden ikke er under konkursbehandling eller likvidation, jf. lovens § 2a, stk. 3, og 6) at det indførte eller fremstillede fyrværkeri eller andre pyrotekniske artikler lovligt kan opbevares. Stk. 2. Sikkerhedsstyrelsen kan fastsætte nærmere retningslinier for opfyldelse af den i stk. 1, nr. 1 nævnte betingelse. Stk. 3. Sikkerhedsstyrelsen kan dispensere fra den i stk. 1, nr. 1 nævnte betingelse. Stk. 4. Som dokumentation for at kravet i stk. 1, nr. 2 er opfyldt, kan Sikkerhedsstyrelsen, efter samtykke fra ansøgeren, indhente oplysninger fra kriminalregistret om overtrædelser af lov om fyrværkeri og andre pyrotekniske artikler eller bestemmelser fastsat i medfør af denne lov. Der kan herunder indhentes oplysninger om afgørelser, hvor der er idømt eller vedtaget en bøde på 1.000 kr. eller derover. Stk. 5. Nægtelse af godkendelse begrundet i, at ansøgeren ikke opfylder betingelsen i stk. 1, nr. 2, skal på begæring af ansøgeren eller af Sikkerhedsstyrelsen, indbringes for domstolene af anklagemyndigheden, jf. straffelovens § 78, stk. 3. Sagen behandles i strafferetsplejens former, jf. lovens § 2a, stk. 2.",
      "valid_from": "2008-07-04",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Godkendelse efter § 3, stk. 1, meddeles på vilkår af, at fyrværkeri eller andre pyrotekniske artikler kun overdrages til virksomheder eller personer, der lovligt kan erhverve de pågældende artikler, jf. § 28. Stk. 2. Godkendelse kan meddeles på andre vilkår begrundet i sikkerhedsmæssige forhold. Stk. 3. Godkendelse kan omfatte fremstilling og indførsel af fyrværkeriartikler eller andre pyrotekniske artikler, der ikke lovligt kan omsættes i Danmark. Godkendelse hertil kan ud over, hvad der følger af stk. 1 og stk. 2, meddeles på følgende vilkår: 1) At alle indførsler og overdragelser af artikler, der ikke lovligt kan omsættes i Danmark, 14 dage før indførslen eller overdragelsen anmeldes til Sikkerhedsstyrelsen. 2) At eksport af artikler, der ikke lovligt kan omsættes i Danmark, dokumenteres overfor Sikkerhedsstyrelsen i henhold til Sikkerhedsstyrelsens anvisninger. 3) Ved eksport af artikler, der ikke lovligt kan omsættes i Danmark kan Sikkerhedsstyrelsen kræve dokumentation for, at artiklerne lovligt kan indføres i det pågældende modtagerland.",
      "valid_from": "2008-07-04",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Placering, indretning og brug af virksomheder og steder, hvor der fremstilles fyrværkeri eller andre pyrotekniske artikler, må ikke ske uden kommunalbestyrelsens tilladelse. Stk. 2. Tilladelse efter stk. 1, meddeles af kommunalbestyrelsen i den kommune, hvor fremstillingen finder sted. Tilladelse meddeles efter indhentet udtalelse fra Sikkerhedsstyrelsen og meddeles som en generel tilladelse. Stk. 3. Ansøgning om tilladelser efter stk. 1, skal være vedlagt det fornødne tegningsmateriale, en beskrivelse af virksomhedens arbejdsmæssige rutiner og fremstillings- og opbevaringsforhold samt dokumentation fra en kompetent myndighed for godkendelse af transportklassifikationen af fyrværkeriet. Ansøgning og dokumentation kan fremsendes i elektronisk form. Stk. 4. Kommunalbestyrelsen kan stille sikkerhedsmæssige og ordensmæssige vilkår for tilladelsen samt vilkår med henblik på at sikre overholdelse af lov om fyrværkeri og andre pyrotekniske artikler eller denne bekendtgørelse.",
      "valid_from": "2008-07-04",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Ved enhver form for opbevaring af fyrværkeri og andre pyrotekniske artikler skal der udvises forsigtighed.",
      "valid_from": "2008-07-04",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Opbevaring af fyrværkeri og andre pyrotekniske artikler skal ske i overensstemmelse med del 2 i de tekniske forskrifter i bilag 1. Opbevaring til søs af fyrværkeri og andre pyrotekniske artikler skal dog ske i henhold til Søfartsstyrelsens regler herom. Stk. 2. Opbevaring af fyrværkeri og andre pyrotekniske artikler må kun ske med kommunalbestyrelsens tilladelse, jf. dog stk. 7 og 8. Tilladelsen gives af kommunalbestyrelsen i den kommune, hvor opbevaringen skal finde sted. jf. dog § 13, stk. 2. Ansøgning om tilladelser skal være vedlagt det fornødne tegningsmateriale, en beskrivelse af virksomhedens arbejdsmæssige rutiner og opbevaringsforhold samt dokumentation fra en kompetent myndighed for godkendelse af transportklassifikationen af fyrværkeriet, Stk. 3. Tilladelse efter stk. 2, til opbevaring af nytårsfyrværkeri i detailleddet meddeles som en enkeltstående tilladelse til opbevaring i perioden fra den 24. november til og med den 1. februar det følgende år. Stk. 4. Det er en betingelse for at opnå tilladelse til opbevaring af fyrværkeri eller andre pyrotekniske artikler at: 1) ansøgeren ikke er dømt for strafbart forhold, der begrunder en nærliggende fare for misbrug af godkendelsen eller tilladelsen, jf. straffelovens § 78, stk. 2. Er ansøgeren en virksomhed, gælder kravet for såvel virksomheden som virksomhedens indehaver eller administrerende direktør, jf. lovens § 2a, stk. 1, nr. 1, 2) ansøgeren dokumenterer at være myndig. Er ansøgeren en virksomhed, gælder kravet for såvel virksomheden som virksomhedens indehaver eller administrerende direktør, jf. lovens § 2a, stk. 1, nr. 2, og 3) ansøgeren dokumenterer at vedkommende ikke er under konkursbehandling eller likvidation, jf. dog § 48, stk. 2, jf. lovens § 2a, stk. 3 Stk. 5. Som dokumentation for at kravet i stk. 4, nr. 1 er opfyldt kan Sikkerhedsstyrelsen, efter samtykke fra ansøgeren, indhente oplysninger fra kriminalregistret om overtrædelser af lov om fyrværkeri og andre pyrotekniske artikler eller bestemmelser fastsat i medfør af denne lov. Der kan herunder indhentes oplysninger om afgørelser, hvor der er idømt eller vedtaget en bøde på 1.000 kr. eller derover. Stk. 6. Nægtelse af tilladelse begrundet i at ansøgeren ikke opfylder betingelsen i stk. 4, nr. 1, skal på begæring af ansøgeren eller af vedkommende myndighed indbringes for domstolene af anklagemyndigheden, jf. straffelovens 78, stk. 3. Sagen behandles i strafferetsplejens former, jf. lovens § 2a, stk. 2. Stk. 7. Stk. 1 og 2 gælder ikke for opbevaring af højst 5 kg NEM af konsumfyrværkeri og andre pyrotekniske artikler, der i henhold til FN’s Anbefalinger for Transport af Farligt Gods er transportklassificeret som 1.3G, 1.4G eller 1.4S. Stk. 8. Stk. 2 gælder ikke for: 1) Opbevaring af højst 500 kg NEM af småfyrværkeri, fyrværkeri transportklassificeret 1.4S og andre pyrotekniske artikler transportklassificeret som 1.4S i bygning. 2) Opbevaring af højst 500 kg NEM af småfyrværkeri, fyrværkeri transportklassificeret 1.4S og andre pyrotekniske artikler transportklassificeret som 1.4S i container. 3) Opbevaring i detailleddet af konsumfyrværkeri, såfremt opbevaringen sker i overensstemmelse med § 11. Stk. 9. I tilfælde, hvor stk. 8 finder anvendelse, skal opbevaringen af fyrværkeriet anmeldes til kommunalbestyrelsen i den kommune, hvor opbevaringen skal finde sted. Anmeldelse skal indsendes til kommunalbestyrelsen senest 14 dage før opbevaringen påbegyndes. Stk. 10. Kommunalbestyrelsen kan stille sikkerhedsmæssige og ordensmæssige vilkår for enhver opbevaring af fyrværkeri og andre pyrotekniske artikler samt vilkår med henblik på at sikre overholdelse af lov om fyrværkeri og andre pyrotekniske artikler eller denne bekendtgørelse.",
      "valid_from": "2008-07-04",
      "valid_to": null
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Der må ikke i detailleddet opbevares andet fyrværkeri end konsumfyrværkeri og andre pyrotekniske artikler, der i henhold til FN’s Anbefalinger for Transport af Farligt Gods er transportklassificeret som 1.3G, 1.4G eller 1.4S. Stk. 2. Nytårsfyrværkeri må kun forefindes i salgslokaler og på salgssteder i detailleddet i perioden fra den 1. december til og med den 31. december. Stk. 3. I perioden fra den 24. november til og med den 30. november skal nytårsfyrværkeri i detailleddet opbevares i uanbrudt transportemballage i det tilstødende lokale eller på andet godkendt opbevaringssted i detailleddet. Stk. 4. I perioden fra den 1. januar til og med den 1. februar skal fyrværkeri opbevares i det tilstødende lokale eller på andet godkendt opbevaringssted i detailleddet.",
      "valid_from": "2008-07-04",
      "valid_to": null
    },
    {
      "provision_ref": "4:11",
      "chapter": "4",
      "section": "11",
      "content": "§ 11. I butikker må der højst opbevares: 1) 12,5 kg NEM af nytårsfyrværkeri og andre pyrotekniske artikler ved salgssted i en butiks salgslokale, 2) 12,5 kg NEM af småfyrværkeri i salgslokalet i en afstand af mindst 5 meter fra salgsstedet, og 3) 12,5 kg NEM af konsumfyrværkeri og andre pyrotekniske artikler i tilstødende lokaler, der er adskilt fra salgslokalet og med mindst tætsluttende dør hertil, såfremt der i lokalerne ikke findes brandfarlige væsker eller F-gas, eller 4) 25 kg NEM af konsumfyrværkeri og andre pyrotekniske artikler i tilstødende lokaler, der er adskilt fra salgslokalet og med mindst tætsluttende dør hertil, såfremt der i lokalerne ikke findes brandfarlige væsker eller F-gas samt andet brandfarligt oplag.",
      "valid_from": "2008-07-04",
      "valid_to": null
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Salgssteder i detailleddet, hvorfra der sker salg og håndtering af nytårsfyrværkeri og andre pyrotekniske artikler, og hvor opbevaring sker i overensstemmelse med § 11, skal anmeldes til kommunalbestyrelsen i den kommune, hvor salget skal finde sted. Anmeldelse skal indsendes til kommunalbestyrelsen senest 14 dage før opbevaringen påbegyndes. Anmeldelse kan indsendes i elektronisk form.",
      "valid_from": "2008-07-04",
      "valid_to": null
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Tilladelse efter § 9, stk. 2 til indretning af pakkeafsnit i forbindelse med opbevaring gives af kommunalbestyrelsen. Stk. 2. Tilladelse efter § 9, stk. 2 til opbevaring af en samlet mængde fyrværkeri eller andre pyrotekniske artikler, der gør, at opbevaringen omfattes af Miljøstyrelsens bekendtgørelse om kontrol med risikoen for større uheld med farlige stoffer meddeles af kommunalbestyrelsen efter indhentet udtalelse fra Sikkerhedsstyrelsen.",
      "valid_from": "2008-07-04",
      "valid_to": null
    },
    {
      "provision_ref": "5:14",
      "chapter": "5",
      "section": "14",
      "content": "§ 14. Fyrværkeri skal med hensyn til konstruktion, funktion og mærkning opfylde kravene i del 1 i de tekniske forskrifter i bilag 1, jf. dog stk. 2. Stk. 2. Sikkerhedsstyrelsen kan fastsætte særlige krav til konstruktion, funktion og mærkning af fyrværkeri, såfremt dette skønnes nødvendigt af sikkerhedsmæssige årsager. Stk. 3. Fyrværkeri skal være mærket som anført del 1 i de tekniske forskrifter i bilag 1, eller i overensstemmelse med krav fastsat af Sikkerhedsstyrelsen i medfør af stk. 2, inden overdragelse og markedsføring fra fabrikant eller importør må finde sted. Stk. 4. Fyrværkeris transportklassifikation i henhold til FN’s Anbefalinger for Transport af Farligt Gods skal være godkendt af en kompetent myndighed. Stk. 5. Konsumfyrværkeri må ikke være transportklassificeret højere end 1.3G, 1.4G eller 1,4S i henhold til FN’s Anbefalinger for Transport af Farligt Gods. Stk. 6. Sikkerhedsstyrelsen kan for så vidt angår nye eller ændrede artikler afgøre, hvordan disse klassificeres, som henholdsvis småfyrværkeri, nytårsfyrværkeri, scenefyrværkeri, festfyrværkeri eller andre pyrotekniske artikler, jf. § 2. Stk. 7. Fyrværkeri må ikke indeholde kemikalier, der er forbudt i henhold til kemikalieloven og bekendtgørelser udstedt i medfør heraf samt relevante EU-forordninger.",
      "valid_from": "2008-07-04",
      "valid_to": null
    },
    {
      "provision_ref": "5:15",
      "chapter": "5",
      "section": "15",
      "content": "§ 15. Nytårsfyrværkeri skal godkendes af Sikkerhedsstyrelsen, inden overdragelse fra fabrikant eller importør må finde sted. Stk. 2. Grundlaget for godkendelse efter stk. 1 er: 1) en afprøvnings- og vurderingsrapport, der dokumenterer, at fyrværkeriartiklen er i overensstemmelse med kravene i del 1 i de tekniske forskrifter i bilag 1, 2) dokumentation for fabrikantens eller importørens produktionskontrol, der kan sikre, at alle producerede og mærkede artikler vil være i overensstemmelse med den typegodkendte model, jf. § 4, stk. 1, nr. 2, og 3) dokumentation for, at fyrværkeriartiklens transportklassifikation som 1.3G, 1.4G eller 1.4S, jf. § 14, stk. 4, er godkendt af en kompetent myndighed. Stk. 3. Dokumentationen efter stk. 2, nr. 1, kan bestå af en afprøvnings- og vurderingsrapport fra et af Sikkerhedsstyrelsen anerkendt certificerings- og afprøvningsinstitut, eller fra undersøgelser og evaluering foretaget af Sikkerhedsstyrelsen. Stk. 4. Sikkerhedsstyrelsens omkostninger til afprøvning jf. stk. 3, afholdes af ansøgeren.",
      "valid_from": "2008-07-04",
      "valid_to": null
    },
    {
      "provision_ref": "5:16",
      "chapter": "5",
      "section": "16",
      "content": "§ 16. Godkendt nytårsfyrværkeri skal være forsynet med Sikkerhedsstyrelsens godkendelsesnummer, jf. del 1 i de tekniske forskrifter i bilag 1, og være opført på positivlisten. Stk. 2. Nytårsfyrværkeri må ikke omklassificeres til professionelt fyrværkeri uden Sikkerhedsstyrelsens tilladelse. Stk. 3. Tilladelse til omklassificering, jf. stk. 2, meddeles på vilkår af, at eventuelt påført godkendelsesnummer fjernes, og at kravene til mærkning af professionelt fyrværkeri, jf. del 1 i de tekniske forskrifter i bilag 1, opfyldes. Stk. 4. Sikkerhedsstyrelsen kan stille sikkerhedsmæssige vilkår for tilladelsen samt vilkår med henblik på at sikre overholdelse af lov om fyrværkeri og andre pyrotekniske artikler eller denne bekendtgørelse.",
      "valid_from": "2008-07-04",
      "valid_to": null
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Kun virksomheder eller personer, der er godkendt til fremstilling, eller indførsel af nytårsfyrværkeri, jf. § 3, kan ansøge om produktgodkendelse efter § 15. Stk. 2. En produktgodkendelse udstedes til ansøgeren, og godkendelsen må ikke overdrages til andre uden Sikkerhedsstyrelsens tilladelse. Stk. 3. Tilladelse til overdragelse, jf. stk. 2, kan meddeles på vilkår begrundet i sikkerhedsmæssige forhold, herunder f.eks. vilkår om ommærkning med nyt godkendelsesnummer.",
      "valid_from": "2008-07-04",
      "valid_to": null
    },
    {
      "provision_ref": "5:18",
      "chapter": "5",
      "section": "18",
      "content": "§ 18. Lovpligtige nødsignaler og linekastningsapparater til skibe skal konstrueres og typegodkendes i henhold til Søfartsstyrelsens bestemmelser om udstyr i skibe.",
      "valid_from": "2008-07-04",
      "valid_to": null
    },
    {
      "provision_ref": "6:19",
      "chapter": "6",
      "section": "19",
      "content": "§ 19. Fyrværkeri og andre pyrotekniske artikler må ikke overdrages uden kommunalbestyrelsens tilladelse, jf. lovens § 2, stk. 1. Stk. 2. Stk. 1 gælder ikke småfyrværkeri og godkendt nytårsfyrværkeri, jf. § 15.",
      "valid_from": "2008-07-04",
      "valid_to": null
    },
    {
      "provision_ref": "6:20",
      "chapter": "6",
      "section": "20",
      "content": "§ 20. Tilladelse til overdragelse af professionelt fyrværkeri eller andre pyrotekniske artikler, jf. § 19, stk. 1, meddeles af kommunalbestyrelsen i den kommune, hvor ansøgeren har forretningssted eller i mangel heraf, hvor ansøgeren har bopæl. Tilladelse meddeles som generel tilladelse. Stk. 2. Tilladelse meddeles, når følgende betingelser er opfyldt: 1) at ansøgeren ikke er dømt for strafbart forhold, der begrunder en nærliggende fare for misbrug af tilladelsen, jf. straffelovens § 78, stk. 2, 2) at ansøgeren dokumenterer at være myndig, jf. lovens § 2a, stk. 1, 3) at ansøgeren dokumenterer ikke at være under konkursbehandling eller likvidation, jf. lovens § 2a, stk. 3, og 4) at ansøgeren ikke har fået tilbagekaldt sin tilladelse i henhold til § 49, jf. dog § 49, stk. 6. Stk. 3. Er ansøgeren en virksomhed, gælder det i stk. 2, nr. 1 nævnte krav såvel for virksomheden, som virksomhedens indehaver eller administrerende direktør, og det i stk. 2, nr. 2 nævnte krav gælder for virksomhedens indehaver eller administrerende direktør. Stk. 4. Som dokumentation for at kravet i stk. 2, nr. 1 er opfyldt, kan kommunalbestyrelsen, efter samtykke fra ansøgeren, indhente oplysninger fra kriminalregistret om overtrædelser af lov om fyrværkeri og andre pyrotekniske artikler eller bestemmelser fastsat i medfør af denne lov. Der kan herunder indhentes oplysninger om afgørelser, hvor der er idømt eller vedtaget en bøde på 1.000 kr. eller derover. Stk. 5. Nægtelse af tilladelse begrundet i, at ansøgeren ikke opfylder betingelsen i stk. 2, nr. 1, skal på begæring af ansøgeren eller af kommunalbestyrelsen, indbringes for domstolene af anklagemyndigheden, jf. straffelovens § 78, stk. 3. Sagen behandles i strafferetsplejens former, jf. lovens § 2a, stk. 2. Stk. 6. Kommunalbestyrelsen kan stille sikkerhedsmæssige og ordensmæssige vilkår for tilladelsen samt vilkår med henblik på at sikre overholdelse af lov om fyrværkeri og andre pyrotekniske artikler eller denne bekendtgørelse.",
      "valid_from": "2008-07-04",
      "valid_to": null
    },
    {
      "provision_ref": "6:21",
      "chapter": "6",
      "section": "21",
      "content": "§ 21. Fyrværkeri beregnet til anvendelse af forbrugere må kun sælges i detailsalg i perioden 1.-31. december, jf. lovens § 2, stk. 3. Stk. 2. Stk. 1 gælder ikke småfyrværkeri.",
      "valid_from": "2008-07-04",
      "valid_to": null
    },
    {
      "provision_ref": "6:22",
      "chapter": "6",
      "section": "22",
      "content": "§ 22. Småfyrværkeri må kun sælges til personer, der er fyldt 15 år. Stk. 2. Godkendt nytårsfyrværkeri må kun sælges til personer, der er fyldt 18 år. Stk. 3. Udsalgssteder skal være forsynet med tydelig skiltning af aldersgrænser for salg, jf. stk. 1-2.",
      "valid_from": "2008-07-04",
      "valid_to": null
    },
    {
      "provision_ref": "6:23",
      "chapter": "6",
      "section": "23",
      "content": "§ 23. Nytårsfyrværkeri må ikke sælges ved selvbetjening.",
      "valid_from": "2008-07-04",
      "valid_to": null
    },
    {
      "provision_ref": "6:24",
      "chapter": "6",
      "section": "24",
      "content": "§ 24. Detailsalg af konsumfyrværkeri ved fjernsalg må kun ske med tilladelse fra Sikkerhedsstyrelsen. Tilladelse kan kun omfatte småfyrværkeri og godkendt nytårsfyrværkeri, jf. § 15. Stk. 2. Ansøgning om tilladelse, jf. stk. 1, skal indeholde oplysning om, hvilke fyrværkeriartikler der ansøges om, og, for så vidt angår godkendt nytårsfyrværkeri, fyrværkeriets godkendelsesnummer. Ansøgning skal tillige indeholde oplysning om, hvorledes det sikres, at forbuddet mod salg til personer under henholdsvis 15 år og 18 år, jf. § 22, overholdes. Stk. 3. Sikkerhedsstyrelsen kan stille sikkerheds- og kontrolmæssige vilkår for tilladelsen.",
      "valid_from": "2008-07-04",
      "valid_to": null
    },
    {
      "provision_ref": "6:25",
      "chapter": "6",
      "section": "25",
      "content": "§ 25. Ved enhver levering af konsumfyrværkeri til detailleddet skal der medfølge en vejledning affattet på dansk om håndtering og opbevaring af fyrværkeriet i butikken og på lageret. Stk. 2. Ved enhver overdragelse af konsumfyrværkeri til forbruger skal overdrageren af fyrværkeriet sikre, at der medfølger en generel sikkerhedsinformation affattet på dansk om forhold vedrørende håndtering, opbevaring og anvendelse af fyrværkeriet. I sortimentspakninger kan sikkerhedsinformationen være indlagt i pakningen eller påtrykt denne.",
      "valid_from": "2008-07-04",
      "valid_to": null
    },
    {
      "provision_ref": "6:26",
      "chapter": "6",
      "section": "26",
      "content": "§ 26. Den, der har opnået tilladelse efter § 19, stk. 1 til overdragelse af fyrværkeri eller andre pyrotekniske artikler, skal, forinden overdragelse finder sted, sikre sig dokumentation for, at erhververen har tilladelse til at erhverve fyrværkeriet, jf. § 28. Stk. 2. Dokumentationen, jf. stk. 1, skal opbevares i en periode på 5 år.",
      "valid_from": "2008-07-04",
      "valid_to": null
    },
    {
      "provision_ref": "6:27",
      "chapter": "6",
      "section": "27",
      "content": "§ 27. Følgende kemikalier må kun sælges til personer, der er fyldt 18 år: 1) Chlorater, perchlorater og nitrater af natrium, kalium, calcium, ammonium eller barium. 2) Kaliumpermanganat. 3) Rødt og gult phosphor. 4) Svovl. 5) Aluminium, magnesium- og zinkpulver.",
      "valid_from": "2008-07-04",
      "valid_to": null
    },
    {
      "provision_ref": "7:28",
      "chapter": "7",
      "section": "28",
      "content": "§ 28. Fyrværkeri og andre pyrotekniske artikler må ikke erhverves uden kommunalbestyrelsens tilladelse, jf. lovens § 2, stk. 1. Stk. 2. Stk. 1 gælder ikke småfyrværkeri og godkendt nytårsfyrværkeri, jf. § 15. Stk. 3. Stk. 1 gælder ikke erhvervelse af typegodkendte lovpligtige nødsignaler og linekastningsapparater til skibe, jf. § 18, såfremt erhvervelsen sker hos skibsprovianteringshandlere eller forhandlere af skibsinventar mod forevisning af gyldig legitimation samt dokumentation for opførelse i skibsregisteret eller fartøjsfortegnelsen eller anden dokumentation for indehavelse af et skib. Stk. 4. Stk. 1 gælder ikke for certificerings- og afprøvningsinstitutter, der er anerkendt af Sikkerhedsstyrelsen til afprøvning og vurdering af fyrværkeriartikler, jf. § 15, stk. 3, når erhvervelsen sker som led i vurderingen og afprøvningen.",
      "valid_from": "2008-07-04",
      "valid_to": null
    },
    {
      "provision_ref": "7:29",
      "chapter": "7",
      "section": "29",
      "content": "§ 29. Tilladelse til erhvervelse af professionelt fyrværkeri eller andre pyrotekniske artikler, jf. § 28, stk. 1, meddeles af kommunalbestyrelsen i den kommune, hvor ansøgeren har forretningssted, eller i mangel heraf, hvor ansøgeren har bopæl. Tilladelse meddeles som enkeltstående eller generel tilladelse i overensstemmelse med, hvad der følger af stk. 2-3. Stk. 2. Tilladelse til erhvervelse af professionelt fyrværkeri efter stk. 1, meddeles: 1) som generel tilladelse, når: a) ansøgeren kan godtgøre, at erhvervelse sker med henblik på videresalg, eller b) når ansøgeren er godkendt som festfyrværker og udøver virksomhed som festfyrværker, eller 2) som enkeltstående tilladelse, når ansøgeren kan dokumentere, at der er indgået aftale med en godkendt festfyrværker om anvendelse af fyrværkeriet, og ansøgeren kan godtgøre en særlig interesse i anvendelse af fyrværkeriet, f.eks. når fyrværkeriet ønskes anvendt i forlystelsesetablissementer eller i forbindelse med festligheder og lignende. Der kan dog ansøges om og meddeles tilladelse til flere på hinanden følgende sammenlignelige arrangementer. Stk. 3. Tilladelse til erhvervelse af andre pyrotekniske artikler efter stk. 1, meddeles som generel tilladelse, når ansøgeren kan godtgøre et særligt behov herfor eller, når erhvervelse sker med henblik på videresalg. Stk. 4. Kommunalbestyrelsen kan stille sikkerhedsmæssige og ordensmæssige vilkår for tilladelsen samt vilkår med henblik på at sikre overholdelse af lov om fyrværkeri og andre pyrotekniske artikler eller denne bekendtgørelse.",
      "valid_from": "2008-07-04",
      "valid_to": null
    },
    {
      "provision_ref": "8:30",
      "chapter": "8",
      "section": "30",
      "content": "§ 30. Fyrværkeri må ikke anvendes uden kommunalbestyrelsens tilladelse, jf. lovens § 2, stk. 1. Stk. 2. Stk. 1 gælder ikke småfyrværkeri, og godkendt nytårsfyrværkeri, jf. dog § 33. Stk. 3. Andre pyrotekniske artikler må kun anvendes til det formål, hvortil de er beregnet, jf. dog stk. 4. Stk. 4. Stk. 1 og stk. 3 gælder ikke for certificerings- og afprøvningsinstitutter, der er anerkendt af Sikkerhedsstyrelsen til afprøvning og vurdering af fyrværkeriartikler, jf. § 15, stk. 3, når anvendelsen sker som led i vurderingen og afprøvningen.",
      "valid_from": "2008-07-04",
      "valid_to": null
    },
    {
      "provision_ref": "8:31",
      "chapter": "8",
      "section": "31",
      "content": "§ 31. Tilladelse efter § 30, stk. 1, til anvendelse af nytårsfyrværkeri, der ikke er godkendt og professionelt fyrværkeri, meddeles af kommunalbestyrelsen i den kommune, hvor fyrværkeriet skal anvendes. Stk. 2. Tilladelse efter stk. 1, til anvendelse af nytårsfyrværkeri og professionelt fyrværkeri meddeles som enkeltstående tilladelse til hvert arrangement. Der kan dog ansøges om og meddeles tilladelse til flere på hinanden følgende sammenlignelige arrangementer. Stk. 3. Tilladelse til anvendelse af nytårsfyrværkeri, der ikke er godkendt, jf. § 15, meddeles når: 1) ansøgeren er indehaver af en godkendelse til fremstilling, eller indførsel af fyrværkeri, jf. § 3, og 2) ansøgeren kan godtgøre, at fyrværkeriet alene skal anvendes i erhvervsmæssigt øjemed, f.eks. når fyrværkeriet skal anvendes som led i virksomhedens egenkontrol, jf. § 4, stk. 1, nr. 2. Stk. 4. Tilladelse til anvendelse af professionelt fyrværkeri meddeles, når: 1) ansøgeren kan godtgøre en særlig interesse i anvendelse af fyrværkeriet, f.eks. når fyrværkeriet ønskes anvendt i forlystelsesetablissementer, i forbindelse med festligheder og lignende, eller i forbindelse med udførelse af egenkontrol, jf. § 4, stk. 1, nr. 2, 2) ansøgeren er godkendt som festfyrværker, 3) ansøgeren kan godtgøre, hvordan der sikres opfyldelse af kravene i § 35, stk. 1 og §§ 37-39 , og 4) ansøgeren kan godtgøre, hvordan risikoen for skader på personer og værdier og gener for det omgivende miljø minimeres, jf. § 34. Stk. 5 . Kommunalbestyrelsen kan stille sikkerhedsmæssige og ordensmæssige vilkår for enhver anvendelse af fyrværkeri og andre pyrotekniske artikler samt vilkår med henblik på at sikre overholdelse af lov om fyrværkeri og andre pyrotekniske artikler eller denne bekendtgørelse.",
      "valid_from": "2008-07-04",
      "valid_to": null
    },
    {
      "provision_ref": "8:32",
      "chapter": "8",
      "section": "32",
      "content": "§ 32. Ansøgning om tilladelse til anvendelse af fyrværkeri, jf. § 30, skal indsendes til kommunalbestyrelsen senest 14 dage før, fyrværkeriet ønskes anvendt, og skal, udover hvad der følger af stk. 2 og 3, indeholde oplysninger om: 1) navn og adresse på ansøgeren, 2) hvor fyrværkeriet ønskes anvendt, 3) hvornår fyrværkeriet ønskes anvendt, 4) hvilke fyrværkeriartikler, herunder størrelsen af eventuelle luftbomber, der ønskes anvendt, 5) hvordan der sikres opfyldelse af kravene i § 35, stk. 1, § 37 og § 38. 6) hvordan risikoen for skader på personer og værdier og gener for det omgivende miljø minimeres, jf. § 34. Stk. 2. Ansøgning om tilladelse til anvendelse af professionelt fyrværkeri skal tillige indeholde navn og bevis-nummer på den eller de festfyrværkere, der skal forestå anvendelsen af fyrværkeriet, samt navn på eventuelle hjælpere. For festfyrværkere, der er godkendt i henhold til § 42, skal ansøgningen indeholde navn og bevisnummer eller registreringsnummer i henhold til bekendtgørelse om godkendelse og udøvelse af erhverv som festfyrværker på baggrund af udenlandske erhvervsmæssige kvalifikationer. Stk. 3. Ansøgning om tilladelse til anvendelse af nytårsfyrværkeri, der ikke er godkendt, skal endvidere indeholde bevis for virksomhedsgodkendelse, jf. § 3. Stk. 4. Ansøgning og dokumentation kan fremsendes i elektronisk form.",
      "valid_from": "2008-07-04",
      "valid_to": null
    },
    {
      "provision_ref": "8:33",
      "chapter": "8",
      "section": "33",
      "content": "§ 33. Fyrværkeri beregnet til forbrugere må kun anvendes i perioden 1. december - 5. januar, jf. lovens § 2, stk. 4. Stk. 2. Stk. 1 gælder ikke småfyrværkeri. Stk. 3. Stk. 1 gælder ikke, hvis fyrværkeriet anvendes af en godkendt festfyrværker. Stk. 4. Stk. 1 gælder ikke for virksomheder og personer, der er godkendt, jf. § 3, til fremstilling, eller indførsel af nytårsfyrværkeri, når fyrværkeriet anvendes som led i egenkontrol jf. § 4, stk. 1, nr. 2. Stk. 5. Stk. 1 gælder ikke for certificerings- og afprøvningsinstitutter, der er anerkendt af Sikkerhedsstyrelsen til afprøvning og vurdering af fyrværkeriartikler, jf. § 15, stk. 3, når anvendelsen sker som led i vurderingen og afprøvningen. Stk. 6. Anvendelse i henhold til stk. 3, 4 og 5 skal anmeldes til kommunalbestyrelsen i den kommune, hvor fyrværkeriet ønskes anvendt. Anmeldelse skal indsendes til kommunalbestyrelsen 14 dage før fyrværkeriet ønskes anvendt. Anmeldelse kan indsendes i elektronisk form.",
      "valid_from": "2008-07-04",
      "valid_to": null
    },
    {
      "provision_ref": "8:34",
      "chapter": "8",
      "section": "34",
      "content": "§ 34. Ved enhver anvendelse af fyrværkeri eller andre pyrotekniske artikler skal der udvises forsigtighed for at minimere risikoen for skader på personer og værdier og gener for det omgivende miljø.",
      "valid_from": "2008-07-04",
      "valid_to": null
    },
    {
      "provision_ref": "8:35",
      "chapter": "8",
      "section": "35",
      "content": "§ 35. Anvendelse af fyrværkeri må ikke finde sted i mindre afstand end 100 meter fra landbrugsbygninger med hold af dyr, hundekenneler og andre dyrehold samt arealer med udegående dyr. Stk. 2. Anvendelse af typegodkendte lovpligtige nødsignaler og linekastningsapparater til skibe skal ske i henhold til Søfartsstyrelsens regler herfor.",
      "valid_from": "2008-07-04",
      "valid_to": null
    },
    {
      "provision_ref": "8:36",
      "chapter": "8",
      "section": "36",
      "content": "§ 36. Kommunalbestyrelsen kan for et nærmere afgrænset geografisk område forbyde eller fastsætte nærmere vilkår for enhver anvendelse af fyrværkeri eller andre pyrotekniske artikler i det fri i en nærmere angivet periode, såfremt dette på grund af tørke eller andre særlige forhold skønnes nødvendigt for at formindske risikoen for brand eller anden skade.",
      "valid_from": "2008-07-04",
      "valid_to": null
    },
    {
      "provision_ref": "8:37",
      "chapter": "8",
      "section": "37",
      "content": "§ 37. Ved anvendelse af festfyrværkeri gælder ud over det, der følger af §§ 34-36 følgende: 1) Anvendelse af festfyrværkeri skal ske på et afskydningsområde, der er effektivt afspærret fra publikum. 2) Mængden og størrelsen af det benyttede fyrværkeri skal afpasses de givne forhold på pladsen, hvor fyrværkeriet skal anvendes. 3) Afskydningsramper til raketter, opskydningsrør til luftbomber, stel til fontæner og lignende skal være af en tilstrækkelig solid konstruktion og forsvarligt fastgjorte f.eks. ved nedgravning eller ved sikring med barduner. 4) Der skal være frit udsyn over hele det afspærrede område. 5) Færdsel over det afspærrede afskydningsområde, hvorfra fyrværkeriet anvendes, jf. nr. 1, er forbudt for andre personer end de for afviklingen af fyrværkeriet nødvendige. Forbuddet gælder fra det tidspunkt, hvor opsætning af fyrværkeriet påbegyndes, og indtil opstillingerne er fjernet efter afbrændingen. 6) Beskyttelseshætter over lunter må først fjernes umiddelbart før antændelsen. 7) Raketter og luftfyrværkeri skal altid opsendes i retning bort fra publikum og eventuel bebyggelse. 8) Efter anvendelsen skal samtlige komponenter kontrolleres for eventuelle forsagere. Forsagere skal fjernes og destrueres på forsvarlig vis. 9) På stedet, hvor fyrværkeriet anvendes eller i nærheden af dette, skal der være mindst ét håndsprøjtebatteri eller én trykvandsslukker, beregnet til slukning af brand i fyrværkeri, jf. § 40 om brandslukningsmateriel. Stk. 2. Ved anvendelse af festfyrværkeri skal følgende sikkerhedsafstande overholdes: 1) Ved parterrefyrværkeri, hvorved forstås festfyrværkeri, der ved anvendelsen holder sig ved jorden i niveau med publikum: Mindst 15 meter til publikum i alle retninger. 2) Ved fyrværkeri med luftbomber på højst 60 mm i diameter eller hertil svarende artikler: Mindst 25 meter til publikum i alle retninger. 3) Ved fyrværkeri med luftbomber over 60 mm og på højst 100 mm i diameter eller hertil svarende artikler: Mindst 50 meter til publikum i alle retninger. 4) Ved fyrværkeri med luftbomber over 100 mm og på højst 150 mm i diameter eller hertil svarende artikler: Mindst 100 meter til publikum i alle retninger. 5) Ved fyrværkeri med luftbomber på over 150 mm og på højst 200 mm i diameter eller hertil svarende artikler: Mindst 200 meter til publikum i alle retninger. 6) I vindens retning fordobles de i afsnit 2, nr. 1-5 angivne afstande, når vindhastigheden overstiger 5 meter per sekund. 7) Der må ikke anvendes luftbomber med større diameter end 200 mm eller cylinderbomber, der vejer over 4 kg, medmindre kommunalbestyrelsen, efter indhentet udtalelse fra Sikkerhedsstyrelsen, giver tilladelse hertil. 8) Raketter må kun afskydes på pladser, hvor styrepindene ikke kan forvolde skade. 9) Montering og anvendelse må ikke finde sted i mindre afstand end a) 10 m fra bygningers åbninger, b) 200 m fra bygninger med let antændeligt tag, stakke eller anden opbevaring i det fri af let antændelige stoffer, herunder fyrværkeri, større oplag af træ, brændsel, brændbar emballage og lignende, oplag af brandfarlige væsker, flaskegas eller overjordiske naturgasinstallationer og c) 200 m fra nåletræsbevoksninger, lyngklædte arealer eller anden brændbar vegetation.",
      "valid_from": "2008-07-04",
      "valid_to": null
    },
    {
      "provision_ref": "8:38",
      "chapter": "8",
      "section": "38",
      "content": "§ 38. Ved anvendelse af scenefyrværkeri gælder ud over det, der følger af §§ 34-36 følgende: 1) Scenefyrværkeri skal opbevares forsvarligt i en lukket trækasse eller godkendt transportemballage uden for det lokale, hvor fyrværkeriet skal anvendes, indtil montering finder sted. 2) Artiklerne må først tages ud af emballagen umiddelbart før monteringen. 3) Ledninger på artiklerne til det elektriske tændsystem skal være kortsluttet indtil monteringen. 4) Under montering af det elektriske tændsystem til scenefyrværkeri skal strømforsyningen til forstærkere, højtalere og andre elektriske instrumenter enten være afbrudt eller sikret, således at disse ikke kan føre til utilsigtet antændelse. 5) Tobaksrygning og brug af åben ild er ikke tilladt under monteringen og anvendelsen af fyrværkeriet. 6) På stedet, hvor fyrværkeriet monteres og anvendes eller i umiddelbar nærhed af dette, skal der være mindst ét håndsprøjtebatteri eller én trykvandsslukker, jf. § 40 om brandslukningsmateriel. En pulverslukker eller CO2 slukker kan dog anvendes til det elektriske materiel. 7) Anvendelse af scenefyrværkeri må kun finde sted i lokaler, hvor loftshøjden er mindst 4 meter. Når fyrværkeriet er opstillet, skal området i en afstand af mindst 3 meter til alle sider sikres ved afspærring eller på anden måde, således at uvedkommende hindres adgang. 8) Ved anvendelse af scenefyrværkeri udendørs skal reglerne om anvendelse af festfyrværkeri iagttages.",
      "valid_from": "2008-07-04",
      "valid_to": null
    },
    {
      "provision_ref": "8:39",
      "chapter": "8",
      "section": "39",
      "content": "§ 39. For anvendelse af konsumfyrværkeri gælder ud over det, der følger af §§ 34-36 følgende: 1) Anvendelse af nytårsfyrværkeri, må ikke finde sted i mindre afstand end: a) 100 m fra bygninger med let antændeligt tag, stakke eller anden opbevaring i det fri af let antændelige stoffer, herunder fyrværkeri, større oplag af træ, brændsel, brændbar emballage og lignende, oplag af brandfarlige væsker, F-gas eller overjordiske naturgasinstallationer og b) 100 m fra nåletræsbevoksninger, lyngklædte arealer eller anden brændbar vegetation. 2) Anvendelse af raketter, må ikke finde sted i mindre afstand end: a) 10 m fra bygningers åbninger, b) 200 m fra bygninger med let antændeligt tag, stakke eller anden opbevaring i det fri af let antændelige stoffer, herunder fyrværkeri, større oplag af træ, brændsel, brændbar emballage og lignende, oplag af brandfarlige væsker, F-gas eller overjordiske naturgasinstallationer og c) 200 m fra nåletræsbevoksninger, lyngklædte arealer eller anden brændbar vegetation. 3) I vindens retning fordobles de i afsnit 1 og 2 angivne afstande.",
      "valid_from": "2008-07-04",
      "valid_to": null
    },
    {
      "provision_ref": "8:40",
      "chapter": "8",
      "section": "40",
      "content": "§ 40. Det i dette kapitel omhandlede brandslukningsmateriel skal overholde følgende: 1) Trykvandsslukkere skal for så vidt angår indretning være i overensstemmelse med Arbejdstilsynets bekendtgørelse nr. 743 af 23. september 1999 om indretning af trykbærende udstyr, der gennemfører Europa-Parlamentets og Rådets direktiv nr. 97/23/EF. 2) Trykvandsslukkere skal opfylde kravene i EN 3 med hensyn til slukningsevne, men skal dog mindst være af type 13 A.T. 3) Trykvandsslukkere skal tilses mindst 1 gang om året og skal være mærket med en tilsynsetikette påsat af den, der har foretaget tilsynet. År og måned for det sidste tilsyn skal fremgå af etiketten.",
      "valid_from": "2008-07-04",
      "valid_to": null
    },
    {
      "provision_ref": "9:41",
      "chapter": "9",
      "section": "41",
      "content": "§ 41. Personer, der anvender professionelt fyrværkeri, skal være godkendt af Sikkerhedsstyrelsen som festfyrværkere, jf. dog § 42. Personer, der er under uddannelse til festfyrværkere, kan på festfyrværkerens ansvar bistå ved anvendelsen. Stk. 2. Personer der er godkendt efter stk. 1, opføres i Sikkerhedsstyrelsens register over godkendte festfyrværkere.",
      "valid_from": "2008-07-04",
      "valid_to": null
    },
    {
      "provision_ref": "9:42",
      "chapter": "9",
      "section": "42",
      "content": "§ 42. For personer, der er statsborgere i et EU- eller EØS-land eller i et land som EU har indgået aftale med om adgang til udøvelse af lovregulerede erhverv, og som midlertidigt eller lejlighedsvist agter at udøve erhverv eller udøver erhverv som festfyrværker i Danmark, eller som ønsker at etablere sig som festfyrværker i Danmark, gælder bekendtgørelse om godkendelse og udøvelse af erhverv som festfyrværker på baggrund af udenlandske erhvervsmæssige kvalifikationer. Stk. 2. Personer, der er godkendt efter stk. 1, opføres i Sikkerhedsstyrelsens register over godkendte festfyrværkere eller i Sikkerhedsstyrelsens register over anerkendte festfyrværkere.",
      "valid_from": "2008-07-04",
      "valid_to": null
    },
    {
      "provision_ref": "9:43",
      "chapter": "9",
      "section": "43",
      "content": "§ 43. Godkendelse, jf. § 41, som festfyrværker meddeles af Sikkerhedsstyrelsen enten som godkendelse til anvendelse af scenefyrværkeri alene, eller som godkendelse til anvendelse af professionelt fyrværkeri generelt. Godkendelse kan efter omstændighederne meddeles til et enkeltstående arrangement. Stk. 2. Meddelelse af godkendelse efter stk. 1, er betinget af, at: 1) ansøgeren har gennemgået en særlig uddannelse, jf. stk. 5-7, eller at ansøgeren på anden måde overfor Sikkerhedsstyrelsen har dokumenteret det fornødne kendskab til anvendelse af professionelt fyrværkeri, 2) ansøgeren ikke er dømt for strafbart forhold, der begrunder en nærliggende fare for misbrug af godkendelsen, jf. straffelovens § 78, stk. 2, 3) at ansøgeren dokumenterer at være myndig, jf. lovens § 2a, stk. 1, og 4) at ansøgeren ikke har fået tilbagekaldt sin tilladelse i henhold til § 49, jf. dog § 49, stk. 6. Stk. 3. Uanset ansøgeren opfylder kravet i stk. 2, nr. 1, kan Sikkerhedsstyrelsen stille supplerende krav om praktisk erfaring, såfremt det skønnes nødvendigt. Stk. 4. Sikkerhedsstyrelsen udsteder bevis for godkendelse som festfyrværker. Beviset skal medbringes ved enhver anvendelse af professionelt fyrværkeri og skal forevises på kommunalbestyrelsens forlangende. Stk. 5. Uddannelse i opsætning og anvendelse af scenefyrværkeri består af en teoretisk del. Stk. 6. Uddannelse i opsætning og anvendelse af professionelt fyrværkeri generelt består af to dele, en teoretisk del og en praktisk del. Den praktiske uddannelse omfatter praktik hos en godkendt festfyrværker ved mindst 50 arrangementer af forskellig karakter og under forskellige forhold. Stk. 7. De nærmere krav til uddannelsens indhold og omfang, jf. stk. 5 og 6, fastsættes af Sikkerhedsstyrelsen. Stk. 8. Som dokumentation for at kravet i stk. 2, nr. 2 er opfyldt, kan Sikkerhedsstyrelsen, efter samtykke fra ansøgeren, indhente oplysninger fra kriminalregistret om overtrædelser af lov om fyrværkeri og andre pyrotekniske artikler eller bestemmelser fastsat i medfør af denne lov. Der kan herunder indhentes oplysninger om afgørelser, hvor der er idømt eller vedtaget en bøde på 1.000 kr. eller derover. Stk. 9. Nægtelse af godkendelse begrundet i, at ansøgeren ikke opfylder betingelsen i stk. 2, nr. 2, skal på begæring af ansøgeren eller af Sikkerhedsstyrelsen, indbringes for domstolene af anklagemyndigheden, jf. straffelovens § 78, stk. 3. Sagen behandles i strafferetsplejens former, jf. lovens 2a, stk. 2.",
      "valid_from": "2008-07-04",
      "valid_to": null
    },
    {
      "provision_ref": "9:44",
      "chapter": "9",
      "section": "44",
      "content": "§ 44. Festfyrværkere, der er godkendt i henhold til § 41 eller § 42, skal hvert femte år gennemgå et repetitionskursus og bestå en skriftlig prøve. Stk. 2. De nærmere krav til kursets indhold og omfang fastsættes af Sikkerhedsstyrelsen. Stk. 3. Såfremt repetitionskursus ikke gennemføres og bestås indenfor den i stk. 1 anførte frist, bortfalder godkendelsen som festfyrværker.",
      "valid_from": "2008-07-04",
      "valid_to": null
    },
    {
      "provision_ref": "10:45",
      "chapter": "10",
      "section": "45",
      "content": "§ 45. Den, der fremstiller, indfører eller sælger fyrværkeri eller andre pyrotekniske artikler, skal føre optegnelser over vareleveringer, salg og oplag af fyrværkeri og andre pyrotekniske artikler med dokumentation for: 1) fabrikant, 2) leverandør, 3) anvendelsesklassifikation af fyrværkeri, mængde og typebetegnelse for de enkelte artikler, 4) Sikkerhedsstyrelsens godkendelsesnummer for godkendt nytårsfyrværkeri, 5) dato for køb og salg, og 6) navn og adresse på erhververen af fyrværkeriet eller de pyrotekniske artikler samt dokumentation for tilladelsen til at erhverve fyrværkeriet eller de pyrotekniske artikler, jf. § 29, stk. 1. Stk. 2. Stk. 1 gælder ikke for detailhandel med konsumfyrværkeri og andre pyrotekniske artikler. Stk. 3. Sikkerhedsstyrelsen kan dispensere fra kravet i stk. 1, for så vidt angår andre pyrotekniske artikler. Stk. 4. Optegnelserne, jf. stk. 1, skal opbevares i en periode på 5 år. Stk. 5. Optegnelserne, jf. stk. 1, skal efter anmodning fremsendes til kontrolmyndigheden. Optegnelserne kan fremsendes i elektronisk form.",
      "valid_from": "2008-07-04",
      "valid_to": null
    },
    {
      "provision_ref": "10:46",
      "chapter": "10",
      "section": "46",
      "content": "§ 46. Den, der anvender professionelt fyrværkeri, skal føre optegnelser over modtagne leverancer med dokumentation på samme måde som efter § 45, stk. 1, nr. 1-3 og nr. 5. Stk. 2. Ud over de i stk. 1 nævnte oplysninger, skal optegnelserne omfatte oplysninger om de enkelte arrangementer med angivelse af: 1) tidspunkt og sted for arrangementet, og 2) anvendt fyrværkeri, herunder oplysninger om anvendelsesklassifikation af fyrværkeriet, samt typebetegnelser og mængder af det anvendte fyrværkeri. Stk. 3. Optegnelserne, jf. stk. 1 og stk. 2, skal opbevares i en periode på 5 år. Stk. 4 . Optegnelserne, jf. stk. 1 og stk. 2, skal efter anmodning fremsendes til kontrolmyndigheden. Optegnelserne kan fremsendes i elektronisk form.",
      "valid_from": "2008-07-04",
      "valid_to": null
    },
    {
      "provision_ref": "10:47",
      "chapter": "10",
      "section": "47",
      "content": "§ 47. Den, der indfører, fremstiller, opbevarer, overdrager, erhverver eller anvender professionelt fyrværkeri, skal straks anmelde tyveri eller anden bortkomst til politiet.",
      "valid_from": "2008-07-04",
      "valid_to": null
    },
    {
      "provision_ref": "11:48",
      "chapter": "11",
      "section": "48",
      "content": "§ 48. Godkendelse og tilladelse meddelt efter §§ 3, 7, 9, 20 og 24 bortfalder, såfremt indehaveren af godkendelsen eller tilladelsen kommer under konkursbehandling eller likvidation, jf. lovens § 2a, stk. 4. Stk. 2. Den myndighed, der har meddelt godkendelsen eller tilladelsen, kan dog efter ansøgning give tilladelse til midlertidig videreførelse af virksomheden eller erhvervet. Sådan tilladelse kan gives i en periode af indtil 3 måneder. Sikkerhedsstyrelsen kan forlænge denne periode således, at virksomheden eller erhvervet kan videreføres i op til et år i alt, jf. lovens § 2a, stk. 4.",
      "valid_from": "2008-07-04",
      "valid_to": null
    },
    {
      "provision_ref": "11:49",
      "chapter": "11",
      "section": "49",
      "content": "§ 49. Den myndighed, der har meddelt en virksomhedsgodkendelse, jf. § 3, en tilladelse til placering, indretning og brug af virksomheder eller steder, hvor der fremstilles fyrværkeri eller andre pyrotekniske artikler, jf. § 7, en tilladelse til opbevaring jf. § 9, en tilladelse til overdragelse, jf. § 19, en tilladelse til erhvervelse, jf. § 28, eller en godkendelse som festfyrværker, jf. § 41 eller § 42, kan tilbagekalde godkendelsen eller tilladelsen, hvis der foreligger grov eller gentagen overtrædelse af lov om fyrværkeri og andre pyrotekniske artikler, bestemmelser udstedt i medfør af lov om fyrværkeri og andre pyrotekniske artikler, eller af vilkår for godkendelsen, jf. lovens § 2a, stk. 5, såfremt det udviste forhold begrunder en nærliggende fare for misbrug af stillingen eller erhvervet. Tilbagekaldelsen sker på tid fra 1- 5 år. Stk. 2. Den myndighed, der har meddelt en godkendelse eller tilladelse, bortset fra de i stk. 1 nævnte, kan tilbagekalde godkendelsen eller tilladelsen, når: 1) der foreligger grov eller gentagen overtrædelse af lov om fyrværkeri og andre pyrotekniske artikler, af denne bekendtgørelse, eller af vilkår for godkendelsen eller tilladelsen, 2) det er påkrævet af sikkerhedsmæssige årsager, eller 3) indehaveren af godkendelsen eller tilladelsen, for virksomheder også virksomhedens indehaver eller administrerende direktør, i stilling eller erhverv i øvrigt har udvist en sådan adfærd, at der er grund til at antage, at erhvervet eller virksomheden ikke vil blive drevet på forsvarlig måde. Stk. 3. Sikkerhedsstyrelsen kan endvidere tilbagekalde en produktgodkendelse, jf. § 15, såfremt en krævet dokumentation, jf. § 55 stk. 1, nr. 4, ikke fremsendes, inden en af Sikkerhedsstyrelsen rimelig fastsat frist. Stk. 4. Under samme betingelser, som nævnt i stk. 1-2, kan en godkendelse eller tilladelse, eller vilkår for en godkendelse eller tilladelse, ændres. Stk. 5. Tilbagekaldelse og ændring af vilkår, jf. stk. 1-4, kan kun ske, hvis mindre indgribende foranstaltninger ikke er tilstrækkelige, og hvis tilbagekaldelse står i rimeligt forhold til formålet hermed. Stk. 6. Tilbagekaldelse af en godkendelse eller tilladelse, jf. stk. 1-3 og ændring af et vilkår fastsat i medfør af stk. 4, kan til enhver tid efter ansøgning ophæves af den myndighed, der har truffet afgørelse om tilbagekaldelse eller ændring af vilkår for en tilladelse. Stk. 7. En afgørelse om tilbagekaldelse efter stk. 1, skal på begæring af indehaveren af godkendelse eller tilladelsen indbringes for domstolene af anklagemyndigheden efter fremgangsmåden i straffelovens § 78, stk. 3. Sagen behandles i strafferetsplejens former. Anmodning om indbringelse for domstolene af en afgørelse om tilbagekaldelse har ikke opsættende virkning, medmindre myndigheden eller retten bestemmer dette. Afgørelse om tilbagekaldelse af en godkendelse eller tilladelse, jf. stk. 1, hvor der for samme forhold straffes ved dom, træffes dog af domstolene, jf. straffelovens § 79.",
      "valid_from": "2008-07-04",
      "valid_to": null
    },
    {
      "provision_ref": "12:50",
      "chapter": "12",
      "section": "50",
      "content": "§ 50. Sikkerhedsstyrelsen fører kontrol og tilsyn med overholdelse af bestemmelserne i denne bekendtgørelse, jf. lovens § 3a, stk. 1.",
      "valid_from": "2008-07-04",
      "valid_to": null
    },
    {
      "provision_ref": "12:51",
      "chapter": "12",
      "section": "51",
      "content": "§ 51. Kommunalbestyrelsen fører kontrol og tilsyn med: 1) Overdragelse, erhvervelse og anvendelse af fyrværkeri og andre pyrotekniske artikler, 2) placering, indretning og brug af virksomheder og steder, hvor der opbevares, eller fremstilles fyrværkeri eller andre pyrotekniske artikler , jf. lovens § 3a, stk. 2. Stk. 2. Kommunalbestyrelsen kan på et hvert tidspunkt kræve, at den der opbevarer eller fremstiller fyrværkeri fremlægger dokumentation for, at artiklerne er transportklassificeret korrekt i henhold til FN´s Anbefalinger for Transport af Farligt Gods. Stk. 3 . Dokumentation efter stk. 2, skal foreligge i form af rapporter over gennemførte prøvninger i henhold til FN´s Recommendations om the Transport og Dangerous Goods, Manual og Test and Criteria. Stk. 4. Udgifter til dokumentation og gennemførelse af prøvninger, jf. stk. 3, afholdes af den, der opbevarer eller fremstiller fyrværkeri.",
      "valid_from": "2008-07-04",
      "valid_to": null
    },
    {
      "provision_ref": "12:52",
      "chapter": "12",
      "section": "52",
      "content": "§ 52. Kontrol og tilsyn efter § 50 og § 51 kan udføres i alle handelsled, og Sikkerhedsstyrelsen og kommunalbestyrelsen har til enhver tid uden retskendelse mod behørig legitimation adgang til virksomheder, der fremstiller, indfører, opbevarer eller overdrager fyrværkeri eller andre pyrotekniske artikler, jf. lovens § 4, stk. 1.",
      "valid_from": "2008-07-04",
      "valid_to": null
    },
    {
      "provision_ref": "12:53",
      "chapter": "12",
      "section": "53",
      "content": "§ 53. Sikkerhedsstyrelsen kan i alle handelsled, som led i kontrollen, jf. § 50, udtage prøver af fyrværkeriartikler og andre pyrotekniske artikler for fabrikantens eller importørens regning og lade disse underkaste en teknisk undersøgelse, jf. lovens § 4, stk. 1. Stk. 2. I tilfælde, hvor prøveudtagning sker hos andre end fabrikanter eller importører, godtgør Sikkerhedsstyrelsen indkøbsprisen og opkræver beløbet hos fabrikanten eller importøren. Stk. 3. Sikkerhedsstyrelsens omkostninger til udførelse af tekniske undersøgelser af udtagne prøver, jf. stk. 1, afholdes af fabrikanten eller importøren.",
      "valid_from": "2008-07-04",
      "valid_to": null
    },
    {
      "provision_ref": "12:54",
      "chapter": "12",
      "section": "54",
      "content": "§ 54. Indehaveren af en tilladelse eller godkendelse til at fremstille, indføre, opbevare, overdrage, erhverve eller anvende fyrværkeri eller andre pyrotekniske artikler, samt forhandlere af fyrværkeri eller andre pyrotekniske artikler, som er undtaget fra kravet om tilladelse efter § 19, stk. 2, har efter anmodning fra Sikkerhedsstyrelsen eller kommunalbestyrelsen pligt til at give alle oplysninger, der er nødvendige for kontrollen, jf. § 50 og § 51, jf. lovens § 4, stk. 2. Stk. 2. Indehaveren af en godkendelse eller tilladelse, meddelt efter lov om fyrværkeri og andre pyrotekniske artikler eller denne bekendtgørelse, har endvidere af egen drift pligt til at indberette til den myndighed, der har meddelt godkendelsen eller tilladelsen, om ændringer i de oplysninger, der er givet i forbindelse med udstedelsen.",
      "valid_from": "2008-07-04",
      "valid_to": null
    },
    {
      "provision_ref": "12:55",
      "chapter": "12",
      "section": "55",
      "content": "§ 55. Sikkerhedsstyrelsen kan meddele påbud om: 1) Overholdelse af krav til vedligeholdelse og anvendelse af kvalitetsstyringssystemet, jf. § 4. 2) Overholdelse af krav om tilstedeværelse af medarbejdere i virksomheden med faglig viden om kravene til fyrværkeris konstruktion indenfor virksomhedens forretningsområde, jf. § 5, stk. 1, nr. 1. 3) Overholdelse af vilkår for en godkendelse eller tilladelse, jf. § 6, § 16, stk. 3 og stk. 4 og § 24, stk. 3. 4) At fabrikanter og importører skal fremsende ny dokumentation for, at fyrværkeri opfylder kravene i § 14, stk. 1, jf. del 1 i de tekniske forskrifter fastsat i bilag 1. 5) At fabrikanter og importører skal standse salget, tilbagetrække eller tilbagekalde fyrværkeriartikler, der med hensyn til konstruktion, funktion og mærkning ikke opfylder kravene i § 14, stk. 1 og 2, eller som indebærer sundheds- eller sikkerhedsfare for personer eller ejendom. Stk. 2. Kommunalbestyrelsen kan meddele påbud om: 1) overholdelse af vilkår for en tilladelse, jf. § 7, stk. 4, § 9, stk. 10, § 20, stk. 6, § 29, stk. 4 og § 31, stk. 5. 2) bedre skiltning på udsalgssteder, jf. § 22, stk. 3.",
      "valid_from": "2008-07-04",
      "valid_to": null
    },
    {
      "provision_ref": "12:56",
      "chapter": "12",
      "section": "56",
      "content": "§ 56. Såfremt udnyttelse af en tilladelse eller godkendelse skønnes at indebære særlig brandfare eller risiko for personer, ejendom eller miljøet, kan Sikkerhedsstyrelsen eller kommunalbestyrelsen nedlægge forbud mod udnyttelse af godkendelsen eller tilladelsen, indtil faren er afhjulpet, jf. lovens § 3b, stk.1. Stk. 2. Forbud meddelt i medfør af stk. 1, har virkning straks. Forbud mod udnyttelse af en tilladelse til fremstilling og opbevaring af fyrværkeri eller andre pyrotekniske artikler meddelt efter stk. 1, skal på begæring af indehaveren af godkendelsen eller tilladelsen indbringes for domstolene af den myndighed, der har truffet afgørelsen.",
      "valid_from": "2008-07-04",
      "valid_to": null
    },
    {
      "provision_ref": "12:57",
      "chapter": "12",
      "section": "57",
      "content": "§ 57. Kommunalbestyrelsens tilsyn i henhold til § 51, stk. 1, nr. 2 skal udføres mindst hvert andet år. Såfremt der ved tilsynet konstateres en væsentlig mangel, der skønnes at indebære særlig brandfare eller risiko for personer, ejendom eller miljøet, jf. § 56, stk. 1, skal der dog uanset, at der er foretaget kontroleftersyn, foretages fornyet tilsyn inden et år. Er manglen af mindre betydning, kan der gives påbud om afhjælpning af manglen inden for en nærmere fastsat frist. Efter fristens udløb og senest ved næste tilsyn fører kommunalbestyrelsen kontrol med, at påbudet er efterkommet. Stk. 2. Kommunalbestyrelsen indsender hvert år en beretning til Sikkerhedsstyrelsen om kontrol og tilsyn udført i henhold til § 51, stk. 1, nr. 2. Beretningen skal indeholde oplysninger om antal af virksomheder og lokaliteter i kommunen, der er omfattet af kontrolforpligtelse i henhold til § 51, stk. 1, nr. 2, antallet af virksomheder der var kontrolpligtige det pågældende år, antallet af gennemførte kontroller fordelt på virksomheder, samt oplysninger om antallet af meddelte påbud og forbud i henhold til § 55, stk. 2 og § 56.",
      "valid_from": "2008-07-04",
      "valid_to": null
    },
    {
      "provision_ref": "13:58",
      "chapter": "13",
      "section": "58",
      "content": "§ 58. Følgende afgørelser truffet af Sikkerhedsstyrelsen kan inden 4 uger indbringes for Erhvervsankenævnet af den som afgørelsen vedrører: 1) afgørelser om afslag på virksomhedsgodkendelse i henhold til kapitel 2, bortset fra afgørelser om afslag begrundet i, at ansøgeren er dømt for strafbart forhold, der begrunder en nærliggende fare for misbrug af godkendelsen eller tilladelsen, jf. § 5, stk. 1, nr. 2. 2) afgørelser om tilladelse til detailsalg af konsumfyrværkeri ved fjernsalg truffet af Sikkerhedsstyrelsen i henhold til § 24. 3) afgørelser om afslag på godkendelse som festfyrværker i henhold til § 41, bortset fra afgørelser om afslag begrundet i, at ansøgeren er dømt for strafbart forhold, der begrunder en nærliggende fare for misbrug af godkendelsen eller tilladelsen, jf. § 43, stk. 2, nr. 2. Stk. 2. Andre afgørelser truffet i henhold til denne bekendtgørelse kan ikke indbringes for anden administrativ myndighed.",
      "valid_from": "2008-07-04",
      "valid_to": null
    },
    {
      "provision_ref": "14:59",
      "chapter": "14",
      "section": "59",
      "content": "§ 59. Med bøde straffes den, der: 1) I strid med § 3, stk. 1 fremstiller eller indfører fyrværkeri eller andre pyrotekniske artikler uden Sikkerhedsstyrelsens godkendelse, 2) i strid med § 7, stk. 1 placerer, indretter og bruger virksomheder og steder, hvor der fremstilles fyrværkeri eller andre pyrotekniske artikler, uden kommunalbestyrelsens tilladelse, 3) i strid med § 9, stk. 2 opbevarer fyrværkeri eller andre pyrotekniske artikler uden kommunalbestyrelsens tilladelse, 4) i strid med § 14, stk. 1 og stk. 2 bringer fyrværkeri eller andre pyrotekniske artikler i omsætning, der med hensyn til konstruktion og funktion ikke over holder kravene i del 1 i de tekniske forskrifter fastsat i bilag 1 eller krav fastsat af Sikkerhedsstyrelsen i henhold til § 14, stk. 2, 5) i strid med § 14, stk. 3 overdrager eller markedsfører fyrværkeri, der ikke overholder kravene til mærkning, jf. del 1 i de tekniske forskrifter fastsat i bilag 1, 6) i strid med § 15, stk. 1 overdrager og markedsfører nytårsfyrværkeri, der ikke er godkendt af Sikkerhedsstyrelsen, 7) i strid med § 16, stk. 2 omklassificerer nytårsfyrværkeri uden Sikkerhedsstyrelsens tilladelse, 8) i strid med § 17, stk. 2 overdrager en produktgodkendelse uden Sikkerhedsstyrelsens tilladelse, 9) uretmæssigt anvender Sikkerhedsstyrelsens godkendelsesnumre, jf. § 2, nr. 10, 10) i strid med § 19, stk. 1 overdrager fyrværkeri og andre pyrotekniske artikler uden kommunalbestyrelsens tilladelse, 11) i strid med § 24, stk. 1 sælger konsumfyrværkeri ved fjernsalg uden Sikkerhedsstyrelsens tilladelse, 12) i strid med § 28, stk. 1 erhverver fyrværkeri og andre pyrotekniske artikler uden kommunalbestyrelsens tilladelse, 13) i strid med § 30, stk. 1 anvender fyrværkeri uden kommunalbestyrelsens tilladelse, 14) overtræder forbud udstedt i medfør af § 36, 15) anvender fyrværkeri eller andre pyrotekniske artikler i strid med § 34, § 35 og §§ 37-39, 16) anvender professionelt fyrværkeri uden at være godkendt af Sikkerhedsstyrelsen i medfør af § 41 stk. 1 og § 42, stk. 1, 17) undlader at føre optegnelser som angivet i § 45, stk. 1 og § 46 stk. 1 og stk. 2, 18) i strid med § 47 undlader at anmelde tyveri og anden bortkomst af professionelt fyrværkeri til politiet, 19) i strid med § 54 stk. 1, undlader at give de for kontrollen nødvendige oplysninger. 20) undlader at foretage indberetning som angivet i § 54, stk. 2, 21) undlader at efterkomme påbud meddelt i medfør af § 55, 22) overtræder forbud udstedt i medfør af § 56, stk. 1, 23) undlader at foretage anmeldelse til kommunalbestyrelsen i strid med § 9, stk. 9, § 12 og § 33, stk. 6, 24) overtræder § 8, § 9, stk. 1, § 10, § 11, § 12, § 16, stk. 1, § 18, § 21, stk. 1, § 22, § 23, § 25, § 26, § 27, § 30, stk. 3, § 33, stk. 1 og stk. 6, § 43 stk. 4, § 45, stk. 4 og stk. 5 og § 46, stk. 3 og stk. 4, 25) overtræder vilkår fastsat i medfør af § 6, § 7, stk. 4, § 9, stk. 10, § 16, stk. 3 og stk. 4, § 17, stk. 3, § 20, stk. 6, § 24, stk. 3, § 29, stk. 4, § 31, stk. 5 og § 36. Stk. 2. Straffen kan ved skærpende omstændigheder stige til fængsel i indtil 2 år, hvis overtrædelsen er begået forsætligt eller ved grov uagtsomhed, når der ved overtrædelsen er: 1) voldt væsentlig skade på personer, ejendom eller miljøet eller fremkaldt fare herfor, eller 2) opnået eller tilsigtet en økonomisk fordel for den pågældende selv eller andre, herunder besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2008-07-04",
      "valid_to": null
    },
    {
      "provision_ref": "15:60",
      "chapter": "15",
      "section": "60",
      "content": "§ 60. Bekendtgørelsen træder i kraft den 15. juli 2008.",
      "valid_from": "2008-07-04",
      "valid_to": null
    },
    {
      "provision_ref": "15:61",
      "chapter": "15",
      "section": "61",
      "content": "§ 61. Bekendtgørelse nr. 1061 af 10. november 2005 om fyrværkeri og andre pyrotekniske artikler ophæves. Stk. 2. Godkendelser til fremstilling, herunder montering og indførsel meddelt i henhold til § 3, produktgodkendelser meddelt i medfør af § 6, tilladelser til detailsalg ved fjernsalg meddelt i henhold til § 15, tilladelser meddelt af kommunalbestyrelsen til overdragelse, erhvervelse og anvendelse efter § 11, § 20 og § 22, og godkendelser som festfyrværker meddelt i henhold til § 29 i nævnte bekendtgørelse bevarer dog deres gyldighed. Stk. 3. Bekendtgørelse nr. 1068 af 9. november 2005 om fremstilling, opbevaring og anvendelse af fyrværkeri og andre pyrotekniske artikler ophæves. Tilladelser til fremstilling meddelt i henhold til § 8 og tilladelser til opbevaring meddelt i henhold til § 10, stk. 2, § 14 og § 15 i nævnte bekendtgørelse bevarer dog deres gyldighed, indtil de bortfalder i overensstemmelse med udløbsdatoen for tilladelsen. Stk. 4. Tekniske forskrifter for fyrværkeri og andre pyrotekniske artikler af 11. november 2005 ophæves. Stk. 5. Festfyrværkere, der er godkendt af Sikkerhedsstyrelsen eller Beredskabsstyrelsen før den 15. juli 2004, skal inden den 15. juli 2010 gennemføre et repetitionskursus i henhold til § 44. Såfremt repetitionskurset ikke gennemføres, bortfalder godkendelsen som festfyrværker.",
      "valid_from": "2008-07-04",
      "valid_to": null
    }
  ],
  "definitions": []
}
