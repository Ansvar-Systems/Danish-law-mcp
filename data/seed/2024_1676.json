{
  "id": "2024:1676",
  "type": "statute",
  "title": "Lov om ændring af lov om bæredygtige biobrændstoffer og om reduktion af drivhusgasser (biobrændstofloven), lov om fremme af vedvarende energi, lov om gasforsyning og lov om elforsyning (Gennemførelse af EU-regler om fremme af vedvarende energi og grønne brændstoffer m.v.)",
  "short_name": "LOV Æ#LOKDOK02",
  "status": "in_force",
  "issued_date": "2024-12-30",
  "url": "https://www.retsinformation.dk/eli/lta/2024/1676/xml",
  "description": "Retsinformation source. DocumentId=DB001081; AccessionNumber=A20240167630; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Loven har til formål at fremme anvendelsen af grønne drivmidler, herunder elektricitet, VE-brændstoffer og brændstoffer med et lavt drivhusgasaftryk, til transport m.m. med henblik på at integrere vedvarende energi, at reducere vugge til grav-udledninger af drivhusgasser fra transport m.m. og at bidrage til opfyldelsen af Danmarks nationale og internationale klimaforpligtelser. Stk. 2. Loven har endvidere til formål at fastsætte et kontrol- og sanktionssystem m.v. med henblik på at sikre overholdelse af Europa-Parlamentets og Rådets forordning (EU) 2015/757 af 29. april 2015 om overvågning, rapportering og verifikation af CO 2 -udledninger fra søtransport og om ændring af direktiv 2009/16/EF med senere ændringer (MRV-forordningen), Europa-Parlamentets og Rådets forordning (EU) 2023/2405 af 18. oktober 2023 om sikring af lige konkurrencevilkår for bæredygtig lufttransport (ReFuelEU Aviation) med senere ændringer (ReFuelEU Aviation-forordningen) og Europa-Parlamentets og Rådets forordning (EU) 2023/1805 af 13. september 2023 om anvendelsen af vedvarende og kulstoffattige brændstoffer i søtransport og om ændring af direktiv 2009/16/EF med senere ændringer (FuelEU Maritime-forordningen)."
    },
    {
      "provision_ref": "6a",
      "section": "6a",
      "content": "§ 6 a. Klima-, energi- og forsyningsministeren kan fastsætte regler om betaling, herunder gebyrer eller anden betaling, til dækning af myndigheders omkostninger til administration og tilsyn med overholdelse af ReFuelEU Aviation-forordningen og FuelEU Maritime-forordningen og af regler udstedt i medfør af denne lov, ReFuelEU Aviation-forordningen og FuelEU Maritime-forordningen. Stk. 2. Ministeren kan endvidere fastsætte regler om yderligere betaling, herunder gebyrer eller anden betaling, til dækning af merarbejde eller andre merudgifter, herunder til ekstern konsulentbistand, i situationer, hvor en aktør ikke har overholdt sine forpligtelser i forordningerne nævnt i stk. 1 eller i regler med relation til forordningerne nævnt i stk. 1 udstedt i medfør af denne lov eller forordningerne nævnt i stk. 1."
    },
    {
      "provision_ref": "9a",
      "section": "9a",
      "content": "§ 9 a. Klima, energi- og forsyningsministeren kan fastsætte regler om, at ejere og brugere af husholdnings- og industribatterier, herunder tredjeparter, der med udtrykkeligt samtykke handler på ejernes eller brugernes vegne, skal have adgang til grundlæggende oplysninger i batteristyringssystemerne, herunder om, hvordan adgangen opnås. Stk. 2. Klima-, energi- og forsyningsministeren kan fastsætte regler om, at ejere og brugere af elkøretøjer, herunder tredjeparter, der med udtrykkeligt samtykke handler på ejernes eller brugernes vegne, skal have adgang til grundlæggende oplysninger om køretøjsbatterierne og køretøjernes placering, herunder om, hvordan adgangen opnås. Stk. 3. Klima-, energi- og forsyningsministeren kan fastsætte regler om tilsyn med overholdelsen af regler, der er udstedt i henhold til stk. 1 og 2. Klima-, energi- og forsyningsministeren kan endvidere efter forhandling med vedkommende minister fastsætte regler om, at andre offentlige myndigheder bemyndiges til at føre tilsyn med overholdelsen af regler, der er udstedt i henhold til stk. 1 og 2."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Loven har til formål at fremme anvendelsen af grønne drivmidler, herunder elektricitet, VE-brændstoffer og brændstoffer med et lavt drivhusgasaftryk, til transport m.m. med henblik på at integrere vedvarende energi, at reducere vugge til grav-udledninger af drivhusgasser fra transport m.m. og at bidrage til opfyldelsen af Danmarks nationale og internationale klimaforpligtelser. Stk. 2. Loven har endvidere til formål at fastsætte et kontrol- og sanktionssystem m.v. med henblik på at sikre overholdelse af Europa-Parlamentets og Rådets forordning (EU) 2015/757 af 29. april 2015 om overvågning, rapportering og verifikation af CO 2 -udledninger fra søtransport og om ændring af direktiv 2009/16/EF med senere ændringer (MRV-forordningen), Europa-Parlamentets og Rådets forordning (EU) 2023/2405 af 18. oktober 2023 om sikring af lige konkurrencevilkår for bæredygtig lufttransport (ReFuelEU Aviation) med senere ændringer (ReFuelEU Aviation-forordningen) og Europa-Parlamentets og Rådets forordning (EU) 2023/1805 af 13. september 2023 om anvendelsen af vedvarende og kulstoffattige brændstoffer i søtransport og om ændring af direktiv 2009/16/EF med senere ændringer (FuelEU Maritime-forordningen).",
      "valid_from": "2024-12-30",
      "valid_to": null
    },
    {
      "provision_ref": "6a",
      "section": "6a",
      "content": "§ 6 a. Klima-, energi- og forsyningsministeren kan fastsætte regler om betaling, herunder gebyrer eller anden betaling, til dækning af myndigheders omkostninger til administration og tilsyn med overholdelse af ReFuelEU Aviation-forordningen og FuelEU Maritime-forordningen og af regler udstedt i medfør af denne lov, ReFuelEU Aviation-forordningen og FuelEU Maritime-forordningen. Stk. 2. Ministeren kan endvidere fastsætte regler om yderligere betaling, herunder gebyrer eller anden betaling, til dækning af merarbejde eller andre merudgifter, herunder til ekstern konsulentbistand, i situationer, hvor en aktør ikke har overholdt sine forpligtelser i forordningerne nævnt i stk. 1 eller i regler med relation til forordningerne nævnt i stk. 1 udstedt i medfør af denne lov eller forordningerne nævnt i stk. 1.",
      "valid_from": "2024-12-30",
      "valid_to": null
    },
    {
      "provision_ref": "9a",
      "section": "9a",
      "content": "§ 9 a. Klima, energi- og forsyningsministeren kan fastsætte regler om, at ejere og brugere af husholdnings- og industribatterier, herunder tredjeparter, der med udtrykkeligt samtykke handler på ejernes eller brugernes vegne, skal have adgang til grundlæggende oplysninger i batteristyringssystemerne, herunder om, hvordan adgangen opnås. Stk. 2. Klima-, energi- og forsyningsministeren kan fastsætte regler om, at ejere og brugere af elkøretøjer, herunder tredjeparter, der med udtrykkeligt samtykke handler på ejernes eller brugernes vegne, skal have adgang til grundlæggende oplysninger om køretøjsbatterierne og køretøjernes placering, herunder om, hvordan adgangen opnås. Stk. 3. Klima-, energi- og forsyningsministeren kan fastsætte regler om tilsyn med overholdelsen af regler, der er udstedt i henhold til stk. 1 og 2. Klima-, energi- og forsyningsministeren kan endvidere efter forhandling med vedkommende minister fastsætte regler om, at andre offentlige myndigheder bemyndiges til at føre tilsyn med overholdelsen af regler, der er udstedt i henhold til stk. 1 og 2.",
      "valid_from": "2024-12-30",
      "valid_to": null
    }
  ],
  "definitions": []
}
