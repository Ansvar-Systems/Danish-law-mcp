{
  "id": "2021:1577",
  "type": "statute",
  "title": "Bekendtgørelse om tilskud til fiskeri, natur og miljø",
  "short_name": "BEK H#LOKDOK04",
  "status": "in_force",
  "issued_date": "2021-07-06",
  "url": "https://www.retsinformation.dk/eli/lta/2021/1577/xml",
  "description": "Retsinformation source. DocumentId=DC000285; AccessionNumber=B20210157705; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Fiskeristyrelsen kan med henblik på at fremme miljømæssigt bæredygtigt, ressourceeffektivt, innovativt, konkurrencedygtigt og vidensbaseret fiskeri, give tilsagn om tilskud til projekter vedrørende: 1) Udvikling og afprøvning af forskellige selektive fiskeriredskaber, herunder trawlredskaber, inden for fiskerier med udfordringer med uønskede bifangster i overensstemmelse med artikel 39, i forordning nr. 2014/508/EU og forordning nr. 2015/531/EU. 2) Udsætning af ål, herunder evaluering af effekten af udsætningerne, forudsat udsætningen er fastsat som en bevaringsforanstaltning i en EU-retsakt, jf. artikel 37, stk. 2, i forordning nr. 2014/508/EU. Stk. 2. Projekter, der ikke kvalificeres som fiskeri med videnskabeligt formål i overensstemmelse med artikel 33 i forordning nr. 2009/1224/EU, og som består i at afprøve nye fiskeredskaber eller -teknikker, kan ikke opnå tilskud."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Tilsagn om tilskud i medfør denne bekendtgørelse gives til Danmarks Tekniske Universitet. Det er en betingelse for tilsagn, at fiskefartøjer der deltager i projektet, ikke udgør mere end 5 pct. af antallet af fartøjer i den nationale flåde eller 5 pct. af den nationale flådetonnage i bruttotonnage beregnet på tidspunktet for indgivelsen af ansøgningen, jf. forordning nr. 2014/508/EU artikel 39, stk. 4."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Ansøgning i henhold til denne bekendtgørelse kan ikke tages under behandling, såfremt den ikke er antagelig i medfør af artikel 10, i forordning nr. 2014/508/EU. En ansøgning med deltagelse af en ansøger og en eller flere samarbejdspartnere er uantagelig, hvis bare én af disse er uantagelig."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. I denne bekendtgørelse forstås ved: 1) Administrative, finansielle og operationelle kapacitet: En samlet vurdering af tilsagnshavers kapacitet på ansøgningstidspunktet. Med administrativ og operationel kapacitet menes, at ansøger på ansøgningstidspunktet råder over de nødvendige medarbejdere, faglige kompetencer og kvalifikationer samt det administrative set up til at kunne realisere det foreslåede projekt. Med finansiel kapacitet forstås, at ansøgeren på ansøgningstidspunktet har de nødvendige finansieringskilder til at kunne realisere det foreslåede projekt. 2) Bruttosubventionsækvivalent: Den økonomiske værdi af støtten på ansøgningstidspunktet, før der er betalt skat, såfremt støtten gives i form af andet end direkte støtte. 3) Den danske åleforvaltningsplan: Den danske indsats for beskyttelse af den europæiske ål af 2009, i henhold til forordning nr. 2007/1100/EU. 4) Direkte sammenlignelige tilbud: Tilbud som er udspecificerede og omfatter den samme vare eller tjenesteydelse. Hvis et tilbud indeholder poster eller elementer, som det andet tilbud ikke gør, er det muligt at trække udgiften for disse poster fra, så priserne kan sammenlignes. 5) EFF: Den Europæiske Fiskerifond (2007-2013). 6) EHFF: Den Europæiske Hav- og Fiskerifond (2014-2020). 7) Indtægter: Kontante tilførsler betalt direkte af brugerne for de varer eller tjenesteydelser, der leveres af operationen. 8) Rimelige udgifter: Det, der svarer til markedspris for den pågældende vare eller tjenesteydelse sammenholdt med projektbeskrivelsen, omfanget og arten af varen eller tjenesteydelsen. 9) Samarbejdsaftale: En projektrelateret samarbejdsaftale mellem ansøger og en samarbejdspartner. Samarbejdsaftalen beskriver, hvordan parterne i projektet forfølger et mål af fælles interesse, og hvordan begge parter bidrager til projektets gennemførelse og deler risiko og resultater. Det fremgår af samarbejdsaftalen, at der hos samarbejdspartneren er udpeget en ansvarlig for projektets gennemførelse og økonomi. 10) Samarbejdspartner: En person, virksomhed eller organisation som samarbejder med ansøger om at gennemføre hele eller væsentlige dele af projektet. 11) Sikker Digital Post: Ved sikker Digital Post forstås sikker digital kommunikation til og fra Fiskeristyrelsen via f.eks. e-Boks, borger.dk, virk.dk, tunnelløsning eller sikker mail. 12) Små og mellemstore virksomheder (SMV): SMV som defineret i artikel 2, i Kommissionens henstilling nr. 361/2003/EF af 6. maj 2003, EU-Tidende 2003, nr. L 124; af 20. maj 2003, side 36 ff. 13) Udbudsloven og tilbudsloven: De på ansøgningstidspunktet gældende udbud- og tilbudsregler. Ved udbudsloven forstås udbudsloven. Ved tilbudsloven forstås lov om indhentning af tilbud i bygge- og anlægssektoren. 14) Undersøgende fiskeri: Brug af forskellige typer af udstyr til sporing af fisk og udstyr til at fastlægge hvilke fiskearter, der er forekommende i et område og i hvilke mængder, for at opnå viden om størrelsen på fiskebestanden i et område, og om en kommerciel udnyttelse vil være økonomisk rentabel."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Al skriftlig kommunikation med Fiskeristyrelsen i forbindelse med tilskud efter denne bekendtgørelse skal ske med sikker Digital Post."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Fiskeristyrelsen forestår den fysiske og administrative kontrol samt den efterfølgende regnskabskontrol af projekter, der modtager tilskud."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Ansøgning om tilsagn om tilskud efter denne bekendtgørelse indgives til Fiskeristyrelsen på det ansøgningsskema, der er tilgængeligt for ordningen på Fiskeristyrelsens hjemmeside og indsendes via sikker Digital Post. Stk. 2. Fiskeristyrelsen kvitterer for, at ansøgningen er modtaget. Stk. 3. Tilskudsordningen er åben for ansøgning i den periode, der annonceres på Fiskeristyrelsens hjemmeside. Stk. 4. Ansøgningen om tilskud i medfør af § 1, stk. 1, skal indeholde 1) et ansøgningsskema, hvor de påkrævede oplysninger er afgivet, 2) et detaljeret budget for projektet, 3) en projektbeskrivelse, 4) en samarbejdsaftale, hvis to eller flere parter indgår i et samarbejde om projektet, 5) en underskrevet bekræftelse på, at ansøger og samarbejdspartnere er antagelig i medfør af artikel 10, stk. 1, i forordning nr. 2014/508/EU, 6) en underskrevet tro- og love erklæring på, at ansøger og samarbejdspartnere ikke har begået svig i forbindelse med EFF eller EHFF, som omhandlet i artikel 10, stk. 3, i forordning nr. 2014/508/EU, og 7) to direkte sammenlignelige tilbud for udgifter over 50.000 kr. til dokumentation for rimelige priser, jf. dog stk. 5. De to tilbud skal være afgivet af leverandører med forskellige CVR numre, og leverandørerne skal være uafhængige af hinanden og af ansøger. Stk. 5. Fiskeristyrelsen kan på baggrund af en konkret vurdering dispensere fra stk. 4, nr. 7, hvis ansøger dokumenterer, at der kun er en leverandør på markedet. Ansøger skal have gennemført en markedsundersøgelse og sammen med ansøgningen indsende en underskrevet erklæring, som findes på Fiskeristyrelsens hjemmeside om, at der kun er en leverandør på markedet. Stk. 6. Hvis det fremgår af ansøgningen, at der vil blive gennemført et udbud efter udbudslovens eller tilbudslovens regler for en eller flere af de tilskudsberettigede udgifter, forlanger Fiskeristyrelsen ikke, at ansøger sender to direkte sammenlignelige tilbud i henhold til stk. 4, nr. 7, sammen med ansøgningen."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Fiskeristyrelsen kan give hel eller delvis afslag på ansøgninger, hvis 1) de anslåede tilskudsberettigede udgifter ikke er rimelige, jf. § 7, stk. 4, nr. 7, og stk. 5, 2) de påkrævede oplysninger i ansøgningen, jf. § 7, ikke er afgivet, 3) effekten af det ansøgte projekt ikke står i rimeligt forhold til projektets samlede anslåede udgifter, 4) effekten af det ansøgte projekt ikke i tilstrækkeligt omfang bidrager til opfyldelsen af formålet med ordningen, 5) ansøgeren på ansøgningstidspunktet ikke har administrativ, operationel og finansiel kapacitet til at gennemføre projektet, jf. § 4, nr. 1, og artikel 125, stk. 3, litra d, i forordningen nr. 2013/1303/EU, 6) de samlede tilskudsberettigede udgifter ikke beløber sig til mindst 200.000 kr., eller 7) udgifterne ikke er tilskudsberettigede, jf. § 13 og 14."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Der er afsat 24 mio. kr. til tilskud under ordningen Fiskeri, natur og miljø 2021. Den afsatte bevillingsmæssige ramme til indsatsområderne 1) udvikling af selektive redskaber, jf. § 1, stk. 1, nr. 1, er på 15 mio. kr., og 2) udsætning af ål, jf. § 1, stk. 1, nr. 2, er på 9 mio. kr."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Fiskeristyrelsen foretager en prioritering af de tilskudsberettigede ansøgninger inden for indsatsområderne, jf. § 1, stk. 1, inden for den afsatte bevillingsmæssige ramme, jf. § 9. Stk. 2. Ansøgninger i indsatsområde jf. § 1, stk. 1, nr. 1, prioriteres efter nedenstående kriterier, og der gives tilsagn om tilskud indtil den bevillingsmæssige ramme, jf. § 9, stk. 1, nr. 1, er opbrugt: 1) Ansøgers viden om udvikling og afprøvning af selektive redskaber. 2) Ansøgers adgang til testfaciliteter og forskningsskib til praktisk udvikling og afprøvning af selektive redskaber. 3) Ansøgers erfaring med samarbejde med fiskerierhvervet om udvikling og afprøvning af selektive redskaber. 4) Ansøgers erfaring med og kendskab til de krav til dokumentation, som er nødvendige for at få godkendelse af redskabers selektionsegenskaber efter EU-lovgivningen. 5) Ansøgers kapacitet til at gennemføre projekterne inden udgangen af 2022. Stk. 3. Ansøgninger om tilskud til projekter jf. § 1, stk. 1, nr. 2, prioriteres efter deres forventede bidrag til den danske åleforvaltningsplan i forhold til projektets omkostninger."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. De angivne økonomiske rammer i § 9 for de to indsatsområder er indikative. Stk. 2. Fiskeristyrelsen kan til brug for prioriteringerne beskrevet i § 10 nedsætte et rådgivende udvalg, der bidrager til vurderingen af de indkomne ansøgninger, jf. § 7, stk. 2, i Hav- og Fiskerifondsloven."
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Tilsagn om tilskud er betinget af, at 1) alle dokumenter vedrørende projektet med tilhørende regnskabsbilag holdes tilgængelige for Fiskeristyrelsen i mindst 5,5 år fra slutudbetalingstidspunktet, jf. artikel 140, stk. 1, i forordning nr. 2013/1303/EU, 2) ansøgeren og samarbejdspartnere i projektet, under hele projektperioden og i en periode på fem år efter den sidste betaling til støttemodtageren er foretaget, opfylder betingelserne i artikel 10, i forordning nr. 2014/508/EU, 3) projekter der omfatter investeringer i infrastruktur eller produktive investeringer ikke ændres væsentligt, ophører eller flyttes uden for projektområdet, i 5 år fra datoen for slutudbetaling og i 3 år for SMV’er, jf. § 4, nr. 12, og artikel 71, stk. 1 og 3, i forordningen nr. 2013/1303/EU, 4) projekter der omfatter investeringer i infrastruktur eller produktive investeringer, ikke flyttes uden for EU i 10 år fra datoen for slutudbetaling, undtagen hvor tilskudsmodtageren er en SMV, jf. artikel 71, stk. 2, i forordningen nr. 2013/1303/EU, 5) projektet afsluttes senest den 1. juni 2023, 6) projektet ikke bidrager til kapacitetsudvidelse eller udstyr, som kan bidrage til fiskefartøjets evne til fangstforøgelse eller fiskefartøjets evne til at spore fisk, 7) projektet ikke omhandler undersøgende fiskeri, jf. § 4, nr. 14, 8) tilsagnshaver har et særskilt regnskabssystem eller en passende regnskabskode for alle transaktioner med tilknytning til projektet, jf. artikel 125, stk. 4, litra b, i forordning nr. 2013/1303/EU, 9) tilsagnshaver sender udbetalingsanmodning, opgørelse over tilskudsberettigede udgifter, alle udgiftsbilag, dokumentation for betaling og slutrapport rettidigt til Fiskeristyrelsen, jf. § 18, 10) de nødvendige tilladelser fra offentlige myndigheder er opnået inden anmodning om udbetaling, 11) kontrolmyndigheden sikres adgang til projektområdet og det fysiske projektmateriale i forbindelse med kontrol, og 12) projektet gennemføres i overensstemmelse med formålet med det ved tilsagnet godkendte projekt. Stk. 2. Hvis der er givet tilsagn om tilskud til udgifter efter § 13, stk. 5, er det endvidere en betingelse, at der i forbindelse med udbudsforretningen indhentes mindst to tilbud. Fiskeristyrelsen kan på baggrund af en konkret vurdering dispensere herfra, hvis det i overensstemmelse med § 7, stk. 5, er dokumenteret, at der kun findes en leverandør på markedet. Stk. 3. Det er, udover hvad der fremgår af stk. 1 og 2, en betingelse for opretholdelse af tilsagn om tilskud, at tilsagnshaver afgiver de oplysninger, som Fiskeristyrelsen beder om, herunder om forventede effekter, og indsender en evalueringsrapport om projektets effekter, 2 år efter projektet eller investeringen er afsluttet. Oplysningerne er nødvendige for at kunne overvåge og evaluere Hav- og Fiskeriudviklingsprogrammet, navnlig med hensyn til at opfylde specifikke mål og prioriteter, jf. artikel 111, i forordning nr. 2014/508/EU. Stk. 4. Fiskeristyrelsen kan fastsætte yderligere betingelser i tilsagnet. Stk. 5. Fiskeristyrelsen kan offentliggøre resultaterne af de projekter, som modtager tilskud."
    },
    {
      "provision_ref": "5:13",
      "chapter": "5",
      "section": "13",
      "content": "§ 13. De tilskudsberettigede udgifter kan omfatte følgende: 1) Løn til tilsagnshavers og samarbejdspartners personale, der er beskæftiget med projektet, jf. dog stk. 3. 2) 15 pct. overhead af den direkte lønudgift for tilsagnshavers og samarbejdspartners personale, der er beskæftiget med projektet. 3) Udgifter i forbindelse med tilsagnshavers og samarbejdspartners samt tilsagnshavers og samarbejdspartners personales deltagelse i konferencer. 4) Udgifter til konsulenter, dog højest en timepris på 1.200 kr. Konsulentens udgifter til rejser, kørsel, fortæring og repræsentation skal være indeholdt i timeprisen. 5) Udgifter til køb, leje og leasing af udstyr og materialer, som relaterer sig til vidensudvikling i projektet. 6) Rejseudgifter til tilsagnshaver, tilsagnshavers personale og til samarbejdspartnere og samarbejdspartneres personale. For rejser med tog, bus og fly gives tilskud til økonomiklasse. For rejser med egen bil gives tilskud efter statens laveste kørselstakst. Stk. 2. Udgifterne skal være direkte relateret til og nødvendige for at gennemføre projektet. Stk. 3. Udgifter til løn til personale, der er beskæftiget med projektet, er kun tilskudsberettigede, hvis udgifterne ikke normalt finansieres af offentlige institutioner, offentlige virksomheder eller kommunale fællesskaber, og udgifterne kan dokumenteres. Stk. 4. Fiskeristyrelsen yder tilskud til den billigste pris på baggrund af de to direkte sammenlignelige tilbud. Stk. 5. Hvis Fiskeristyrelsen ikke forlanger, at der sendes to tilbud til dokumentation for rimelige priser, jf. § 7, stk. 6, kan styrelsen i stedet give tilsagn til de anslåede priser i ansøgningen. Inden for rammerne af budgettet i tilsagnet er udgifter, som er omfattet af udbud, herunder udgifter til konsulenter uanset beløbsgrænsen i stk. 1, nr. 4, maksimalt tilskudsberettigede til det beløb, som følger af den gennemførte udbudsforretning. Stk. 6. Fiskeristyrelsen give tilsagn om tilskud til udgifter, der er afholdt fra 1. januar 2021."
    },
    {
      "provision_ref": "5:14",
      "chapter": "5",
      "section": "14",
      "content": "§ 14. De tilskudsberettigede projektudgifter kan ikke omfatte følgende: 1) Advokat- og revisionsomkostninger. 2) Almindelige driftsomkostninger, jf. artikel 25, stk. 2, i forordning nr. 2014/508/EU. 3) Finansierings- og pengeinstitutomkostninger. 4) Køb på afbetaling med eller uden ejendomsforbehold. 5) Udgifter, hvortil der er modtaget tilskud fra anden offentlig myndighed, undtagen særlige garantier, kautioner og lignende, jf. § 16, stk. 2. 6) Udgifter, hvortil der gives andre EU-tilskud. 7) Udgifter, hvor fakturaen ikke er udstedt til tilsagnshaver. 8) Udgifter, i form af naturalydelser, som omhandlet i artikel 69, i forordning nr. 2013/1303/EU. 9) Udgifter som tilsagnshaver har afholdt, inden Fiskeristyrelsen har givet tilsagn, jf. dog § 13, stk. 6. 10) Udgifter til at varetage sædvanlige myndighedsopgaver, medmindre opgaven er en udvidelse eller et tillæg til de sædvanlige myndighedsopgaver. 11) Udgifter til investeringer vedrørende kantine. 12) Udgifter til køb af brugt udstyr og materialer. 13) Udgifter til køb af grunde og bygninger og omkostninger forbundet hermed. 14) Udgifter til køb af køretøjer til ekstern transport. 15) Udgifter til moms, medmindre denne endeligt bæres af tilsagnshaver, jf. artikel 69, stk. 3, litra c, i forordning nr. 2013/1303/EU. 16) Udgifter til produkter og ydelser, som tilsagnshaver sælger fra egen virksomhed. 17) Udgifter til reparation af udstyr. 18) Udgifter til simple genanskaffelser. 19) Udgifter vedrørende aktiviteter, som tilsagnshaver er forpligtet til at gennemføre i medfør af anden lovgivning."
    },
    {
      "provision_ref": "6:15",
      "chapter": "6",
      "section": "15",
      "content": "§ 15. Projekter efter § 1, stk. 1, nr. 1, kan opnå en intensitet af offentlig støtte på 100 pct. af de samlede tilskudsberettigede udgifter. Stk. 2. Den samlede offentlige støtte til projekter, der er omfattet af § 1, stk. 1, nr. 2, kan være op til 100 pct. af de tilskudsberettigede udgifter."
    },
    {
      "provision_ref": "6:16",
      "chapter": "6",
      "section": "16",
      "content": "§ 16. Tilskud efter denne bekendtgørelse kan kombineres med andet offentligt nationalt tilskud i form af garanti, kaution eller lignende, til udgifter, der er tilskudsberettigede efter denne bekendtgørelse. Stk. 2. Ydes der andet tilskud som nævnt i stk. 1 nedsættes tilskuddet efter denne bekendtgørelse, så det samlede offentlige tilskud ikke overstiger satserne i § 15. Stk. 3. Nettoindtægter, der er skabt af tilskudsmodtager eller samarbejdspartner, ved fiskefartøjers deltagelse i projektet, fratrækkes de støtteberettigede udgifter til projektet i overensstemmelse med artikel 39, stk. 6, i forordning nr. 2014/508/EU og artikel 65, stk. 8 i forordning nr. 2013/1303/EU. Dette gælder dog ikke for projekter, hvis tilskudsberettigede udgifter ikke overstiger 100.000 EUR, jf. artikel 65, stk. 8, litra i, i forordning nr. 2013/1303/EU. Stk. 4. For projekter, der ikke kun modtager direkte støtte, må støttebeløbets bruttosubventionsækvivalent ikke overstige den maksimale støtteintensitet for offentlig støtte, der er fastsat i artikel 95, i forordning nr. 2014/508/EU og de gennemførelsesakter, der er vedtaget på grundlag af den nævnte forordnings artikel 95, stk. 5. Stk. 5. Tilsagnshaver skal give offentlig adgang til resultaterne af projektet."
    },
    {
      "provision_ref": "7:17",
      "chapter": "7",
      "section": "17",
      "content": "§ 17. Væsentlige projektændringer kan godkendes af Fiskeristyrelsen på betingelse af, at de er i overensstemmelse med formålet med det ved tilsagnet godkendte projekt. Anmodning om en væsentlig projektændring skal indsendes via sikker Digital Post på et særligt skema, der findes på Fiskeristyrelsens hjemmeside. Anmodningen skal godkendes af Fiskeristyrelsen, inden den væsentlige ændring må sættes i gang. Stk. 2. Anmodning om væsentlig ændring af et projekt skal være modtaget i Fiskeristyrelsen senest to måneder før den dato, hvor projektet senest skal være afsluttet. Stk. 3. Tilsagnsbeløbet kan ikke forhøjes i forbindelse med ændring af et projekt. Stk. 4. Anmodning om ændring af projektet kan ikke godkendes, såfremt ændringen betyder, at projektet i sin ændrede form ikke ville være blevet prioriteret, jf. § 10. Stk. 5. Ændringer, der ikke vedrører formålet med det ved tilsagnet godkendte projekt, kan gennemføres uden Fiskerstyrelsens forudgående godkendelse. Stk. 6. Stk. 5, gælder ikke, hvis investeringer som følge af ændringen overstiger 50.000 kr., da der i så fald skal indsendes to tilbud, jf. § 7, stk. 4, nr. 7. Bestemmelsen i stk. 5 finder dog anvendelse hvis der vil blive gennemført et udbud efter udbudslovens eller tilbudslovens regler for en eller flere af de udgifter, der er omfattet af projektændringen, jf. § 7, stk. 6. Stk. 7. Hvis et gennemført udbud medfører en lavere omkostning end anført i ansøgningen om tilsagn, kan der ikke ved en anmodning om ændring af projektet ske omfordeling i budgettet af de frigjorte midler til en anden omkostningsart. Stk. 8. Hvis Fiskeristyrelsens har godkendt en anmodning om ændring i strid med stk. 7, inden dokumentation for afholdte udbud er modtaget, jf. § 18, stk. 1, nr. 4, vil godkendelsen blive tilbagekaldt."
    },
    {
      "provision_ref": "8:18",
      "chapter": "8",
      "section": "18",
      "content": "§ 18. Udbetaling af tilskud sker på baggrund af tilsagnshavers opgørelse over betalte tilskudsberettigede udgifter. Anmodning om udbetaling af tilskud skal indsendes via sikker Digital Post på det udbetalingsskema, der findes på Fiskeristyrelsens hjemmeside, og vedlægges 1) alle udgiftsbilag, 2) de eventuelle nødvendige tilladelser til projektet fra offentlige myndigheder, 3) dokumentation for betaling af udgifterne, 4) dokumentation for eventuelt afholdte udbud, 5) dokumentation for eventuelle offentlige nationale tilskud i form af garanti, kaution eller lignende, jf. § 16, 6) dokumentation for genererede indtægter under gennemførelsen af projektet, jf. § 16, stk. 3, og 7) en slutrapport, der skal udfærdiges på et særligt skema, der findes på Fiskeristyrelsens hjemmeside. Stk. 2. Fiskeristyrelsen kan afvise at behandle en udbetalingsanmodning, hvis bilagene jf. stk. 1, ikke indsendes i overskuelig form, herunder hvis der vedlægges bilag, som ikke er relevante for tilsagnet. Stk. 3. Tilskud kan udbetales i én rate og én slutudbetaling. Rateudbetalingen skal udgøre mindst 20 pct. og maksimum 80 pct. af det samlede tilsagnsbeløb. Stk. 4. Anmodning om slutudbetaling skal være modtaget i Fiskeristyrelsen senest den 1. juni 2023. Stk. 5. Inden slutudbetaling er det en betingelse, at Fiskeristyrelsens har godkendt slutrapporten. Stk. 6. Alle udgifter skal være afholdt og betalt af tilsagnshaver. De skal være betalt senest på tidspunktet, hvor udbetalingsanmodningen indsendes, jf. stk. 4. Stk. 7. Hvis der i anmodningen om udbetaling indgår faktura, som er udstedt af en leverandør, som ikke er uafhængig af tilsagnshaver, giver Fiskeristyrelsen højst tilskud til kostprisen. Tilsagnshaver skal dokumentere kostprisen. Hvis kostprisen ikke dokumenteres, og Fiskeristyrelsen ikke kan fastsætte kostprisen skønsmæssigt, vil fakturabeløbet blive nedsat med 25 %, før tilskuddet beregnes."
    },
    {
      "provision_ref": "8:19",
      "chapter": "8",
      "section": "19",
      "content": "§ 19. Fiskeristyrelsen overfører tilskuddet til tilsagnshavers NemKonto."
    },
    {
      "provision_ref": "9:20",
      "chapter": "9",
      "section": "20",
      "content": "§ 20. Fiskeristyrelsen træffer afgørelse om bortfald af tilsagn hvis 1) ansøger har afgivet urigtige eller vildledende oplysninger eller har fortiet oplysninger af betydning for sagens afgørelse, eller 2) tilsagnshaver tilsidesætter sine pligter efter kapitel 7 eller §§ 8, og 9, stk. 2, i Hav- og Fiskerifondsloven."
    },
    {
      "provision_ref": "9:21",
      "chapter": "9",
      "section": "21",
      "content": "§ 21. Fiskeristyrelsen træffer afgørelse om helt eller delvist bortfald af tilsagn, nedsættelse og tilbagebetaling af tilskud, hvis betingelserne i § 12 ikke er overholdt. Stk. 2. Afgørelse om en forholdsmæssig reduktion af tilskuddet efter stk. 1, træffes ud fra en vurdering af arten og betydningen og det økonomiske tab for EHFF, jf. artikel 143, stk. 2, i forordning nr. 2013/1303/EU, jf. dog stk. 3 og 4, og § 22. Stk. 3. For at fastlægge omfanget af en overtrædelse vurderer Fiskeristyrelsen, hvor stor en del af projektet, som er berørt af overtrædelsen, og der sker kun nedsættelse for den del. Stk. 4. Stk. 2 og 3, finder kun anvendelse for overtrædelser, hvor projektet fortsat efter Fiskeristyrelsens vurdering lever op til ordningens formål, da tilsagnet ellers bortfalder. Stk. 5. Hvis betingelsen i § 12, stk. 1, nr. 2, ikke er overholdt, nedsætter Fiskeristyrelsen tilskuddet i forhold til arten, grovheden, varigheden og hyppigheden af overtrædelsen og betydningen af EHFF bidraget for tilsagnshavers økonomiske aktivitet, jf. artikel 99, stk. 2, i forordning nr. 2014/508/EU."
    },
    {
      "provision_ref": "9:22",
      "chapter": "9",
      "section": "22",
      "content": "§ 22. Indsendelse af slutudbetalingsanmodningen efter den 1. juni 2023 medfører bortfald af tilsagn."
    },
    {
      "provision_ref": "9:23",
      "chapter": "9",
      "section": "23",
      "content": "§ 23. Fiskeristyrelsen kan efter en konkret vurdering træffe afgørelse om at opretholde tilsagnet eller foretage en forholdsmæssig nedsættelse af den samlede værdi af de tilskudsberettigede udgifter, der skulle have været i udbud, hvis udbudslovens eller tilbudslovens regler ikke er overholdt. Stk. 2. Overtrædelse af bestemmelsen i stk. 1 medfører, at tilskuddet nedsættes forholdsmæssigt ud fra en vurdering af art og betydning af overtrædelsen og det eventuelle tab for EHFF, jf. artikel 143, stk. 2, i forordning nr. 2013/1303/EU. Stk. 3. Hvis der er givet tilsagn om tilskud til udgifter efter § 13, stk. 5 eller gennemført en projektændring jf. § 17, stk. 6, 2. punktum, men udbud ikke er gennemført i henhold til § 12, stk. 2, bortfalder tilsagnet til disse udgifter helt."
    },
    {
      "provision_ref": "10:24",
      "chapter": "10",
      "section": "24",
      "content": "§ 24. Fiskeristyrelsen kan anerkende tilfælde af force majeure og andre ekstraordinære omstændigheder, der forhindrer tilsagnshaver i at gennemføre projektet inden for projektperioden og opfylde de betingelser, der er knyttet til tilsagnet. Hvis Fiskeristyrelsen anerkender tilfælde af force majeure eller andre ekstraordinære omstændigheder, sker der ikke bortfald af tilsagn og tilbagebetaling eller nedsættelse af tilskud, jf. denne bekendtgørelses kapitel 9. Stk. 2. Hvis tilsagnshaver eller dennes dødsbo ønsker at påberåbe sig force majeure eller andre ekstraordinære omstændigheder, skal dette meddeles Fiskeristyrelsen skriftligt senest 15 arbejdsdage efter det tidspunkt, hvor tilsagnshaver eller dennes dødsbo er i stand til at gøre det. Meddelelsen skal være vedlagt fyldestgørende dokumentationsmateriale. Stk. 3. Fiskeristyrelsen kan kun anerkende force majeure eller andre ekstraordinære omstændigheder, hvis de indtrufne begivenheder konkret forhindrer tilsagnshaver i at gennemføre projektet og opfylde de betingelser, der er knyttet til tilsagnet, og hvis tilsagnshaver ikke ved en forholdsmæssig indsats kunne have sikret sig herimod."
    },
    {
      "provision_ref": "11:25",
      "chapter": "11",
      "section": "25",
      "content": "§ 25. Bekendtgørelsen træder i kraft den 9. juli 2021. Stk. 2. Bekendtgørelse nr. 887 af 12. maj 2020 om tilskud til fiskeri, natur og miljø ophæves. Stk. 3. Bekendtgørelsen nævnt i stk. 2 finder fortsat anvendelse for tilsagn, der er givet i medfør heraf, og for ansøgninger om tilsagn, der er indgivet, men endnu ikke er færdigbehandlet."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Fiskeristyrelsen kan med henblik på at fremme miljømæssigt bæredygtigt, ressourceeffektivt, innovativt, konkurrencedygtigt og vidensbaseret fiskeri, give tilsagn om tilskud til projekter vedrørende: 1) Udvikling og afprøvning af forskellige selektive fiskeriredskaber, herunder trawlredskaber, inden for fiskerier med udfordringer med uønskede bifangster i overensstemmelse med artikel 39, i forordning nr. 2014/508/EU og forordning nr. 2015/531/EU. 2) Udsætning af ål, herunder evaluering af effekten af udsætningerne, forudsat udsætningen er fastsat som en bevaringsforanstaltning i en EU-retsakt, jf. artikel 37, stk. 2, i forordning nr. 2014/508/EU. Stk. 2. Projekter, der ikke kvalificeres som fiskeri med videnskabeligt formål i overensstemmelse med artikel 33 i forordning nr. 2009/1224/EU, og som består i at afprøve nye fiskeredskaber eller -teknikker, kan ikke opnå tilskud.",
      "valid_from": "2021-07-06",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Tilsagn om tilskud i medfør denne bekendtgørelse gives til Danmarks Tekniske Universitet. Det er en betingelse for tilsagn, at fiskefartøjer der deltager i projektet, ikke udgør mere end 5 pct. af antallet af fartøjer i den nationale flåde eller 5 pct. af den nationale flådetonnage i bruttotonnage beregnet på tidspunktet for indgivelsen af ansøgningen, jf. forordning nr. 2014/508/EU artikel 39, stk. 4.",
      "valid_from": "2021-07-06",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Ansøgning i henhold til denne bekendtgørelse kan ikke tages under behandling, såfremt den ikke er antagelig i medfør af artikel 10, i forordning nr. 2014/508/EU. En ansøgning med deltagelse af en ansøger og en eller flere samarbejdspartnere er uantagelig, hvis bare én af disse er uantagelig.",
      "valid_from": "2021-07-06",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. I denne bekendtgørelse forstås ved: 1) Administrative, finansielle og operationelle kapacitet: En samlet vurdering af tilsagnshavers kapacitet på ansøgningstidspunktet. Med administrativ og operationel kapacitet menes, at ansøger på ansøgningstidspunktet råder over de nødvendige medarbejdere, faglige kompetencer og kvalifikationer samt det administrative set up til at kunne realisere det foreslåede projekt. Med finansiel kapacitet forstås, at ansøgeren på ansøgningstidspunktet har de nødvendige finansieringskilder til at kunne realisere det foreslåede projekt. 2) Bruttosubventionsækvivalent: Den økonomiske værdi af støtten på ansøgningstidspunktet, før der er betalt skat, såfremt støtten gives i form af andet end direkte støtte. 3) Den danske åleforvaltningsplan: Den danske indsats for beskyttelse af den europæiske ål af 2009, i henhold til forordning nr. 2007/1100/EU. 4) Direkte sammenlignelige tilbud: Tilbud som er udspecificerede og omfatter den samme vare eller tjenesteydelse. Hvis et tilbud indeholder poster eller elementer, som det andet tilbud ikke gør, er det muligt at trække udgiften for disse poster fra, så priserne kan sammenlignes. 5) EFF: Den Europæiske Fiskerifond (2007-2013). 6) EHFF: Den Europæiske Hav- og Fiskerifond (2014-2020). 7) Indtægter: Kontante tilførsler betalt direkte af brugerne for de varer eller tjenesteydelser, der leveres af operationen. 8) Rimelige udgifter: Det, der svarer til markedspris for den pågældende vare eller tjenesteydelse sammenholdt med projektbeskrivelsen, omfanget og arten af varen eller tjenesteydelsen. 9) Samarbejdsaftale: En projektrelateret samarbejdsaftale mellem ansøger og en samarbejdspartner. Samarbejdsaftalen beskriver, hvordan parterne i projektet forfølger et mål af fælles interesse, og hvordan begge parter bidrager til projektets gennemførelse og deler risiko og resultater. Det fremgår af samarbejdsaftalen, at der hos samarbejdspartneren er udpeget en ansvarlig for projektets gennemførelse og økonomi. 10) Samarbejdspartner: En person, virksomhed eller organisation som samarbejder med ansøger om at gennemføre hele eller væsentlige dele af projektet. 11) Sikker Digital Post: Ved sikker Digital Post forstås sikker digital kommunikation til og fra Fiskeristyrelsen via f.eks. e-Boks, borger.dk, virk.dk, tunnelløsning eller sikker mail. 12) Små og mellemstore virksomheder (SMV): SMV som defineret i artikel 2, i Kommissionens henstilling nr. 361/2003/EF af 6. maj 2003, EU-Tidende 2003, nr. L 124; af 20. maj 2003, side 36 ff. 13) Udbudsloven og tilbudsloven: De på ansøgningstidspunktet gældende udbud- og tilbudsregler. Ved udbudsloven forstås udbudsloven. Ved tilbudsloven forstås lov om indhentning af tilbud i bygge- og anlægssektoren. 14) Undersøgende fiskeri: Brug af forskellige typer af udstyr til sporing af fisk og udstyr til at fastlægge hvilke fiskearter, der er forekommende i et område og i hvilke mængder, for at opnå viden om størrelsen på fiskebestanden i et område, og om en kommerciel udnyttelse vil være økonomisk rentabel.",
      "valid_from": "2021-07-06",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Al skriftlig kommunikation med Fiskeristyrelsen i forbindelse med tilskud efter denne bekendtgørelse skal ske med sikker Digital Post.",
      "valid_from": "2021-07-06",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Fiskeristyrelsen forestår den fysiske og administrative kontrol samt den efterfølgende regnskabskontrol af projekter, der modtager tilskud.",
      "valid_from": "2021-07-06",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Ansøgning om tilsagn om tilskud efter denne bekendtgørelse indgives til Fiskeristyrelsen på det ansøgningsskema, der er tilgængeligt for ordningen på Fiskeristyrelsens hjemmeside og indsendes via sikker Digital Post. Stk. 2. Fiskeristyrelsen kvitterer for, at ansøgningen er modtaget. Stk. 3. Tilskudsordningen er åben for ansøgning i den periode, der annonceres på Fiskeristyrelsens hjemmeside. Stk. 4. Ansøgningen om tilskud i medfør af § 1, stk. 1, skal indeholde 1) et ansøgningsskema, hvor de påkrævede oplysninger er afgivet, 2) et detaljeret budget for projektet, 3) en projektbeskrivelse, 4) en samarbejdsaftale, hvis to eller flere parter indgår i et samarbejde om projektet, 5) en underskrevet bekræftelse på, at ansøger og samarbejdspartnere er antagelig i medfør af artikel 10, stk. 1, i forordning nr. 2014/508/EU, 6) en underskrevet tro- og love erklæring på, at ansøger og samarbejdspartnere ikke har begået svig i forbindelse med EFF eller EHFF, som omhandlet i artikel 10, stk. 3, i forordning nr. 2014/508/EU, og 7) to direkte sammenlignelige tilbud for udgifter over 50.000 kr. til dokumentation for rimelige priser, jf. dog stk. 5. De to tilbud skal være afgivet af leverandører med forskellige CVR numre, og leverandørerne skal være uafhængige af hinanden og af ansøger. Stk. 5. Fiskeristyrelsen kan på baggrund af en konkret vurdering dispensere fra stk. 4, nr. 7, hvis ansøger dokumenterer, at der kun er en leverandør på markedet. Ansøger skal have gennemført en markedsundersøgelse og sammen med ansøgningen indsende en underskrevet erklæring, som findes på Fiskeristyrelsens hjemmeside om, at der kun er en leverandør på markedet. Stk. 6. Hvis det fremgår af ansøgningen, at der vil blive gennemført et udbud efter udbudslovens eller tilbudslovens regler for en eller flere af de tilskudsberettigede udgifter, forlanger Fiskeristyrelsen ikke, at ansøger sender to direkte sammenlignelige tilbud i henhold til stk. 4, nr. 7, sammen med ansøgningen.",
      "valid_from": "2021-07-06",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Fiskeristyrelsen kan give hel eller delvis afslag på ansøgninger, hvis 1) de anslåede tilskudsberettigede udgifter ikke er rimelige, jf. § 7, stk. 4, nr. 7, og stk. 5, 2) de påkrævede oplysninger i ansøgningen, jf. § 7, ikke er afgivet, 3) effekten af det ansøgte projekt ikke står i rimeligt forhold til projektets samlede anslåede udgifter, 4) effekten af det ansøgte projekt ikke i tilstrækkeligt omfang bidrager til opfyldelsen af formålet med ordningen, 5) ansøgeren på ansøgningstidspunktet ikke har administrativ, operationel og finansiel kapacitet til at gennemføre projektet, jf. § 4, nr. 1, og artikel 125, stk. 3, litra d, i forordningen nr. 2013/1303/EU, 6) de samlede tilskudsberettigede udgifter ikke beløber sig til mindst 200.000 kr., eller 7) udgifterne ikke er tilskudsberettigede, jf. § 13 og 14.",
      "valid_from": "2021-07-06",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Der er afsat 24 mio. kr. til tilskud under ordningen Fiskeri, natur og miljø 2021. Den afsatte bevillingsmæssige ramme til indsatsområderne 1) udvikling af selektive redskaber, jf. § 1, stk. 1, nr. 1, er på 15 mio. kr., og 2) udsætning af ål, jf. § 1, stk. 1, nr. 2, er på 9 mio. kr.",
      "valid_from": "2021-07-06",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Fiskeristyrelsen foretager en prioritering af de tilskudsberettigede ansøgninger inden for indsatsområderne, jf. § 1, stk. 1, inden for den afsatte bevillingsmæssige ramme, jf. § 9. Stk. 2. Ansøgninger i indsatsområde jf. § 1, stk. 1, nr. 1, prioriteres efter nedenstående kriterier, og der gives tilsagn om tilskud indtil den bevillingsmæssige ramme, jf. § 9, stk. 1, nr. 1, er opbrugt: 1) Ansøgers viden om udvikling og afprøvning af selektive redskaber. 2) Ansøgers adgang til testfaciliteter og forskningsskib til praktisk udvikling og afprøvning af selektive redskaber. 3) Ansøgers erfaring med samarbejde med fiskerierhvervet om udvikling og afprøvning af selektive redskaber. 4) Ansøgers erfaring med og kendskab til de krav til dokumentation, som er nødvendige for at få godkendelse af redskabers selektionsegenskaber efter EU-lovgivningen. 5) Ansøgers kapacitet til at gennemføre projekterne inden udgangen af 2022. Stk. 3. Ansøgninger om tilskud til projekter jf. § 1, stk. 1, nr. 2, prioriteres efter deres forventede bidrag til den danske åleforvaltningsplan i forhold til projektets omkostninger.",
      "valid_from": "2021-07-06",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. De angivne økonomiske rammer i § 9 for de to indsatsområder er indikative. Stk. 2. Fiskeristyrelsen kan til brug for prioriteringerne beskrevet i § 10 nedsætte et rådgivende udvalg, der bidrager til vurderingen af de indkomne ansøgninger, jf. § 7, stk. 2, i Hav- og Fiskerifondsloven.",
      "valid_from": "2021-07-06",
      "valid_to": null
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Tilsagn om tilskud er betinget af, at 1) alle dokumenter vedrørende projektet med tilhørende regnskabsbilag holdes tilgængelige for Fiskeristyrelsen i mindst 5,5 år fra slutudbetalingstidspunktet, jf. artikel 140, stk. 1, i forordning nr. 2013/1303/EU, 2) ansøgeren og samarbejdspartnere i projektet, under hele projektperioden og i en periode på fem år efter den sidste betaling til støttemodtageren er foretaget, opfylder betingelserne i artikel 10, i forordning nr. 2014/508/EU, 3) projekter der omfatter investeringer i infrastruktur eller produktive investeringer ikke ændres væsentligt, ophører eller flyttes uden for projektområdet, i 5 år fra datoen for slutudbetaling og i 3 år for SMV’er, jf. § 4, nr. 12, og artikel 71, stk. 1 og 3, i forordningen nr. 2013/1303/EU, 4) projekter der omfatter investeringer i infrastruktur eller produktive investeringer, ikke flyttes uden for EU i 10 år fra datoen for slutudbetaling, undtagen hvor tilskudsmodtageren er en SMV, jf. artikel 71, stk. 2, i forordningen nr. 2013/1303/EU, 5) projektet afsluttes senest den 1. juni 2023, 6) projektet ikke bidrager til kapacitetsudvidelse eller udstyr, som kan bidrage til fiskefartøjets evne til fangstforøgelse eller fiskefartøjets evne til at spore fisk, 7) projektet ikke omhandler undersøgende fiskeri, jf. § 4, nr. 14, 8) tilsagnshaver har et særskilt regnskabssystem eller en passende regnskabskode for alle transaktioner med tilknytning til projektet, jf. artikel 125, stk. 4, litra b, i forordning nr. 2013/1303/EU, 9) tilsagnshaver sender udbetalingsanmodning, opgørelse over tilskudsberettigede udgifter, alle udgiftsbilag, dokumentation for betaling og slutrapport rettidigt til Fiskeristyrelsen, jf. § 18, 10) de nødvendige tilladelser fra offentlige myndigheder er opnået inden anmodning om udbetaling, 11) kontrolmyndigheden sikres adgang til projektområdet og det fysiske projektmateriale i forbindelse med kontrol, og 12) projektet gennemføres i overensstemmelse med formålet med det ved tilsagnet godkendte projekt. Stk. 2. Hvis der er givet tilsagn om tilskud til udgifter efter § 13, stk. 5, er det endvidere en betingelse, at der i forbindelse med udbudsforretningen indhentes mindst to tilbud. Fiskeristyrelsen kan på baggrund af en konkret vurdering dispensere herfra, hvis det i overensstemmelse med § 7, stk. 5, er dokumenteret, at der kun findes en leverandør på markedet. Stk. 3. Det er, udover hvad der fremgår af stk. 1 og 2, en betingelse for opretholdelse af tilsagn om tilskud, at tilsagnshaver afgiver de oplysninger, som Fiskeristyrelsen beder om, herunder om forventede effekter, og indsender en evalueringsrapport om projektets effekter, 2 år efter projektet eller investeringen er afsluttet. Oplysningerne er nødvendige for at kunne overvåge og evaluere Hav- og Fiskeriudviklingsprogrammet, navnlig med hensyn til at opfylde specifikke mål og prioriteter, jf. artikel 111, i forordning nr. 2014/508/EU. Stk. 4. Fiskeristyrelsen kan fastsætte yderligere betingelser i tilsagnet. Stk. 5. Fiskeristyrelsen kan offentliggøre resultaterne af de projekter, som modtager tilskud.",
      "valid_from": "2021-07-06",
      "valid_to": null
    },
    {
      "provision_ref": "5:13",
      "chapter": "5",
      "section": "13",
      "content": "§ 13. De tilskudsberettigede udgifter kan omfatte følgende: 1) Løn til tilsagnshavers og samarbejdspartners personale, der er beskæftiget med projektet, jf. dog stk. 3. 2) 15 pct. overhead af den direkte lønudgift for tilsagnshavers og samarbejdspartners personale, der er beskæftiget med projektet. 3) Udgifter i forbindelse med tilsagnshavers og samarbejdspartners samt tilsagnshavers og samarbejdspartners personales deltagelse i konferencer. 4) Udgifter til konsulenter, dog højest en timepris på 1.200 kr. Konsulentens udgifter til rejser, kørsel, fortæring og repræsentation skal være indeholdt i timeprisen. 5) Udgifter til køb, leje og leasing af udstyr og materialer, som relaterer sig til vidensudvikling i projektet. 6) Rejseudgifter til tilsagnshaver, tilsagnshavers personale og til samarbejdspartnere og samarbejdspartneres personale. For rejser med tog, bus og fly gives tilskud til økonomiklasse. For rejser med egen bil gives tilskud efter statens laveste kørselstakst. Stk. 2. Udgifterne skal være direkte relateret til og nødvendige for at gennemføre projektet. Stk. 3. Udgifter til løn til personale, der er beskæftiget med projektet, er kun tilskudsberettigede, hvis udgifterne ikke normalt finansieres af offentlige institutioner, offentlige virksomheder eller kommunale fællesskaber, og udgifterne kan dokumenteres. Stk. 4. Fiskeristyrelsen yder tilskud til den billigste pris på baggrund af de to direkte sammenlignelige tilbud. Stk. 5. Hvis Fiskeristyrelsen ikke forlanger, at der sendes to tilbud til dokumentation for rimelige priser, jf. § 7, stk. 6, kan styrelsen i stedet give tilsagn til de anslåede priser i ansøgningen. Inden for rammerne af budgettet i tilsagnet er udgifter, som er omfattet af udbud, herunder udgifter til konsulenter uanset beløbsgrænsen i stk. 1, nr. 4, maksimalt tilskudsberettigede til det beløb, som følger af den gennemførte udbudsforretning. Stk. 6. Fiskeristyrelsen give tilsagn om tilskud til udgifter, der er afholdt fra 1. januar 2021.",
      "valid_from": "2021-07-06",
      "valid_to": null
    },
    {
      "provision_ref": "5:14",
      "chapter": "5",
      "section": "14",
      "content": "§ 14. De tilskudsberettigede projektudgifter kan ikke omfatte følgende: 1) Advokat- og revisionsomkostninger. 2) Almindelige driftsomkostninger, jf. artikel 25, stk. 2, i forordning nr. 2014/508/EU. 3) Finansierings- og pengeinstitutomkostninger. 4) Køb på afbetaling med eller uden ejendomsforbehold. 5) Udgifter, hvortil der er modtaget tilskud fra anden offentlig myndighed, undtagen særlige garantier, kautioner og lignende, jf. § 16, stk. 2. 6) Udgifter, hvortil der gives andre EU-tilskud. 7) Udgifter, hvor fakturaen ikke er udstedt til tilsagnshaver. 8) Udgifter, i form af naturalydelser, som omhandlet i artikel 69, i forordning nr. 2013/1303/EU. 9) Udgifter som tilsagnshaver har afholdt, inden Fiskeristyrelsen har givet tilsagn, jf. dog § 13, stk. 6. 10) Udgifter til at varetage sædvanlige myndighedsopgaver, medmindre opgaven er en udvidelse eller et tillæg til de sædvanlige myndighedsopgaver. 11) Udgifter til investeringer vedrørende kantine. 12) Udgifter til køb af brugt udstyr og materialer. 13) Udgifter til køb af grunde og bygninger og omkostninger forbundet hermed. 14) Udgifter til køb af køretøjer til ekstern transport. 15) Udgifter til moms, medmindre denne endeligt bæres af tilsagnshaver, jf. artikel 69, stk. 3, litra c, i forordning nr. 2013/1303/EU. 16) Udgifter til produkter og ydelser, som tilsagnshaver sælger fra egen virksomhed. 17) Udgifter til reparation af udstyr. 18) Udgifter til simple genanskaffelser. 19) Udgifter vedrørende aktiviteter, som tilsagnshaver er forpligtet til at gennemføre i medfør af anden lovgivning.",
      "valid_from": "2021-07-06",
      "valid_to": null
    },
    {
      "provision_ref": "6:15",
      "chapter": "6",
      "section": "15",
      "content": "§ 15. Projekter efter § 1, stk. 1, nr. 1, kan opnå en intensitet af offentlig støtte på 100 pct. af de samlede tilskudsberettigede udgifter. Stk. 2. Den samlede offentlige støtte til projekter, der er omfattet af § 1, stk. 1, nr. 2, kan være op til 100 pct. af de tilskudsberettigede udgifter.",
      "valid_from": "2021-07-06",
      "valid_to": null
    },
    {
      "provision_ref": "6:16",
      "chapter": "6",
      "section": "16",
      "content": "§ 16. Tilskud efter denne bekendtgørelse kan kombineres med andet offentligt nationalt tilskud i form af garanti, kaution eller lignende, til udgifter, der er tilskudsberettigede efter denne bekendtgørelse. Stk. 2. Ydes der andet tilskud som nævnt i stk. 1 nedsættes tilskuddet efter denne bekendtgørelse, så det samlede offentlige tilskud ikke overstiger satserne i § 15. Stk. 3. Nettoindtægter, der er skabt af tilskudsmodtager eller samarbejdspartner, ved fiskefartøjers deltagelse i projektet, fratrækkes de støtteberettigede udgifter til projektet i overensstemmelse med artikel 39, stk. 6, i forordning nr. 2014/508/EU og artikel 65, stk. 8 i forordning nr. 2013/1303/EU. Dette gælder dog ikke for projekter, hvis tilskudsberettigede udgifter ikke overstiger 100.000 EUR, jf. artikel 65, stk. 8, litra i, i forordning nr. 2013/1303/EU. Stk. 4. For projekter, der ikke kun modtager direkte støtte, må støttebeløbets bruttosubventionsækvivalent ikke overstige den maksimale støtteintensitet for offentlig støtte, der er fastsat i artikel 95, i forordning nr. 2014/508/EU og de gennemførelsesakter, der er vedtaget på grundlag af den nævnte forordnings artikel 95, stk. 5. Stk. 5. Tilsagnshaver skal give offentlig adgang til resultaterne af projektet.",
      "valid_from": "2021-07-06",
      "valid_to": null
    },
    {
      "provision_ref": "7:17",
      "chapter": "7",
      "section": "17",
      "content": "§ 17. Væsentlige projektændringer kan godkendes af Fiskeristyrelsen på betingelse af, at de er i overensstemmelse med formålet med det ved tilsagnet godkendte projekt. Anmodning om en væsentlig projektændring skal indsendes via sikker Digital Post på et særligt skema, der findes på Fiskeristyrelsens hjemmeside. Anmodningen skal godkendes af Fiskeristyrelsen, inden den væsentlige ændring må sættes i gang. Stk. 2. Anmodning om væsentlig ændring af et projekt skal være modtaget i Fiskeristyrelsen senest to måneder før den dato, hvor projektet senest skal være afsluttet. Stk. 3. Tilsagnsbeløbet kan ikke forhøjes i forbindelse med ændring af et projekt. Stk. 4. Anmodning om ændring af projektet kan ikke godkendes, såfremt ændringen betyder, at projektet i sin ændrede form ikke ville være blevet prioriteret, jf. § 10. Stk. 5. Ændringer, der ikke vedrører formålet med det ved tilsagnet godkendte projekt, kan gennemføres uden Fiskerstyrelsens forudgående godkendelse. Stk. 6. Stk. 5, gælder ikke, hvis investeringer som følge af ændringen overstiger 50.000 kr., da der i så fald skal indsendes to tilbud, jf. § 7, stk. 4, nr. 7. Bestemmelsen i stk. 5 finder dog anvendelse hvis der vil blive gennemført et udbud efter udbudslovens eller tilbudslovens regler for en eller flere af de udgifter, der er omfattet af projektændringen, jf. § 7, stk. 6. Stk. 7. Hvis et gennemført udbud medfører en lavere omkostning end anført i ansøgningen om tilsagn, kan der ikke ved en anmodning om ændring af projektet ske omfordeling i budgettet af de frigjorte midler til en anden omkostningsart. Stk. 8. Hvis Fiskeristyrelsens har godkendt en anmodning om ændring i strid med stk. 7, inden dokumentation for afholdte udbud er modtaget, jf. § 18, stk. 1, nr. 4, vil godkendelsen blive tilbagekaldt.",
      "valid_from": "2021-07-06",
      "valid_to": null
    },
    {
      "provision_ref": "8:18",
      "chapter": "8",
      "section": "18",
      "content": "§ 18. Udbetaling af tilskud sker på baggrund af tilsagnshavers opgørelse over betalte tilskudsberettigede udgifter. Anmodning om udbetaling af tilskud skal indsendes via sikker Digital Post på det udbetalingsskema, der findes på Fiskeristyrelsens hjemmeside, og vedlægges 1) alle udgiftsbilag, 2) de eventuelle nødvendige tilladelser til projektet fra offentlige myndigheder, 3) dokumentation for betaling af udgifterne, 4) dokumentation for eventuelt afholdte udbud, 5) dokumentation for eventuelle offentlige nationale tilskud i form af garanti, kaution eller lignende, jf. § 16, 6) dokumentation for genererede indtægter under gennemførelsen af projektet, jf. § 16, stk. 3, og 7) en slutrapport, der skal udfærdiges på et særligt skema, der findes på Fiskeristyrelsens hjemmeside. Stk. 2. Fiskeristyrelsen kan afvise at behandle en udbetalingsanmodning, hvis bilagene jf. stk. 1, ikke indsendes i overskuelig form, herunder hvis der vedlægges bilag, som ikke er relevante for tilsagnet. Stk. 3. Tilskud kan udbetales i én rate og én slutudbetaling. Rateudbetalingen skal udgøre mindst 20 pct. og maksimum 80 pct. af det samlede tilsagnsbeløb. Stk. 4. Anmodning om slutudbetaling skal være modtaget i Fiskeristyrelsen senest den 1. juni 2023. Stk. 5. Inden slutudbetaling er det en betingelse, at Fiskeristyrelsens har godkendt slutrapporten. Stk. 6. Alle udgifter skal være afholdt og betalt af tilsagnshaver. De skal være betalt senest på tidspunktet, hvor udbetalingsanmodningen indsendes, jf. stk. 4. Stk. 7. Hvis der i anmodningen om udbetaling indgår faktura, som er udstedt af en leverandør, som ikke er uafhængig af tilsagnshaver, giver Fiskeristyrelsen højst tilskud til kostprisen. Tilsagnshaver skal dokumentere kostprisen. Hvis kostprisen ikke dokumenteres, og Fiskeristyrelsen ikke kan fastsætte kostprisen skønsmæssigt, vil fakturabeløbet blive nedsat med 25 %, før tilskuddet beregnes.",
      "valid_from": "2021-07-06",
      "valid_to": null
    },
    {
      "provision_ref": "8:19",
      "chapter": "8",
      "section": "19",
      "content": "§ 19. Fiskeristyrelsen overfører tilskuddet til tilsagnshavers NemKonto.",
      "valid_from": "2021-07-06",
      "valid_to": null
    },
    {
      "provision_ref": "9:20",
      "chapter": "9",
      "section": "20",
      "content": "§ 20. Fiskeristyrelsen træffer afgørelse om bortfald af tilsagn hvis 1) ansøger har afgivet urigtige eller vildledende oplysninger eller har fortiet oplysninger af betydning for sagens afgørelse, eller 2) tilsagnshaver tilsidesætter sine pligter efter kapitel 7 eller §§ 8, og 9, stk. 2, i Hav- og Fiskerifondsloven.",
      "valid_from": "2021-07-06",
      "valid_to": null
    },
    {
      "provision_ref": "9:21",
      "chapter": "9",
      "section": "21",
      "content": "§ 21. Fiskeristyrelsen træffer afgørelse om helt eller delvist bortfald af tilsagn, nedsættelse og tilbagebetaling af tilskud, hvis betingelserne i § 12 ikke er overholdt. Stk. 2. Afgørelse om en forholdsmæssig reduktion af tilskuddet efter stk. 1, træffes ud fra en vurdering af arten og betydningen og det økonomiske tab for EHFF, jf. artikel 143, stk. 2, i forordning nr. 2013/1303/EU, jf. dog stk. 3 og 4, og § 22. Stk. 3. For at fastlægge omfanget af en overtrædelse vurderer Fiskeristyrelsen, hvor stor en del af projektet, som er berørt af overtrædelsen, og der sker kun nedsættelse for den del. Stk. 4. Stk. 2 og 3, finder kun anvendelse for overtrædelser, hvor projektet fortsat efter Fiskeristyrelsens vurdering lever op til ordningens formål, da tilsagnet ellers bortfalder. Stk. 5. Hvis betingelsen i § 12, stk. 1, nr. 2, ikke er overholdt, nedsætter Fiskeristyrelsen tilskuddet i forhold til arten, grovheden, varigheden og hyppigheden af overtrædelsen og betydningen af EHFF bidraget for tilsagnshavers økonomiske aktivitet, jf. artikel 99, stk. 2, i forordning nr. 2014/508/EU.",
      "valid_from": "2021-07-06",
      "valid_to": null
    },
    {
      "provision_ref": "9:22",
      "chapter": "9",
      "section": "22",
      "content": "§ 22. Indsendelse af slutudbetalingsanmodningen efter den 1. juni 2023 medfører bortfald af tilsagn.",
      "valid_from": "2021-07-06",
      "valid_to": null
    },
    {
      "provision_ref": "9:23",
      "chapter": "9",
      "section": "23",
      "content": "§ 23. Fiskeristyrelsen kan efter en konkret vurdering træffe afgørelse om at opretholde tilsagnet eller foretage en forholdsmæssig nedsættelse af den samlede værdi af de tilskudsberettigede udgifter, der skulle have været i udbud, hvis udbudslovens eller tilbudslovens regler ikke er overholdt. Stk. 2. Overtrædelse af bestemmelsen i stk. 1 medfører, at tilskuddet nedsættes forholdsmæssigt ud fra en vurdering af art og betydning af overtrædelsen og det eventuelle tab for EHFF, jf. artikel 143, stk. 2, i forordning nr. 2013/1303/EU. Stk. 3. Hvis der er givet tilsagn om tilskud til udgifter efter § 13, stk. 5 eller gennemført en projektændring jf. § 17, stk. 6, 2. punktum, men udbud ikke er gennemført i henhold til § 12, stk. 2, bortfalder tilsagnet til disse udgifter helt.",
      "valid_from": "2021-07-06",
      "valid_to": null
    },
    {
      "provision_ref": "10:24",
      "chapter": "10",
      "section": "24",
      "content": "§ 24. Fiskeristyrelsen kan anerkende tilfælde af force majeure og andre ekstraordinære omstændigheder, der forhindrer tilsagnshaver i at gennemføre projektet inden for projektperioden og opfylde de betingelser, der er knyttet til tilsagnet. Hvis Fiskeristyrelsen anerkender tilfælde af force majeure eller andre ekstraordinære omstændigheder, sker der ikke bortfald af tilsagn og tilbagebetaling eller nedsættelse af tilskud, jf. denne bekendtgørelses kapitel 9. Stk. 2. Hvis tilsagnshaver eller dennes dødsbo ønsker at påberåbe sig force majeure eller andre ekstraordinære omstændigheder, skal dette meddeles Fiskeristyrelsen skriftligt senest 15 arbejdsdage efter det tidspunkt, hvor tilsagnshaver eller dennes dødsbo er i stand til at gøre det. Meddelelsen skal være vedlagt fyldestgørende dokumentationsmateriale. Stk. 3. Fiskeristyrelsen kan kun anerkende force majeure eller andre ekstraordinære omstændigheder, hvis de indtrufne begivenheder konkret forhindrer tilsagnshaver i at gennemføre projektet og opfylde de betingelser, der er knyttet til tilsagnet, og hvis tilsagnshaver ikke ved en forholdsmæssig indsats kunne have sikret sig herimod.",
      "valid_from": "2021-07-06",
      "valid_to": null
    },
    {
      "provision_ref": "11:25",
      "chapter": "11",
      "section": "25",
      "content": "§ 25. Bekendtgørelsen træder i kraft den 9. juli 2021. Stk. 2. Bekendtgørelse nr. 887 af 12. maj 2020 om tilskud til fiskeri, natur og miljø ophæves. Stk. 3. Bekendtgørelsen nævnt i stk. 2 finder fortsat anvendelse for tilsagn, der er givet i medfør heraf, og for ansøgninger om tilsagn, der er indgivet, men endnu ikke er færdigbehandlet.",
      "valid_from": "2021-07-06",
      "valid_to": null
    }
  ],
  "definitions": [
    {
      "term": "sikker digital post",
      "definition": "sikker digital kommunikation til og fra Fiskeristyrelsen via f",
      "source_provision": "2:4"
    }
  ]
}
