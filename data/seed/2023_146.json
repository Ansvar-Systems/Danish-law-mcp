{
  "id": "2023:146",
  "type": "statute",
  "title": "Bekendtgørelse om optagelse af sorter af planteformeringsmateriale på den nationale sortsliste",
  "short_name": "BEK H#LOKDOK04",
  "status": "in_force",
  "issued_date": "2023-02-08",
  "url": "https://www.retsinformation.dk/eli/lta/2023/146/xml",
  "description": "Retsinformation source. DocumentId=DC000900; AccessionNumber=B20230014605; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse for sorter af arter omfattet af den til enhver tid gældende bekendtgørelse om sædekorn, bekendtgørelse om markfrø, bekendtgørelse om grøntsagsfrø, bekendtgørelse om læggekartofler og avl af konsumkartofler, bekendtgørelse om grøntsagsplanter og grøntsagsplanteformeringsmateriale og bekendtgørelse om frugtplanter og frugtplanteformeringsmateriale, som skal optages på sortsliste for at kunne handles. Stk. 2. Uanset stk. 1 finder bekendtgørelsen ikke anvendelse på sorter, hvis frø eller planter beviseligt er bestemt til udførsel til tredjelande."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Forædler: Den eller dem, der har frembragt sorten. 2) CPVO: EU’s sortsmyndighed (Community Plant Variety Office). 3) UPOV: Den internationale union for beskyttelse af nye plantesorter (International Union for the Protection of New Varieties of Plants). 4) Vedligeholder: Den eller dem, der er ansvarlig for vedligeholdelsesavl af sorten, jf. kapitel 4. For så vidt angår sorter af frugtplanter og hobbysorter skal ”vedligeholderen” forstås som forædleren, og for så vidt angår sorter af frugtplanter, der skal optages på sortslisten med en officielt anerkendt beskrivelse, jf. § 4, som ihændehaveren af sorten, jf. dog undtagelsen i § 18, stk. 1. 5) Identitetsafprøvning: Kontrol af bevaringssorter via dyrkningsundersøgelser af væsentlige egenskaber i forhold til selvstændighed, ensartethed og stabilitet i henhold til de tekniske protokoller, der er udarbejdet af CPVO eller i henhold til de vejledende principper, der er udarbejdet af UPOV, samt en sammenligning, der skal sikre at sorten fortsat er identisk med den oprindelige sort, der er bevaret i en genbank."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Anmeldelse af en sort af arter, der er omfattet af bekendtgørelserne nævnt i § 1, stk. 1, til optagelse på den nationale sortsliste skal indgives til Plantenyhedsnævnet, på en blanket, der fås hos TystofteFonden eller på www.tystofte.dk. Stk. 2. Anmeldelse kan indgives af forædleren, vedligeholderen eller af en repræsentant for denne. Stk. 3. Har vedligeholderen ikke hjemsted i en medlemsstat af Den Europæiske Union, skal anmeldelse indgives af en repræsentant for denne, der har hjemsted i en medlemsstat af Den Europæiske Union."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Uanset § 3, skal anmeldelse af sorter af frugtplanter til optagelse på den nationale sortsliste med en officielt anerkendt beskrivelse, jf. § 7, indgives til Landbrugsstyrelsen. Anmeldelse kan indgives af ihændehaveren af sorten. Anmeldelsen skal indeholde følgende oplysninger: 1) Sortsnavn, eventuelt med angivelse af sortens almindeligt kendte synonymer. 2) Sortsbeskrivelse, mindst på grundlag af sortens kendetegn og udtryk, efter retningslinjer fastsat af Landbrugsstyrelsen. 3) En beskrivelse, så vidt muligt, af hvordan sorten afviger fra de andre sorter, der ligner den mest. Stk. 2. Landbrugsstyrelsen kan anerkende en detaljeret sortsbeskrivelse fra ihændehaveren af sorten og på baggrund af denne optage en sort af frugtplanter med en officielt anerkendt beskrivelse på den nationale sortsliste. Den officielt anerkendte beskrivelse skal indeholde oplysningerne nævnt i stk. 1, nr. 1-3."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Plantenyhedsnævnet godkender og optager en sort på sortslisten, hvis der på grundlag af en officiel afprøvning, der især udføres ved prøvedyrkning, kan konstateres følgende: 1) Sorten er a) selvstændig, hvorved forstås, at sorten, uanset udgangsmaterialets kunstige eller naturlige oprindelse, ved et eller flere kendetegn, der kan erkendes og beskrives præcist, tydeligt adskiller sig fra enhver anden sort, der er kendt her i landet eller i en medlemsstat af Den Europæiske Union, b) tilstrækkeligt ensartet, hvorved forstås, at sorten, under hensyntagen til artens formeringsmåde, består af planter, der bortset fra enkelte undtagelser ligner hinanden eller genetisk er identiske med hensyn til de kendetegn, der benyttes ved undersøgelsen af, om sorten er ensartet, c) stabil, hvorved forstås, at sorten, efter gentagne formeringer eller, hvis forædleren har fastlagt en særlig formeringscyklus, efter afslutningen af hver cyklus, stadig i sine væsentlige kendetegn er i overensstemmelse med sortsbeskrivelsen, og d) har en tilfredsstillende dyrknings- og nytteværdi, hvorved forstås, at sorten i forhold til andre sorter, der er optaget på sortslisten, ved sine egenskaber frembyder en forbedring i dyrkningen eller i udnyttelse af afgrøden og af de produkter, der fremstilles heraf, i hvert fald i en bestemt egn. Enkelte ugunstige egenskaber kan opvejes af andre gunstige egenskaber. 2) Anmelderens forslag til sortsnavn er godkendt efter den til enhver tid gældende bekendtgørelse om sortsnavne. Stk. 2. Officiel afprøvning af de arter, der er nævnt i bilag 1, skal ske efter de i bilaget nævnte tekniske protokoller, der er udarbejdet af CPVO, eller efter de vejledende principper, der er udarbejdet af UPOV, for afprøvning af selvstændighed, ensartethed og stabilitet. Hvis der ikke findes tekniske protokoller eller vejledende principper for en art, skal afprøvning ske efter nationale retningslinjer. Alle sortskendetegn, beskrevet i de tekniske protokoller, og alle kendetegn, der er markeret med en asterisk i de vejledende principper, skal undersøges, forudsat at iagttagelsen af et kendetegn ikke umuliggøres af andre kendetegn, og forudsat at iagttagelsen af et kendetegn ikke hindres af de miljøvilkår, som afprøvningen udføres under. Stk. 3. Ved afprøvning for dyrknings- og nytteværdi lægges der vægt på udbytte, resistens over for skadegørere, forhold over for de omgivende faktorer og kvalitetsegenskaber. De anvendte metoder angives, når resultaterne meddeles. Stk. 4. Sorter af indavlede linjer og hybrider, der alene skal anvendes som komponenter i endelige sorter af grøntsagsarter og landbrugsplantearter, bortset fra kartofler, skal kun optages på den nationale sortsliste, hvis frøet eller sædekornet af den pågældende komponent skal markedsføres under komponentens eget sortsnavn. Stk. 5. For sorter af grøntsagsarter, hvis frø kun kan kontrolleres som standardfrø, kan resultaterne af ikke-officielle undersøgelser samt de under dyrkningen indvundne praktiske erfaringer tages i betragtning i forbindelse med resultater af en officiel undersøgelse. Stk. 6. Der skal ikke foretages afprøvning af sorter af frugtplanter, hvis anmelderen fremlægger oplysninger om en officiel beskrivelse fastlagt af en anden medlemsstats officielle ansvarlige organ, hvis Plantenyhedsnævnet vurderer, at disse oplysninger viser, at betingelserne i stk. 1 og 2 er overholdt."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Officiel afprøvning skal ske hos en privat juridisk person, der er udpeget hertil af Landbrugsstyrelsen, jf. bekendtgørelse nr. 1015 af 26. juni 2020 om udpegning af virksomheder til at udføre visse afprøvningsopgaver vedrørende plantenyhedsbeskyttelse, sortslisteoptagelse og certificering af planteformeringsmateriale samt til at udføre officiel avlskontrol og officiel prøvetagning, eller hos en tilsvarende akkrediteret institution i en anden medlemsstat af Den Europæiske Union. Stk. 2. Den udpegede virksomhed, jf. stk. 1, skal give anmelder mulighed for løbende at holde sig informeret om forhold af betydning for sortens fortsatte afprøvning. Stk. 3. Den udpegede virksomhed skal sende alle foreliggende oplysninger om sorten, herunder en beskrivelse af sorten og resultaterne af afprøvningerne til Plantenyhedsnævnet til brug for nævnets afgørelse om sortslisteoptagelse. Stk. 4. Den udpegede virksomhed skal sende en standardprøve af det frø, læggemateriale eller plantemateriale, der er anvendt til afprøvningerne til TystofteFonden."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Sorter af frugtplanter kan optages på sortslisten med en officielt anerkendt beskrivelse, uden at der foretages en officiel afprøvning som beskrevet i § 5, stk. 1, hvis sorten har været markedsført i Danmark før den 30. september 2012."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Bestemmelsen i § 5, stk. 1, nr. 1, litra d, gælder ikke for 1) sorter af græsser til andet end foderbrug, 2) sorter af grøntsagsarter, bortset fra cikorierod, 3) sorter, herunder indavlede linjer og hybrider, der alene skal anvendes som komponenter for hybridsorter, der opfylder kriterierne for optagelse på sortsliste, og 4) sorter af frugtplanter. Stk. 2. Bestemmelsen i § 5, stk. 1, nr. 2, gælder ikke for sorter af frugtplanter, der skal optages på sortslisten med en officielt anerkendt beskrivelse."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Landbrugsstyrelsen træffer afgørelse om at afvise at optage en sort på sortslisten, hvis dyrkningen af sorten kan medføre risiko for menneskers, dyrs eller planters sundhed eller for miljøet."
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Med henblik på in situ-bevarelse og bæredygtig udnyttelse af plantegenetiske ressourcer kan Plantenyhedsnævnet godkende landracer eller sorter af landbrugsarter og grønsagsarter, hvis oprindelsesregion omfatter Danmark, til optagelse på sortslisten som bevaringssort. Danmark betragtes som én samlet oprindelsesregion. Stk. 2. Plantenyhedsnævnet kan godkende sorter af grønsagsarter uden egentlig kommerciel produktionsværdi, der er udviklet med henblik på dyrkning under særlige landbrugstekniske, klimatiske eller jordbundsmæssige forhold, til optagelse på sortslisten som hobbysort."
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Anmeldelse af en landrace eller sort af landbrugsarter og grønsagsarter til optagelse på sortslisten som bevaringssort eller hobbysort skal indgives til Plantenyhedsnævnet på en blanket, der fås hos TystofteFonden eller på www.tystofte.dk. Anmeldelsen skal vedlægges: 1) Beskrivelse af sortens markante karakteristika og dens sortsnavn. 2) Eventuelle resultater af uofficielle analyser, som anmelder er i besiddelse af. 3) Oplysninger om praktisk erfaring med dyrkning, opformering og anvendelse af sorten. 4) Oplysninger om sorten fra institutioner med ansvar for de plantegenetiske ressourcer. Stk. 2. I forbindelse med anmeldelse af en bevaringssort skal der, udover oplysningerne i stk. 1, vedlægges oplysninger om sortens oprindelsesregion, hvis oprindelsesregionen omfatter andre medlemsstater af Den Europæiske Union end Danmark. Stk. 3. I forbindelse med anmeldelse af en hobbysort skal der, udover oplysningerne i stk. 1, vedlægges dokumentation for, at sorten er uden egentlig produktionsværdi, og at sorten er udviklet med henblik på dyrkning under særlige landbrugstekniske, klimatiske eller jordbundsmæssige forhold. Stk. 4. Landracen eller sorten skal identitetsafprøves. Identitetsafprøvningen skal udføres af en privat juridisk person, der er udpeget hertil af Landbrugsstyrelsen, jf. bekendtgørelse nr. 1015 af 26. juni 2020 om udpegning af virksomheder til at udføre visse afprøvningsopgaver vedrørende plantenyhedsbeskyttelse, sortslisteoptagelse og certificering af planteformeringsmateriale samt til at udføre officiel avlskontrol og officiel prøvetagning. Stk. 5. Den udpegede virksomhed skal sende alle foreliggende oplysninger om landracen eller sorten, herunder en eventuel beskrivelse af landracen eller sorten og resultatet af identitetsafprøvningen til Plantenyhedsnævnet. Stk. 6. Den udpegede virksomhed, skal sende en standardprøve af det frø, læggemateriale eller plantemateriale, der er anvendt til identitetsafprøvningen, til TystofteFonden."
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Uanset § 5 skal der ikke foretages en officiel afprøvning af landracer eller sorter, der anmeldes til optagelse på sortslisten som bevaringssort, hvis oplysningerne i anmeldelsen, jf. § 11, stk. 1, udgør et tilstrækkeligt grundlag for Plantenyhedsnævnets afgørelse."
    },
    {
      "provision_ref": "2:13",
      "chapter": "2",
      "section": "13",
      "content": "§ 13. Sorter godkendes og optages på sortsliste som »bevaringssort«, hvis Plantenyhedsnævnet efter et konkret skøn vurderer, at sorten 1) er interessant med henblik på bevarelse af plantegenetiske ressourcer, og 2) på basis af identitetskontrollen i tilstrækkelig grad fortsat opfylder kravene i § 5, stk. 1, nr. 1, litra a-c, i forhold til den oprindelige sort. Stk. 2. For så vidt angår sorter af grønsagsarter, optages disse på sortslisten med angivelsen 1) »bevaringssort, hvis frø certificeres i overensstemmelse med artikel 10 i Kommissionens direktiv 2009/145/EF eller kontrolleres i overensstemmelse med artikel 10 i direktivet«, eller 2) »bevaringssort, hvis frø kontrolleres i overensstemmelse med artikel 11 i Kommissionens direktiv 2009/145/EF«."
    },
    {
      "provision_ref": "2:14",
      "chapter": "2",
      "section": "14",
      "content": "§ 14. Sorter godkendes og optages på sortsliste som »hobbysort«, hvis Plantenyhedsnævnet efter et konkret skøn vurderer, at sorten 1) er uden egentlig produktionsværdi, 2) er udviklet med henblik på dyrkning under særlige landbrugstekniske, klimatiske eller jordbrugsmæssige forhold, og 3) på basis af identitetskontrollen i tilstrækkelig grad fortsat opfylder kravene i § 5, stk. 1, nr. 1, litra a-c, i forhold til den oprindelige sort. Stk. 2. Hobbysorter optages på sortslisten med angivelsen »sort, der er udviklet med henblik på dyrkning under særlige forhold, hvis frø kontrolleres i overensstemmelse med artikel 26 i direktiv 2009/145/EF«."
    },
    {
      "provision_ref": "2:15",
      "chapter": "2",
      "section": "15",
      "content": "§ 15. Plantenyhedsnævnet kan ikke godkende en sort som bevaringssort eller hobbysort, hvis 1) sorten i forvejen er opført på EU’s fælles sortsliste over landbrugsplantearter eller grønsagsarter som en anden slags sort end en bevaringssort eller hobbysort, 2) sorten er slettet af EU’s fælles sortsliste inden for de seneste 2 år, eller inden for 2 år efter udløbet af den frist for certificering og handel, der eventuelt er indrømmet i henhold til § 20, eller 3) sorten er beskyttet af en national sortsbeskyttelse eller af en EF-sortsbeskyttelse i henhold til Rådets forordning (EF) nr. 2100/94, eller der er en ansøgning om en sådan sortsbeskyttelse under behandling."
    },
    {
      "provision_ref": "2:16",
      "chapter": "2",
      "section": "16",
      "content": "§ 16. Plantenyhedsnævnet kan kun optage en genetisk modificeret sort på sortslisten, hvis den er godkendt til dyrkning i Den Europæiske Union. Stk. 2. Er materiale af en genetisk modificeret sort bestemt til anvendelse som fødevarer, jf. artikel 3, eller som et foderstof, jf. artikel 15 i Europa-Parlamentets og Rådets forordning nr. 1829/2003/EF om genetisk modificerede fødevarer og foderstoffer, optages sorten først på sortslisten, når den er blevet tilladt i henhold til nævnte forordning."
    },
    {
      "provision_ref": "3:17",
      "chapter": "3",
      "section": "17",
      "content": "§ 17. Plantenyhedsnævnet kan træffe beslutning om at undlade eller afkorte afprøvningen af en anmeldt sort, herunder en bevaringssort, for så vidt angår de egenskaber, der er nævnt i § 5, stk. 1, nr. 1, litra a-c, i det omfang der foreligger resultater fra en officiel afprøvning fra en CPVO-akkrediteret institution i en anden medlemsstat af Den Europæiske Union. Stk. 2. For så vidt angår afprøvningen for dyrknings- og nytteværdi, jf. § 5, stk. 1, nr. 1, litra d, kan Plantenyhedsnævnet træffe afgørelse om at benytte resultater fra officielt anerkendte undersøgelser i en anden medlemsstat af Den Europæiske Union, dog ikke resultater fra dyrkningsundersøgelser."
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Sorter optaget på sortsliste, dog ikke sorter af frugtplanter og sorter, der er optaget som hobbysorter, skal bevares ved systematisk vedligeholdelsesavl. Stk. 2. Vedligeholderen skal 1) sikre, ved et systematisk tilrettelagt avlsarbejde (vedligeholdelsesavl), at der til stadighed foreligger formeringsmateriale af sorten, der svarer til oplysningerne i sortsarkivet, jf. § 22, om den godkendte sort, 2) føre og opbevare optegnelser om formering af sorten til brug ved kontrol af vedligeholdelsen, herunder optegnelser om generationerne forud for basismaterialet, og 3) efter anmodning stille prøver af frø, læggemateriale eller plantemateriale af sorten til rådighed for TystofteFonden til efterkontrol. Stk. 3. Vedligeholdelsesavl kan gennemføres i en anden medlemsstat af Den Europæiske Union og i stater, hvis kontrol er ligestillet hermed, hvis Rådet for Den Europæiske Union har godkendt staten som ligestillet med en medlemsstat. Stk. 4. Bestemmelserne i stk. 2, nr. 2, 2. led, og stk. 3 gælder ikke for bevaringssorter, der alene har oprindelsesregion i Danmark. Stk. 5. Bestemmelserne i stk. 2 og 3 gælder ikke for sorter af frugtplanter, der optages på sortslisten med en officielt anerkendt beskrivelse."
    },
    {
      "provision_ref": "5:19",
      "chapter": "5",
      "section": "19",
      "content": "§ 19. Godkendelsen af en sort af landbrugsplante- eller grønsagsarter gælder til udløbet af det 10. kalenderår efter godkendelsesåret. For sorter af frugtplantearter kan godkendelsen dog gælde i op til 30 år. For genetisk modificerede sorter af frugtplantearter begrænses gyldighedsperioden dog til den periode for hvilken den genetiske modificerede organisme, som sorten består af, er godkendt til dyrkning i henhold til direktiv 2001/18/EF eller forordning 1829/2003/EF."
    },
    {
      "provision_ref": "5:20",
      "chapter": "5",
      "section": "20",
      "content": "§ 20. Avlen på en godkendt sort kan certificeres, henholdsvis kontrolleres som standardfrø, og sælges indtil den 30. juni i det tredje år efter udløbet af godkendelsen. Ønsker vedligeholderen eller dennes repræsentant at udnytte denne mulighed, skal dette meddeles Plantenyhedsnævnet senest ved udløbet af godkendelsen."
    },
    {
      "provision_ref": "5:21",
      "chapter": "5",
      "section": "21",
      "content": "§ 21. Godkendelsen af en sort af landbrugsplante- eller grønsagsarter kan forlænges for ti år af gangen, hvis betydningen af at opretholde dyrkningen af sorten berettiger hertil, og vedligeholderen eller dennes repræsentant kan dokumentere, at sorten 1) stadig overholder betingelserne for optagelse på sortsliste, jf. kapitel 2, og 2) er vedligeholdt efter bestemmelserne i § 18, stk. 2."
    },
    {
      "provision_ref": "5:22",
      "chapter": "5",
      "section": "22",
      "content": "§ 22. Godkendelsen af en sort af frugtplantearter kan forlænges for op til 30 år af gangen, hvis der stadig er materiale af den pågældende sort til rådighed. Stk. 2. For genetisk modificerede sorter af frugtplantearter er forlængelsen betinget af, at den pågældende genetisk modificerede organisme fortsat er godkendt til dyrkning i henhold til direktiv 2001/18/EF eller forordning 1829/2003/EF. Forlængelsen begrænses til godkendelsesperioden for den pågældende genetisk modificerede organisme."
    },
    {
      "provision_ref": "5:23",
      "chapter": "5",
      "section": "23",
      "content": "§ 23. Ansøgning om forlængelse af en godkendelse, jf. dog stk. 2, skal indgives skriftligt til Plantenyhedsnævnet senest to år før godkendelsen udløber. Ansøgning kan kun indgives af vedligeholderen eller dennes repræsentant. Er behandlingen af ansøgningen ikke afsluttet, inden godkendelsen udløber, forlænges godkendelsen, til sagen er afsluttet. Stk. 2. Ansøgning om forlængelse af en godkendelse af en sort af frugtplantearter optaget på sortslisten med en officielt anerkendt beskrivelse skal indgives skriftligt til Landbrugsstyrelsen. Stk. 3. Plantenyhedsnævnet kan forlænge godkendelsen af en sort af frugtplantearter, selvom der ikke er indgivet an ansøgning om forlængelse, hvis nævnet vurderer, at forlængelsen tjener til at bevare genetisk mangfoldighed og bæredygtig produktion eller på anden måde tjener almene interesser."
    },
    {
      "provision_ref": "6:24",
      "chapter": "6",
      "section": "24",
      "content": "§ 24. Plantenyhedsnævnet tilbagekalder godkendelsen af sorten, hvis et eller flere af følgende tilfælde gør sig gældende: 1) Det viser sig, at sorten ikke var selvstændig, da den blev godkendt, medmindre sorten nu opfylder dette krav. 2) Det viser sig, at sorten ikke længere er selvstændig, ensartet eller stabil. 3) Vedligeholderen eller dennes repræsentant anmoder herom. 4) Det konstateres, a) at vedligeholderen ikke vedligeholder sorten, eller b) at der, på tidspunktet for anmeldelse til optagelse eller under behandlingen af ansøgningen, er givet urigtige eller svigagtige oplysninger om forhold, der har været afgørende for godkendelsen af sorten. 5) Vedligeholderen eller dennes repræsentant på trods af anmodning herom ikke stiller fornødent formeringsmateriale af sorten, bortset fra frugtplantearter, til rådighed for TystofteFonden til efterkontrol. Stk. 2. For så vidt angår frugtplanter kan Plantenyhedsnævnet udover tilfælde omfattet af stk. 1 tilbagekalde godkendelsen af en sort, hvis der ikke er en prøve af sorten til rådighed, og for så vidt angår genetisk modificerede sorter af frugtplanter hvis den genetisk modificerede organisme, som sorten består af, ikke længere er godkendt til dyrkning i henhold til direktiv 2001/18/EF eller forordning 1829/2003/EF. Stk. 3. Plantenyhedsnævnet kan afvise en anmodning efter stk. 1, nr. 3, hvis sorten har væsentlig betydning for jordbruget i Danmark, og systematisk vedligeholdelsesavl kan sikres på anden måde. Stk. 4. Landbrugsstyrelsen tilbagekalder sorter af frugtplanter med en officielt anerkendt beskrivelse fra sortslisten, hvis der på tidspunktet for ansøgning om registrering eller under behandlingen af ansøgningen er indgivet urigtige eller svigagtige oplysninger om forhold, der har været afgørende for registreringen af sorten."
    },
    {
      "provision_ref": "7:25",
      "chapter": "7",
      "section": "25",
      "content": "§ 25. TystofteFonden opbevarer alle foreliggende oplysninger om sorten og om grundlaget for godkendelsen, herunder en standardprøve, en beskrivelse af sorten og resultaterne af afprøvningerne."
    },
    {
      "provision_ref": "8:26",
      "chapter": "8",
      "section": "26",
      "content": "§ 26. Den nationale sortsliste fremgår af bilag 2."
    },
    {
      "provision_ref": "9:27",
      "chapter": "9",
      "section": "27",
      "content": "§ 27. Bekendtgørelsen træder i kraft den 15. februar 2023. Stk. 2. Bekendtgørelse nr. 27 af 6. januar 2023 om optagelse af sorter af planteformeringsmateriale på den nationale sortsliste ophæves. Stk. 3. Bekendtgørelsens bilag 1 finder ikke anvendelse for officielle afprøvninger, der er påbegyndt før den 1. januar 2023, og som endnu ikke er afsluttet. For sådanne afprøvninger finder de hidtil gældende tekniske protokoller eller vejledende principper anvendelse."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse for sorter af arter omfattet af den til enhver tid gældende bekendtgørelse om sædekorn, bekendtgørelse om markfrø, bekendtgørelse om grøntsagsfrø, bekendtgørelse om læggekartofler og avl af konsumkartofler, bekendtgørelse om grøntsagsplanter og grøntsagsplanteformeringsmateriale og bekendtgørelse om frugtplanter og frugtplanteformeringsmateriale, som skal optages på sortsliste for at kunne handles. Stk. 2. Uanset stk. 1 finder bekendtgørelsen ikke anvendelse på sorter, hvis frø eller planter beviseligt er bestemt til udførsel til tredjelande.",
      "valid_from": "2023-02-08",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Forædler: Den eller dem, der har frembragt sorten. 2) CPVO: EU’s sortsmyndighed (Community Plant Variety Office). 3) UPOV: Den internationale union for beskyttelse af nye plantesorter (International Union for the Protection of New Varieties of Plants). 4) Vedligeholder: Den eller dem, der er ansvarlig for vedligeholdelsesavl af sorten, jf. kapitel 4. For så vidt angår sorter af frugtplanter og hobbysorter skal ”vedligeholderen” forstås som forædleren, og for så vidt angår sorter af frugtplanter, der skal optages på sortslisten med en officielt anerkendt beskrivelse, jf. § 4, som ihændehaveren af sorten, jf. dog undtagelsen i § 18, stk. 1. 5) Identitetsafprøvning: Kontrol af bevaringssorter via dyrkningsundersøgelser af væsentlige egenskaber i forhold til selvstændighed, ensartethed og stabilitet i henhold til de tekniske protokoller, der er udarbejdet af CPVO eller i henhold til de vejledende principper, der er udarbejdet af UPOV, samt en sammenligning, der skal sikre at sorten fortsat er identisk med den oprindelige sort, der er bevaret i en genbank.",
      "valid_from": "2023-02-08",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Anmeldelse af en sort af arter, der er omfattet af bekendtgørelserne nævnt i § 1, stk. 1, til optagelse på den nationale sortsliste skal indgives til Plantenyhedsnævnet, på en blanket, der fås hos TystofteFonden eller på www.tystofte.dk. Stk. 2. Anmeldelse kan indgives af forædleren, vedligeholderen eller af en repræsentant for denne. Stk. 3. Har vedligeholderen ikke hjemsted i en medlemsstat af Den Europæiske Union, skal anmeldelse indgives af en repræsentant for denne, der har hjemsted i en medlemsstat af Den Europæiske Union.",
      "valid_from": "2023-02-08",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Uanset § 3, skal anmeldelse af sorter af frugtplanter til optagelse på den nationale sortsliste med en officielt anerkendt beskrivelse, jf. § 7, indgives til Landbrugsstyrelsen. Anmeldelse kan indgives af ihændehaveren af sorten. Anmeldelsen skal indeholde følgende oplysninger: 1) Sortsnavn, eventuelt med angivelse af sortens almindeligt kendte synonymer. 2) Sortsbeskrivelse, mindst på grundlag af sortens kendetegn og udtryk, efter retningslinjer fastsat af Landbrugsstyrelsen. 3) En beskrivelse, så vidt muligt, af hvordan sorten afviger fra de andre sorter, der ligner den mest. Stk. 2. Landbrugsstyrelsen kan anerkende en detaljeret sortsbeskrivelse fra ihændehaveren af sorten og på baggrund af denne optage en sort af frugtplanter med en officielt anerkendt beskrivelse på den nationale sortsliste. Den officielt anerkendte beskrivelse skal indeholde oplysningerne nævnt i stk. 1, nr. 1-3.",
      "valid_from": "2023-02-08",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Plantenyhedsnævnet godkender og optager en sort på sortslisten, hvis der på grundlag af en officiel afprøvning, der især udføres ved prøvedyrkning, kan konstateres følgende: 1) Sorten er a) selvstændig, hvorved forstås, at sorten, uanset udgangsmaterialets kunstige eller naturlige oprindelse, ved et eller flere kendetegn, der kan erkendes og beskrives præcist, tydeligt adskiller sig fra enhver anden sort, der er kendt her i landet eller i en medlemsstat af Den Europæiske Union, b) tilstrækkeligt ensartet, hvorved forstås, at sorten, under hensyntagen til artens formeringsmåde, består af planter, der bortset fra enkelte undtagelser ligner hinanden eller genetisk er identiske med hensyn til de kendetegn, der benyttes ved undersøgelsen af, om sorten er ensartet, c) stabil, hvorved forstås, at sorten, efter gentagne formeringer eller, hvis forædleren har fastlagt en særlig formeringscyklus, efter afslutningen af hver cyklus, stadig i sine væsentlige kendetegn er i overensstemmelse med sortsbeskrivelsen, og d) har en tilfredsstillende dyrknings- og nytteværdi, hvorved forstås, at sorten i forhold til andre sorter, der er optaget på sortslisten, ved sine egenskaber frembyder en forbedring i dyrkningen eller i udnyttelse af afgrøden og af de produkter, der fremstilles heraf, i hvert fald i en bestemt egn. Enkelte ugunstige egenskaber kan opvejes af andre gunstige egenskaber. 2) Anmelderens forslag til sortsnavn er godkendt efter den til enhver tid gældende bekendtgørelse om sortsnavne. Stk. 2. Officiel afprøvning af de arter, der er nævnt i bilag 1, skal ske efter de i bilaget nævnte tekniske protokoller, der er udarbejdet af CPVO, eller efter de vejledende principper, der er udarbejdet af UPOV, for afprøvning af selvstændighed, ensartethed og stabilitet. Hvis der ikke findes tekniske protokoller eller vejledende principper for en art, skal afprøvning ske efter nationale retningslinjer. Alle sortskendetegn, beskrevet i de tekniske protokoller, og alle kendetegn, der er markeret med en asterisk i de vejledende principper, skal undersøges, forudsat at iagttagelsen af et kendetegn ikke umuliggøres af andre kendetegn, og forudsat at iagttagelsen af et kendetegn ikke hindres af de miljøvilkår, som afprøvningen udføres under. Stk. 3. Ved afprøvning for dyrknings- og nytteværdi lægges der vægt på udbytte, resistens over for skadegørere, forhold over for de omgivende faktorer og kvalitetsegenskaber. De anvendte metoder angives, når resultaterne meddeles. Stk. 4. Sorter af indavlede linjer og hybrider, der alene skal anvendes som komponenter i endelige sorter af grøntsagsarter og landbrugsplantearter, bortset fra kartofler, skal kun optages på den nationale sortsliste, hvis frøet eller sædekornet af den pågældende komponent skal markedsføres under komponentens eget sortsnavn. Stk. 5. For sorter af grøntsagsarter, hvis frø kun kan kontrolleres som standardfrø, kan resultaterne af ikke-officielle undersøgelser samt de under dyrkningen indvundne praktiske erfaringer tages i betragtning i forbindelse med resultater af en officiel undersøgelse. Stk. 6. Der skal ikke foretages afprøvning af sorter af frugtplanter, hvis anmelderen fremlægger oplysninger om en officiel beskrivelse fastlagt af en anden medlemsstats officielle ansvarlige organ, hvis Plantenyhedsnævnet vurderer, at disse oplysninger viser, at betingelserne i stk. 1 og 2 er overholdt.",
      "valid_from": "2023-02-08",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Officiel afprøvning skal ske hos en privat juridisk person, der er udpeget hertil af Landbrugsstyrelsen, jf. bekendtgørelse nr. 1015 af 26. juni 2020 om udpegning af virksomheder til at udføre visse afprøvningsopgaver vedrørende plantenyhedsbeskyttelse, sortslisteoptagelse og certificering af planteformeringsmateriale samt til at udføre officiel avlskontrol og officiel prøvetagning, eller hos en tilsvarende akkrediteret institution i en anden medlemsstat af Den Europæiske Union. Stk. 2. Den udpegede virksomhed, jf. stk. 1, skal give anmelder mulighed for løbende at holde sig informeret om forhold af betydning for sortens fortsatte afprøvning. Stk. 3. Den udpegede virksomhed skal sende alle foreliggende oplysninger om sorten, herunder en beskrivelse af sorten og resultaterne af afprøvningerne til Plantenyhedsnævnet til brug for nævnets afgørelse om sortslisteoptagelse. Stk. 4. Den udpegede virksomhed skal sende en standardprøve af det frø, læggemateriale eller plantemateriale, der er anvendt til afprøvningerne til TystofteFonden.",
      "valid_from": "2023-02-08",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Sorter af frugtplanter kan optages på sortslisten med en officielt anerkendt beskrivelse, uden at der foretages en officiel afprøvning som beskrevet i § 5, stk. 1, hvis sorten har været markedsført i Danmark før den 30. september 2012.",
      "valid_from": "2023-02-08",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Bestemmelsen i § 5, stk. 1, nr. 1, litra d, gælder ikke for 1) sorter af græsser til andet end foderbrug, 2) sorter af grøntsagsarter, bortset fra cikorierod, 3) sorter, herunder indavlede linjer og hybrider, der alene skal anvendes som komponenter for hybridsorter, der opfylder kriterierne for optagelse på sortsliste, og 4) sorter af frugtplanter. Stk. 2. Bestemmelsen i § 5, stk. 1, nr. 2, gælder ikke for sorter af frugtplanter, der skal optages på sortslisten med en officielt anerkendt beskrivelse.",
      "valid_from": "2023-02-08",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Landbrugsstyrelsen træffer afgørelse om at afvise at optage en sort på sortslisten, hvis dyrkningen af sorten kan medføre risiko for menneskers, dyrs eller planters sundhed eller for miljøet.",
      "valid_from": "2023-02-08",
      "valid_to": null
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Med henblik på in situ-bevarelse og bæredygtig udnyttelse af plantegenetiske ressourcer kan Plantenyhedsnævnet godkende landracer eller sorter af landbrugsarter og grønsagsarter, hvis oprindelsesregion omfatter Danmark, til optagelse på sortslisten som bevaringssort. Danmark betragtes som én samlet oprindelsesregion. Stk. 2. Plantenyhedsnævnet kan godkende sorter af grønsagsarter uden egentlig kommerciel produktionsværdi, der er udviklet med henblik på dyrkning under særlige landbrugstekniske, klimatiske eller jordbundsmæssige forhold, til optagelse på sortslisten som hobbysort.",
      "valid_from": "2023-02-08",
      "valid_to": null
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Anmeldelse af en landrace eller sort af landbrugsarter og grønsagsarter til optagelse på sortslisten som bevaringssort eller hobbysort skal indgives til Plantenyhedsnævnet på en blanket, der fås hos TystofteFonden eller på www.tystofte.dk. Anmeldelsen skal vedlægges: 1) Beskrivelse af sortens markante karakteristika og dens sortsnavn. 2) Eventuelle resultater af uofficielle analyser, som anmelder er i besiddelse af. 3) Oplysninger om praktisk erfaring med dyrkning, opformering og anvendelse af sorten. 4) Oplysninger om sorten fra institutioner med ansvar for de plantegenetiske ressourcer. Stk. 2. I forbindelse med anmeldelse af en bevaringssort skal der, udover oplysningerne i stk. 1, vedlægges oplysninger om sortens oprindelsesregion, hvis oprindelsesregionen omfatter andre medlemsstater af Den Europæiske Union end Danmark. Stk. 3. I forbindelse med anmeldelse af en hobbysort skal der, udover oplysningerne i stk. 1, vedlægges dokumentation for, at sorten er uden egentlig produktionsværdi, og at sorten er udviklet med henblik på dyrkning under særlige landbrugstekniske, klimatiske eller jordbundsmæssige forhold. Stk. 4. Landracen eller sorten skal identitetsafprøves. Identitetsafprøvningen skal udføres af en privat juridisk person, der er udpeget hertil af Landbrugsstyrelsen, jf. bekendtgørelse nr. 1015 af 26. juni 2020 om udpegning af virksomheder til at udføre visse afprøvningsopgaver vedrørende plantenyhedsbeskyttelse, sortslisteoptagelse og certificering af planteformeringsmateriale samt til at udføre officiel avlskontrol og officiel prøvetagning. Stk. 5. Den udpegede virksomhed skal sende alle foreliggende oplysninger om landracen eller sorten, herunder en eventuel beskrivelse af landracen eller sorten og resultatet af identitetsafprøvningen til Plantenyhedsnævnet. Stk. 6. Den udpegede virksomhed, skal sende en standardprøve af det frø, læggemateriale eller plantemateriale, der er anvendt til identitetsafprøvningen, til TystofteFonden.",
      "valid_from": "2023-02-08",
      "valid_to": null
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Uanset § 5 skal der ikke foretages en officiel afprøvning af landracer eller sorter, der anmeldes til optagelse på sortslisten som bevaringssort, hvis oplysningerne i anmeldelsen, jf. § 11, stk. 1, udgør et tilstrækkeligt grundlag for Plantenyhedsnævnets afgørelse.",
      "valid_from": "2023-02-08",
      "valid_to": null
    },
    {
      "provision_ref": "2:13",
      "chapter": "2",
      "section": "13",
      "content": "§ 13. Sorter godkendes og optages på sortsliste som »bevaringssort«, hvis Plantenyhedsnævnet efter et konkret skøn vurderer, at sorten 1) er interessant med henblik på bevarelse af plantegenetiske ressourcer, og 2) på basis af identitetskontrollen i tilstrækkelig grad fortsat opfylder kravene i § 5, stk. 1, nr. 1, litra a-c, i forhold til den oprindelige sort. Stk. 2. For så vidt angår sorter af grønsagsarter, optages disse på sortslisten med angivelsen 1) »bevaringssort, hvis frø certificeres i overensstemmelse med artikel 10 i Kommissionens direktiv 2009/145/EF eller kontrolleres i overensstemmelse med artikel 10 i direktivet«, eller 2) »bevaringssort, hvis frø kontrolleres i overensstemmelse med artikel 11 i Kommissionens direktiv 2009/145/EF«.",
      "valid_from": "2023-02-08",
      "valid_to": null
    },
    {
      "provision_ref": "2:14",
      "chapter": "2",
      "section": "14",
      "content": "§ 14. Sorter godkendes og optages på sortsliste som »hobbysort«, hvis Plantenyhedsnævnet efter et konkret skøn vurderer, at sorten 1) er uden egentlig produktionsværdi, 2) er udviklet med henblik på dyrkning under særlige landbrugstekniske, klimatiske eller jordbrugsmæssige forhold, og 3) på basis af identitetskontrollen i tilstrækkelig grad fortsat opfylder kravene i § 5, stk. 1, nr. 1, litra a-c, i forhold til den oprindelige sort. Stk. 2. Hobbysorter optages på sortslisten med angivelsen »sort, der er udviklet med henblik på dyrkning under særlige forhold, hvis frø kontrolleres i overensstemmelse med artikel 26 i direktiv 2009/145/EF«.",
      "valid_from": "2023-02-08",
      "valid_to": null
    },
    {
      "provision_ref": "2:15",
      "chapter": "2",
      "section": "15",
      "content": "§ 15. Plantenyhedsnævnet kan ikke godkende en sort som bevaringssort eller hobbysort, hvis 1) sorten i forvejen er opført på EU’s fælles sortsliste over landbrugsplantearter eller grønsagsarter som en anden slags sort end en bevaringssort eller hobbysort, 2) sorten er slettet af EU’s fælles sortsliste inden for de seneste 2 år, eller inden for 2 år efter udløbet af den frist for certificering og handel, der eventuelt er indrømmet i henhold til § 20, eller 3) sorten er beskyttet af en national sortsbeskyttelse eller af en EF-sortsbeskyttelse i henhold til Rådets forordning (EF) nr. 2100/94, eller der er en ansøgning om en sådan sortsbeskyttelse under behandling.",
      "valid_from": "2023-02-08",
      "valid_to": null
    },
    {
      "provision_ref": "2:16",
      "chapter": "2",
      "section": "16",
      "content": "§ 16. Plantenyhedsnævnet kan kun optage en genetisk modificeret sort på sortslisten, hvis den er godkendt til dyrkning i Den Europæiske Union. Stk. 2. Er materiale af en genetisk modificeret sort bestemt til anvendelse som fødevarer, jf. artikel 3, eller som et foderstof, jf. artikel 15 i Europa-Parlamentets og Rådets forordning nr. 1829/2003/EF om genetisk modificerede fødevarer og foderstoffer, optages sorten først på sortslisten, når den er blevet tilladt i henhold til nævnte forordning.",
      "valid_from": "2023-02-08",
      "valid_to": null
    },
    {
      "provision_ref": "3:17",
      "chapter": "3",
      "section": "17",
      "content": "§ 17. Plantenyhedsnævnet kan træffe beslutning om at undlade eller afkorte afprøvningen af en anmeldt sort, herunder en bevaringssort, for så vidt angår de egenskaber, der er nævnt i § 5, stk. 1, nr. 1, litra a-c, i det omfang der foreligger resultater fra en officiel afprøvning fra en CPVO-akkrediteret institution i en anden medlemsstat af Den Europæiske Union. Stk. 2. For så vidt angår afprøvningen for dyrknings- og nytteværdi, jf. § 5, stk. 1, nr. 1, litra d, kan Plantenyhedsnævnet træffe afgørelse om at benytte resultater fra officielt anerkendte undersøgelser i en anden medlemsstat af Den Europæiske Union, dog ikke resultater fra dyrkningsundersøgelser.",
      "valid_from": "2023-02-08",
      "valid_to": null
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Sorter optaget på sortsliste, dog ikke sorter af frugtplanter og sorter, der er optaget som hobbysorter, skal bevares ved systematisk vedligeholdelsesavl. Stk. 2. Vedligeholderen skal 1) sikre, ved et systematisk tilrettelagt avlsarbejde (vedligeholdelsesavl), at der til stadighed foreligger formeringsmateriale af sorten, der svarer til oplysningerne i sortsarkivet, jf. § 22, om den godkendte sort, 2) føre og opbevare optegnelser om formering af sorten til brug ved kontrol af vedligeholdelsen, herunder optegnelser om generationerne forud for basismaterialet, og 3) efter anmodning stille prøver af frø, læggemateriale eller plantemateriale af sorten til rådighed for TystofteFonden til efterkontrol. Stk. 3. Vedligeholdelsesavl kan gennemføres i en anden medlemsstat af Den Europæiske Union og i stater, hvis kontrol er ligestillet hermed, hvis Rådet for Den Europæiske Union har godkendt staten som ligestillet med en medlemsstat. Stk. 4. Bestemmelserne i stk. 2, nr. 2, 2. led, og stk. 3 gælder ikke for bevaringssorter, der alene har oprindelsesregion i Danmark. Stk. 5. Bestemmelserne i stk. 2 og 3 gælder ikke for sorter af frugtplanter, der optages på sortslisten med en officielt anerkendt beskrivelse.",
      "valid_from": "2023-02-08",
      "valid_to": null
    },
    {
      "provision_ref": "5:19",
      "chapter": "5",
      "section": "19",
      "content": "§ 19. Godkendelsen af en sort af landbrugsplante- eller grønsagsarter gælder til udløbet af det 10. kalenderår efter godkendelsesåret. For sorter af frugtplantearter kan godkendelsen dog gælde i op til 30 år. For genetisk modificerede sorter af frugtplantearter begrænses gyldighedsperioden dog til den periode for hvilken den genetiske modificerede organisme, som sorten består af, er godkendt til dyrkning i henhold til direktiv 2001/18/EF eller forordning 1829/2003/EF.",
      "valid_from": "2023-02-08",
      "valid_to": null
    },
    {
      "provision_ref": "5:20",
      "chapter": "5",
      "section": "20",
      "content": "§ 20. Avlen på en godkendt sort kan certificeres, henholdsvis kontrolleres som standardfrø, og sælges indtil den 30. juni i det tredje år efter udløbet af godkendelsen. Ønsker vedligeholderen eller dennes repræsentant at udnytte denne mulighed, skal dette meddeles Plantenyhedsnævnet senest ved udløbet af godkendelsen.",
      "valid_from": "2023-02-08",
      "valid_to": null
    },
    {
      "provision_ref": "5:21",
      "chapter": "5",
      "section": "21",
      "content": "§ 21. Godkendelsen af en sort af landbrugsplante- eller grønsagsarter kan forlænges for ti år af gangen, hvis betydningen af at opretholde dyrkningen af sorten berettiger hertil, og vedligeholderen eller dennes repræsentant kan dokumentere, at sorten 1) stadig overholder betingelserne for optagelse på sortsliste, jf. kapitel 2, og 2) er vedligeholdt efter bestemmelserne i § 18, stk. 2.",
      "valid_from": "2023-02-08",
      "valid_to": null
    },
    {
      "provision_ref": "5:22",
      "chapter": "5",
      "section": "22",
      "content": "§ 22. Godkendelsen af en sort af frugtplantearter kan forlænges for op til 30 år af gangen, hvis der stadig er materiale af den pågældende sort til rådighed. Stk. 2. For genetisk modificerede sorter af frugtplantearter er forlængelsen betinget af, at den pågældende genetisk modificerede organisme fortsat er godkendt til dyrkning i henhold til direktiv 2001/18/EF eller forordning 1829/2003/EF. Forlængelsen begrænses til godkendelsesperioden for den pågældende genetisk modificerede organisme.",
      "valid_from": "2023-02-08",
      "valid_to": null
    },
    {
      "provision_ref": "5:23",
      "chapter": "5",
      "section": "23",
      "content": "§ 23. Ansøgning om forlængelse af en godkendelse, jf. dog stk. 2, skal indgives skriftligt til Plantenyhedsnævnet senest to år før godkendelsen udløber. Ansøgning kan kun indgives af vedligeholderen eller dennes repræsentant. Er behandlingen af ansøgningen ikke afsluttet, inden godkendelsen udløber, forlænges godkendelsen, til sagen er afsluttet. Stk. 2. Ansøgning om forlængelse af en godkendelse af en sort af frugtplantearter optaget på sortslisten med en officielt anerkendt beskrivelse skal indgives skriftligt til Landbrugsstyrelsen. Stk. 3. Plantenyhedsnævnet kan forlænge godkendelsen af en sort af frugtplantearter, selvom der ikke er indgivet an ansøgning om forlængelse, hvis nævnet vurderer, at forlængelsen tjener til at bevare genetisk mangfoldighed og bæredygtig produktion eller på anden måde tjener almene interesser.",
      "valid_from": "2023-02-08",
      "valid_to": null
    },
    {
      "provision_ref": "6:24",
      "chapter": "6",
      "section": "24",
      "content": "§ 24. Plantenyhedsnævnet tilbagekalder godkendelsen af sorten, hvis et eller flere af følgende tilfælde gør sig gældende: 1) Det viser sig, at sorten ikke var selvstændig, da den blev godkendt, medmindre sorten nu opfylder dette krav. 2) Det viser sig, at sorten ikke længere er selvstændig, ensartet eller stabil. 3) Vedligeholderen eller dennes repræsentant anmoder herom. 4) Det konstateres, a) at vedligeholderen ikke vedligeholder sorten, eller b) at der, på tidspunktet for anmeldelse til optagelse eller under behandlingen af ansøgningen, er givet urigtige eller svigagtige oplysninger om forhold, der har været afgørende for godkendelsen af sorten. 5) Vedligeholderen eller dennes repræsentant på trods af anmodning herom ikke stiller fornødent formeringsmateriale af sorten, bortset fra frugtplantearter, til rådighed for TystofteFonden til efterkontrol. Stk. 2. For så vidt angår frugtplanter kan Plantenyhedsnævnet udover tilfælde omfattet af stk. 1 tilbagekalde godkendelsen af en sort, hvis der ikke er en prøve af sorten til rådighed, og for så vidt angår genetisk modificerede sorter af frugtplanter hvis den genetisk modificerede organisme, som sorten består af, ikke længere er godkendt til dyrkning i henhold til direktiv 2001/18/EF eller forordning 1829/2003/EF. Stk. 3. Plantenyhedsnævnet kan afvise en anmodning efter stk. 1, nr. 3, hvis sorten har væsentlig betydning for jordbruget i Danmark, og systematisk vedligeholdelsesavl kan sikres på anden måde. Stk. 4. Landbrugsstyrelsen tilbagekalder sorter af frugtplanter med en officielt anerkendt beskrivelse fra sortslisten, hvis der på tidspunktet for ansøgning om registrering eller under behandlingen af ansøgningen er indgivet urigtige eller svigagtige oplysninger om forhold, der har været afgørende for registreringen af sorten.",
      "valid_from": "2023-02-08",
      "valid_to": null
    },
    {
      "provision_ref": "7:25",
      "chapter": "7",
      "section": "25",
      "content": "§ 25. TystofteFonden opbevarer alle foreliggende oplysninger om sorten og om grundlaget for godkendelsen, herunder en standardprøve, en beskrivelse af sorten og resultaterne af afprøvningerne.",
      "valid_from": "2023-02-08",
      "valid_to": null
    },
    {
      "provision_ref": "8:26",
      "chapter": "8",
      "section": "26",
      "content": "§ 26. Den nationale sortsliste fremgår af bilag 2.",
      "valid_from": "2023-02-08",
      "valid_to": null
    },
    {
      "provision_ref": "9:27",
      "chapter": "9",
      "section": "27",
      "content": "§ 27. Bekendtgørelsen træder i kraft den 15. februar 2023. Stk. 2. Bekendtgørelse nr. 27 af 6. januar 2023 om optagelse af sorter af planteformeringsmateriale på den nationale sortsliste ophæves. Stk. 3. Bekendtgørelsens bilag 1 finder ikke anvendelse for officielle afprøvninger, der er påbegyndt før den 1. januar 2023, og som endnu ikke er afsluttet. For sådanne afprøvninger finder de hidtil gældende tekniske protokoller eller vejledende principper anvendelse.",
      "valid_from": "2023-02-08",
      "valid_to": null
    }
  ],
  "definitions": []
}
