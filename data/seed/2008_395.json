{
  "id": "2008:395",
  "type": "statute",
  "title": "Bekendtgørelse om manuel håndtering af byrder på offshoreanlæg m.v.",
  "short_name": "BEK H#LOKDOK04",
  "status": "in_force",
  "issued_date": "2008-05-15",
  "url": "https://www.retsinformation.dk/eli/lta/2008/395/xml",
  "description": "Retsinformation source. DocumentId=BJ000046; AccessionNumber=B20080039505; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Denne bekendtgørelse finder anvendelse på ansattes manuelle håndtering af byrder på offshoreanlæg som defineret i offshoresikkerhedslovens § 2."
    },
    {
      "provision_ref": "2",
      "section": "2",
      "content": "§ 2. Ved manuel håndtering af en byrde forstås, at en ansat eller flere ansatte i fællesskab flytter, herunder løfter, sænker, læsser, bærer, skubber, slæber m.v. eller støtter en byrde."
    },
    {
      "provision_ref": "3",
      "section": "3",
      "content": "§ 3. Arbejdsgiveren skal tilrettelægge arbejdet eller anvende udstyr, herunder navnlig mekanisk udstyr, på en sådan måde, at det undgås, at den ansatte skal håndtere byrder manuelt. Stk. 2. Hvis manuel håndtering af byrder ikke kan undgås, skal arbejdsgiveren planlægge og tilrettelægge arbejdet på hensigtsmæssig måde, anvende egnet udstyr eller stille sådant til rådighed for den ansatte, for at de sikkerheds- og sundhedsmæssige risici ved den manuelle håndtering af byrderne nedbringes så meget, som det er rimeligt praktisk muligt. Stk. 3. Foranstaltningerne i §§ 5-11 skal indgå som led i nedbringelsen af de sikkerheds- og sundhedsmæssige risici."
    },
    {
      "provision_ref": "4",
      "section": "4",
      "content": "§ 4. Ved vurdering af de sikkerheds- og sundhedsmæssige risici ved arbejde med manuel håndtering af byrder, jf. bekendtgørelse om styring af sikkerhed og sundhed på offshoreanlæg m.v., skal navnlig byrdens beskaffenhed tages i betragtning og desuden den nødvendige fysiske anstrengelse, arbejdspladsens beskaffenhed og arbejdsforholdene i øvrigt, se faktorerne i bilag 1 og 2."
    },
    {
      "provision_ref": "5",
      "section": "5",
      "content": "§ 5. Byrdens vægt, form, overflade, dens placering før og efter håndteringen og det antal gange, byrden flyttes, skal så vidt muligt afpasses således, at den manuelle håndtering ikke medfører fare for sikkerhed og sundhed. Stk. 2. Byrden skal emballeres, når det er nødvendigt for, at håndteringen kan udføres uden risiko. Emballage skal være udført fuldt forsvarligt."
    },
    {
      "provision_ref": "6",
      "section": "6",
      "content": "§ 6. Egnet udstyr skal bruges, når det er muligt og hensigtsmæssigt, og altid, når den manuelle transport indebærer fare for sikkerhed eller sundhed."
    },
    {
      "provision_ref": "7",
      "section": "7",
      "content": "§ 7. Arbejdsgiveren skal sørge for, at den arbejdsplads, hvor manuel håndtering af byrder udføres, er indrettet således, at sikkerheds- og sundhedsmæssige risici ved håndteringen er nedbragt så meget, som det er rimeligt praktisk muligt. Stk. 2. Transportveje for byrder, der håndteres manuelt, 1) skal så vidt muligt være ryddet for generende genstande, 2) må ikke medføre risiko for at glide eller falde m.v., 3) skal være velbelyste og 4) skal have tilstrækkelig bredde og højde til, at håndteringen kan foregå sikkerheds- og sundhedsmæssigt fuldt forsvarligt i fuldt oprejst stilling."
    },
    {
      "provision_ref": "8",
      "section": "8",
      "content": "§ 8. Når byrder, der håndteres manuelt, skal stables, skal stablingen kunne foretages i en sikkerheds- og sundhedsmæssigt fuldt forsvarlig arbejdsstilling og uden fare for, at byrderne skrider."
    },
    {
      "provision_ref": "9",
      "section": "9",
      "content": "§ 9. Hvis den ansatte udfører manuel håndtering kontinuerligt, skal arbejdet afbrydes af andet arbejde eller tilrettelægges med pauser således, at sundhedsskadelige påvirkninger undgås. Stk. 2. Hvis den ansatte udfører manuel håndtering under særligt høje eller lave temperaturer, skal arbejdet afbrydes af andet arbejde eller tilrettelægges med pauser således, at der ikke opstår fare for sikkerhed eller sundhed."
    },
    {
      "provision_ref": "10",
      "section": "10",
      "content": "§ 10. Hvis de risici forbundet med manuel håndtering, som påvises ved risikovurderingen, ikke på anden måde kan nedbringes så meget, som det er rimeligt praktisk muligt, skal arbejdsgiveren sørge for, at den ansatte anvender egnet arbejdstøj og egnede personlige værnemidler."
    },
    {
      "provision_ref": "11",
      "section": "11",
      "content": "§ 11. Arbejdsgiveren skal sørge for, at den ansatte instrueres og gives alle oplysninger om, hvorledes arbejdet med manuel håndtering udføres, så de sikkerheds- og sundhedsmæssige risici nedbringes så meget, som det er rimeligt praktisk muligt, herunder, hvis det er muligt, nøjagtige oplysninger om byrdens vægt og tyngdepunkt eller tungeste side af en pakke, når pakkens indhold er forskudt i forhold til midten. Stk. 2. Den ansatte, der udfører arbejde med manuel håndtering, som kan indebære risiko for sikkerhed eller sundhed, skal forinden have gennemgået en passende oplæring og instruktion i god arbejdsteknik og korrekt brug af udstyr samt have oplysninger om de sikkerheds- og sundhedsmæssige risici, som vedkommende udsætter sig for, specielt når disse arbejdsopgaver ikke udføres teknisk korrekt, jf. bilag 1 og 2."
    },
    {
      "provision_ref": "12",
      "section": "12",
      "content": "§ 12. I forbindelse med projektering af nye faste offshoreanlæg skal operatøren tage hensyn til, at nødvendig manuel håndtering i forbindelse med projektets gennemførelse og anlæggets drift kan udføres i overensstemmelse med kravene i bekendtgørelsen. Stk. 2. I forbindelse med ændringer af offshoreanlæg skal den driftsansvarlige virksomhed tage hensyn til, at nødvendig manuel håndtering i forbindelse med gennemførelse af ændringerne og anlæggets fortsatte drift kan udføres i overensstemmelse med kravene i bekendtgørelsen."
    },
    {
      "provision_ref": "13",
      "section": "13",
      "content": "§ 13. Energistyrelsen kan, hvor særlige forhold foreligger, dispensere fra denne bekendtgørelse, når det skønnes rimeligt og sikkerheds- og sundhedsmæssigt forsvarligt, samt i det omfang, det er foreneligt med Rådets direktiv nr. 90/269/EØF af 29. maj 1990 om minimumsforskrifter for sikkerhed og sundhed i forbindelse med manuel håndtering af byrder, som kan medføre risiko for især ryg- og lændeskader hos arbejdstagerne (fjerde særdirektiv i henhold til artikel 16, stk. 1, i direktiv 89/391/EØF)."
    },
    {
      "provision_ref": "14",
      "section": "14",
      "content": "§ 14. Medmindre højere straf er forskyldt efter offshoresikkerhedsloven eller anden lovgivning, straffes med bøde den, der overtræder §§ 3-12. Stk. 2. For overtrædelse af bestemmelserne i §§ 3-11 kan der inden for rammerne af offshoresikkerhedslovens § 71 pålægges en arbejdsgiver bødeansvar, selv om overtrædelsen ikke kan tilregnes arbejdsgiveren som forsætlig eller uagtsom. Det er en betingelse for bødeansvaret, at overtrædelsen kan tilregnes en eller flere til virksomheden knyttede personer eller virksomheden som sådan. For sådant bødeansvar fastsættes ingen forvandlingsstraf. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "15",
      "section": "15",
      "content": "§ 15. Bekendtgørelsen træder i kraft den 1. juni 2008."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Denne bekendtgørelse finder anvendelse på ansattes manuelle håndtering af byrder på offshoreanlæg som defineret i offshoresikkerhedslovens § 2.",
      "valid_from": "2008-05-15",
      "valid_to": null
    },
    {
      "provision_ref": "2",
      "section": "2",
      "content": "§ 2. Ved manuel håndtering af en byrde forstås, at en ansat eller flere ansatte i fællesskab flytter, herunder løfter, sænker, læsser, bærer, skubber, slæber m.v. eller støtter en byrde.",
      "valid_from": "2008-05-15",
      "valid_to": null
    },
    {
      "provision_ref": "3",
      "section": "3",
      "content": "§ 3. Arbejdsgiveren skal tilrettelægge arbejdet eller anvende udstyr, herunder navnlig mekanisk udstyr, på en sådan måde, at det undgås, at den ansatte skal håndtere byrder manuelt. Stk. 2. Hvis manuel håndtering af byrder ikke kan undgås, skal arbejdsgiveren planlægge og tilrettelægge arbejdet på hensigtsmæssig måde, anvende egnet udstyr eller stille sådant til rådighed for den ansatte, for at de sikkerheds- og sundhedsmæssige risici ved den manuelle håndtering af byrderne nedbringes så meget, som det er rimeligt praktisk muligt. Stk. 3. Foranstaltningerne i §§ 5-11 skal indgå som led i nedbringelsen af de sikkerheds- og sundhedsmæssige risici.",
      "valid_from": "2008-05-15",
      "valid_to": null
    },
    {
      "provision_ref": "4",
      "section": "4",
      "content": "§ 4. Ved vurdering af de sikkerheds- og sundhedsmæssige risici ved arbejde med manuel håndtering af byrder, jf. bekendtgørelse om styring af sikkerhed og sundhed på offshoreanlæg m.v., skal navnlig byrdens beskaffenhed tages i betragtning og desuden den nødvendige fysiske anstrengelse, arbejdspladsens beskaffenhed og arbejdsforholdene i øvrigt, se faktorerne i bilag 1 og 2.",
      "valid_from": "2008-05-15",
      "valid_to": null
    },
    {
      "provision_ref": "5",
      "section": "5",
      "content": "§ 5. Byrdens vægt, form, overflade, dens placering før og efter håndteringen og det antal gange, byrden flyttes, skal så vidt muligt afpasses således, at den manuelle håndtering ikke medfører fare for sikkerhed og sundhed. Stk. 2. Byrden skal emballeres, når det er nødvendigt for, at håndteringen kan udføres uden risiko. Emballage skal være udført fuldt forsvarligt.",
      "valid_from": "2008-05-15",
      "valid_to": null
    },
    {
      "provision_ref": "6",
      "section": "6",
      "content": "§ 6. Egnet udstyr skal bruges, når det er muligt og hensigtsmæssigt, og altid, når den manuelle transport indebærer fare for sikkerhed eller sundhed.",
      "valid_from": "2008-05-15",
      "valid_to": null
    },
    {
      "provision_ref": "7",
      "section": "7",
      "content": "§ 7. Arbejdsgiveren skal sørge for, at den arbejdsplads, hvor manuel håndtering af byrder udføres, er indrettet således, at sikkerheds- og sundhedsmæssige risici ved håndteringen er nedbragt så meget, som det er rimeligt praktisk muligt. Stk. 2. Transportveje for byrder, der håndteres manuelt, 1) skal så vidt muligt være ryddet for generende genstande, 2) må ikke medføre risiko for at glide eller falde m.v., 3) skal være velbelyste og 4) skal have tilstrækkelig bredde og højde til, at håndteringen kan foregå sikkerheds- og sundhedsmæssigt fuldt forsvarligt i fuldt oprejst stilling.",
      "valid_from": "2008-05-15",
      "valid_to": null
    },
    {
      "provision_ref": "8",
      "section": "8",
      "content": "§ 8. Når byrder, der håndteres manuelt, skal stables, skal stablingen kunne foretages i en sikkerheds- og sundhedsmæssigt fuldt forsvarlig arbejdsstilling og uden fare for, at byrderne skrider.",
      "valid_from": "2008-05-15",
      "valid_to": null
    },
    {
      "provision_ref": "9",
      "section": "9",
      "content": "§ 9. Hvis den ansatte udfører manuel håndtering kontinuerligt, skal arbejdet afbrydes af andet arbejde eller tilrettelægges med pauser således, at sundhedsskadelige påvirkninger undgås. Stk. 2. Hvis den ansatte udfører manuel håndtering under særligt høje eller lave temperaturer, skal arbejdet afbrydes af andet arbejde eller tilrettelægges med pauser således, at der ikke opstår fare for sikkerhed eller sundhed.",
      "valid_from": "2008-05-15",
      "valid_to": null
    },
    {
      "provision_ref": "10",
      "section": "10",
      "content": "§ 10. Hvis de risici forbundet med manuel håndtering, som påvises ved risikovurderingen, ikke på anden måde kan nedbringes så meget, som det er rimeligt praktisk muligt, skal arbejdsgiveren sørge for, at den ansatte anvender egnet arbejdstøj og egnede personlige værnemidler.",
      "valid_from": "2008-05-15",
      "valid_to": null
    },
    {
      "provision_ref": "11",
      "section": "11",
      "content": "§ 11. Arbejdsgiveren skal sørge for, at den ansatte instrueres og gives alle oplysninger om, hvorledes arbejdet med manuel håndtering udføres, så de sikkerheds- og sundhedsmæssige risici nedbringes så meget, som det er rimeligt praktisk muligt, herunder, hvis det er muligt, nøjagtige oplysninger om byrdens vægt og tyngdepunkt eller tungeste side af en pakke, når pakkens indhold er forskudt i forhold til midten. Stk. 2. Den ansatte, der udfører arbejde med manuel håndtering, som kan indebære risiko for sikkerhed eller sundhed, skal forinden have gennemgået en passende oplæring og instruktion i god arbejdsteknik og korrekt brug af udstyr samt have oplysninger om de sikkerheds- og sundhedsmæssige risici, som vedkommende udsætter sig for, specielt når disse arbejdsopgaver ikke udføres teknisk korrekt, jf. bilag 1 og 2.",
      "valid_from": "2008-05-15",
      "valid_to": null
    },
    {
      "provision_ref": "12",
      "section": "12",
      "content": "§ 12. I forbindelse med projektering af nye faste offshoreanlæg skal operatøren tage hensyn til, at nødvendig manuel håndtering i forbindelse med projektets gennemførelse og anlæggets drift kan udføres i overensstemmelse med kravene i bekendtgørelsen. Stk. 2. I forbindelse med ændringer af offshoreanlæg skal den driftsansvarlige virksomhed tage hensyn til, at nødvendig manuel håndtering i forbindelse med gennemførelse af ændringerne og anlæggets fortsatte drift kan udføres i overensstemmelse med kravene i bekendtgørelsen.",
      "valid_from": "2008-05-15",
      "valid_to": null
    },
    {
      "provision_ref": "13",
      "section": "13",
      "content": "§ 13. Energistyrelsen kan, hvor særlige forhold foreligger, dispensere fra denne bekendtgørelse, når det skønnes rimeligt og sikkerheds- og sundhedsmæssigt forsvarligt, samt i det omfang, det er foreneligt med Rådets direktiv nr. 90/269/EØF af 29. maj 1990 om minimumsforskrifter for sikkerhed og sundhed i forbindelse med manuel håndtering af byrder, som kan medføre risiko for især ryg- og lændeskader hos arbejdstagerne (fjerde særdirektiv i henhold til artikel 16, stk. 1, i direktiv 89/391/EØF).",
      "valid_from": "2008-05-15",
      "valid_to": null
    },
    {
      "provision_ref": "14",
      "section": "14",
      "content": "§ 14. Medmindre højere straf er forskyldt efter offshoresikkerhedsloven eller anden lovgivning, straffes med bøde den, der overtræder §§ 3-12. Stk. 2. For overtrædelse af bestemmelserne i §§ 3-11 kan der inden for rammerne af offshoresikkerhedslovens § 71 pålægges en arbejdsgiver bødeansvar, selv om overtrædelsen ikke kan tilregnes arbejdsgiveren som forsætlig eller uagtsom. Det er en betingelse for bødeansvaret, at overtrædelsen kan tilregnes en eller flere til virksomheden knyttede personer eller virksomheden som sådan. For sådant bødeansvar fastsættes ingen forvandlingsstraf. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2008-05-15",
      "valid_to": null
    },
    {
      "provision_ref": "15",
      "section": "15",
      "content": "§ 15. Bekendtgørelsen træder i kraft den 1. juni 2008.",
      "valid_from": "2008-05-15",
      "valid_to": null
    }
  ],
  "definitions": []
}
