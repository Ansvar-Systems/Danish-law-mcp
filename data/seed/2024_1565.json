{
  "id": "2024:1565",
  "type": "statute",
  "title": "Bekendtgørelse om visse typer af bygningsarbejder vedrørende fredede bygninger, der ikke kræver forudgående tilladelse",
  "short_name": "BEK H#LOKDOK04",
  "status": "in_force",
  "issued_date": "2024-12-09",
  "url": "https://www.retsinformation.dk/eli/lta/2024/1565/xml",
  "description": "Retsinformation source. DocumentId=AK002302; AccessionNumber=B20240156505; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen fastsætter regler for, hvilke bygningsarbejder vedrørende fredede bygninger der kan igangsættes uden forudgående tilladelse efter § 10, stk. 1, i lov om bygningsfredning og bevaring af bygninger og bymiljøer. Stk. 2. Kapitel 3 gælder kun for de fredede bygninger, som Slots- og Kulturstyrelsen har truffet beslutning om, er omfattet af § 7 a, stk. 1, i lov om bygningsfredning og bevaring af bygninger og bymiljøer."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Følgende bygningsarbejder vedrørende en fredet bygning kan iværksættes efter skriftlig underretning, jf. dog § 3: 1) Bygningsarbejder vedrørende nyere køkken- og badeværelsesindretninger i bygninger, der oprindeligt er opført til beboelse, og som sker inden for de eksisterende rums afgrænsning. Ved nyere køkken- og badeværelsesindretninger forstås køkken- og badeværelsesindretninger, som er under 50 år gamle, og som ikke stammer fra bygningens opførelsestidspunkt. 2) Bygningsarbejder, som udføres i overensstemmelse med en manual for bygningen. En manual beskriver, hvordan konkrete bygningsarbejder i en bestemt fredet bygning må udføres. Manualen skal være godkendt af Slots- og Kulturstyrelsen den 1. marts 2013 eller herefter. 3) Bygningsarbejder, der kompenserer ejeren eller brugeren af bygningen for en funktionsnedsættelse, i form af: a) Nedtagning af dørtrin i bygninger. Dørtrin skal retableres, når behovet ophører. b) Opsætning og udskiftning af nøgleboks og -rør til brug for personer, der er tildelt støtte efter kapitel 16 i lov om social service (serviceloven). Nøgleboks eller -rør skal fjernes, når behovet ophører. c) Indvendig opsætning af greb. Dette gælder dog ikke i fællesarealer som f.eks. trapperum. Greb skal fjernes, når behovet ophører. 4) Fremføring af rør under terræn til kælder. 5) Opsætning af skilte i overensstemmelse med regler fastsat i en lokalplan, en byplanvedtægt eller tilsvarende. 6) Nedtagning og udskiftning af indvendige ledninger, der ikke indrilles i vægge og lofter. 7) Udskiftning af synlig rørføring til vand- og varmeinstallationer, herunder faldstammer og afløb, på samme placering og i tilsvarende materiale som eksisterende rør. Desuden udskiftning et et-strenget radiatoranlæg til et to-strenget anlæg på samme placering som det eksisterende radioatoranlæg. Såfremt udskiftning af eksisterende rør medfører indgreb i etageadskillelser eller rørkasser, eller i ældre køkken- eller badeværelsesinventar m.v., skal bygningsdelen retableres efter endt arbejde. 8) Etablering af trådløs brand- og røgdetektering samt nøglebokse og -rør til brug for brandvæsenet. 9) Etablering af varmepumper, hvor den udvendige del ikke er i kontakt med facader eller tag, og hvor rør fremføres under terræn. Dog ikke varmepumper, som opstilles på selvstændige landskabsarkitektoniske værker, jf. § 3, stk. 1, i lov om bygningsfredning og bevaring af bygninger og bymiljøer, eller arealer, der er fredet som umiddelbare omgivelser efter § 3, stk. 2, i lov om bygningsfredning og bevaring af bygninger og bymiljøer. 10) Udskiftning af tagrender og nedløbsrør, som er i zink eller kobber, og hvor der udskiftes til tagrender eller nedløbsrør i samme materiale og med samme geometri, bearbejdning, detaljering og samlingsmetoder som de eksisterende tagrender og nedløbsrør. 11) Nedtagning af nedhængte lofter i rum, der oprindeligt er opført uden nedhængte lofter. 12) Nedtagning af pladebeklædninger på vægge, som ikke oprindeligt er opført med pladebeklædninger. 13) Destruktive undersøgelser med henblik på at afklare tilstanden af skjulte bygningsdele. Bygningsdele, der er destrueret ved undersøgelsen, skal retableres efter endt undersøgelse. Der må ved undersøgelsen ikke fjernes hele bygningsdele som skillevægge, døre, nagelfast inventar m.v. 14) Etablering af omfangsdræn og udvendig isolering af fundamenter og kælderydervægge under terræn, hvis de etableres i overensstemmelse med Slots- og Kulturstyrelsens generelle manual, som findes på styrelsens hjemmeside. 15) Etablering af forsatsvinduer, hvis de etableres i overensstemmelse med Slots- og Kulturstyrelsens generelle manual, som findes på styrelsens hjemmeside."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. § 2 omfatter ikke 1) bygningsarbejder, der gennembryder et rums vægge, loft, gulv eller vinduer, dog bortset fra bygningsarbejder omfattet af § 2, nr. 4, 7, 9, 10 og 14, eller 2) bygningsarbejder, der indebærer, at vægge nedrives eller etableres helt eller delvist, eller at døre eller vinduer flyttes, blændes, udvides eller udskiftes."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Skriftlig underretning om bygningsarbejder omfattet af § 2 skal ske til Slots- og Kulturstyrelsen. Underretningen skal ske, inden bygningsarbejderne iværksættes."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Der skal anvendes et skema til underretningen. Skemaet findes på Slots- og Kulturstyrelsens hjemmeside, eller det kan udleveres ved henvendelse til Slots- og Kulturstyrelsen. Det er ejeren af den fredede bygning eller den, ejeren har bemyndiget hertil, der sender skemaet til Slots- og Kulturstyrelsen. Stk. 2. Sammen med skemaet skal der indsendes materiale, der viser eksisterende og fremtidige forhold. Materialet kan f.eks. være fotos, tegninger og beskrivelser. Stk. 3. Ved underretning om bygningsarbejder, som er omfattet af § 2, nr. 2, 14 eller 15, skal der fremsendes uddrag fra manualen sammen med underretningsskemaet. Uddraget skal være relevant i forhold til de bygningsarbejder, der underrettes om."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. For bygningsarbejder, som ikke er iværksat inden for 5 år efter underretningen i henhold til §§ 4 og 5, skal der indsendes en ny underretning efter §§ 4 og 5, inden bygningsarbejder kan iværksættes."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Hvis Slots- og Kulturstyrelsen har truffet beslutning om, at en fredet bygning er omfattet af § 7 a, stk. 1, i lov om bygningsfredning og bevaring af bygninger og bymiljøer, kan bygningsarbejder iværksættes uden forudgående tilladelse og uden forudgående underretning, hvis bygningsarbejderne ikke vedrører bygningens ydre eller hovedstruktur, jf. stk. 2 og 3. Stk. 2. En bygnings ydre er sokkel, ydervægge med vinduer og døre, tagflader, skorstenspiber, udvendige trapper og øvrige bygningsdele, der støder op til det fri. Stk. 3. En bygnings hovedstruktur er de indvendige bærende vægge og søjlekonstruktioner, bjælkelag, etageadskillelser med de hertil hørende oprindelige gulve og lofter, tagkonstruktioner, portrum, murede ildsteder, skorstene, trapper og trapperum. Stk. 4. Slots- og Kulturstyrelsen udarbejder en vejledning, der nærmere beskriver, hvilke typer bygningsarbejder der ikke vedrører bygningens ydre eller hovedstuktur."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Med bøde straffes den, der 1) iværksætter bygningsarbejder omfattet af § 2 uden skriftlig underretning, eller 2) iværksætter bygningsarbejder, der ikke er omfattet af § 7, og som vedrører selve bygningens ydre eller bygningens hovedstruktur i en fredet bygning, der er omfattet af § 7 a, stk. 1, i lov om bygningsfredning og bevaring af bygninger og bymiljøer. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "5:9",
      "chapter": "5",
      "section": "9",
      "content": "§ 9. Bekendtgørelsen træder i kraft den 1. januar 2025. Stk. 2. Bekendtgørelse nr. 1588 af 28. juni 2021 om hvilke bygningsarbejder i fredede bygninger der ikke kræver forudgående tilladelse ophæves. Stk. 3. I tilfælde, hvor der er foretaget skriftlig underretning om bygningsarbejder i overensstemmelse med reglerne i bekendtgørelse nr. 1588 af 28. juni 2021 om hvilke bygningsarbejder i fredede bygninger der ikke kræver forudgående tilladelse, kan bygningsarbejderne iværksættes på baggrund af denne underretning inden for 5 år efter underretningen."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen fastsætter regler for, hvilke bygningsarbejder vedrørende fredede bygninger der kan igangsættes uden forudgående tilladelse efter § 10, stk. 1, i lov om bygningsfredning og bevaring af bygninger og bymiljøer. Stk. 2. Kapitel 3 gælder kun for de fredede bygninger, som Slots- og Kulturstyrelsen har truffet beslutning om, er omfattet af § 7 a, stk. 1, i lov om bygningsfredning og bevaring af bygninger og bymiljøer.",
      "valid_from": "2024-12-09",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Følgende bygningsarbejder vedrørende en fredet bygning kan iværksættes efter skriftlig underretning, jf. dog § 3: 1) Bygningsarbejder vedrørende nyere køkken- og badeværelsesindretninger i bygninger, der oprindeligt er opført til beboelse, og som sker inden for de eksisterende rums afgrænsning. Ved nyere køkken- og badeværelsesindretninger forstås køkken- og badeværelsesindretninger, som er under 50 år gamle, og som ikke stammer fra bygningens opførelsestidspunkt. 2) Bygningsarbejder, som udføres i overensstemmelse med en manual for bygningen. En manual beskriver, hvordan konkrete bygningsarbejder i en bestemt fredet bygning må udføres. Manualen skal være godkendt af Slots- og Kulturstyrelsen den 1. marts 2013 eller herefter. 3) Bygningsarbejder, der kompenserer ejeren eller brugeren af bygningen for en funktionsnedsættelse, i form af: a) Nedtagning af dørtrin i bygninger. Dørtrin skal retableres, når behovet ophører. b) Opsætning og udskiftning af nøgleboks og -rør til brug for personer, der er tildelt støtte efter kapitel 16 i lov om social service (serviceloven). Nøgleboks eller -rør skal fjernes, når behovet ophører. c) Indvendig opsætning af greb. Dette gælder dog ikke i fællesarealer som f.eks. trapperum. Greb skal fjernes, når behovet ophører. 4) Fremføring af rør under terræn til kælder. 5) Opsætning af skilte i overensstemmelse med regler fastsat i en lokalplan, en byplanvedtægt eller tilsvarende. 6) Nedtagning og udskiftning af indvendige ledninger, der ikke indrilles i vægge og lofter. 7) Udskiftning af synlig rørføring til vand- og varmeinstallationer, herunder faldstammer og afløb, på samme placering og i tilsvarende materiale som eksisterende rør. Desuden udskiftning et et-strenget radiatoranlæg til et to-strenget anlæg på samme placering som det eksisterende radioatoranlæg. Såfremt udskiftning af eksisterende rør medfører indgreb i etageadskillelser eller rørkasser, eller i ældre køkken- eller badeværelsesinventar m.v., skal bygningsdelen retableres efter endt arbejde. 8) Etablering af trådløs brand- og røgdetektering samt nøglebokse og -rør til brug for brandvæsenet. 9) Etablering af varmepumper, hvor den udvendige del ikke er i kontakt med facader eller tag, og hvor rør fremføres under terræn. Dog ikke varmepumper, som opstilles på selvstændige landskabsarkitektoniske værker, jf. § 3, stk. 1, i lov om bygningsfredning og bevaring af bygninger og bymiljøer, eller arealer, der er fredet som umiddelbare omgivelser efter § 3, stk. 2, i lov om bygningsfredning og bevaring af bygninger og bymiljøer. 10) Udskiftning af tagrender og nedløbsrør, som er i zink eller kobber, og hvor der udskiftes til tagrender eller nedløbsrør i samme materiale og med samme geometri, bearbejdning, detaljering og samlingsmetoder som de eksisterende tagrender og nedløbsrør. 11) Nedtagning af nedhængte lofter i rum, der oprindeligt er opført uden nedhængte lofter. 12) Nedtagning af pladebeklædninger på vægge, som ikke oprindeligt er opført med pladebeklædninger. 13) Destruktive undersøgelser med henblik på at afklare tilstanden af skjulte bygningsdele. Bygningsdele, der er destrueret ved undersøgelsen, skal retableres efter endt undersøgelse. Der må ved undersøgelsen ikke fjernes hele bygningsdele som skillevægge, døre, nagelfast inventar m.v. 14) Etablering af omfangsdræn og udvendig isolering af fundamenter og kælderydervægge under terræn, hvis de etableres i overensstemmelse med Slots- og Kulturstyrelsens generelle manual, som findes på styrelsens hjemmeside. 15) Etablering af forsatsvinduer, hvis de etableres i overensstemmelse med Slots- og Kulturstyrelsens generelle manual, som findes på styrelsens hjemmeside.",
      "valid_from": "2024-12-09",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. § 2 omfatter ikke 1) bygningsarbejder, der gennembryder et rums vægge, loft, gulv eller vinduer, dog bortset fra bygningsarbejder omfattet af § 2, nr. 4, 7, 9, 10 og 14, eller 2) bygningsarbejder, der indebærer, at vægge nedrives eller etableres helt eller delvist, eller at døre eller vinduer flyttes, blændes, udvides eller udskiftes.",
      "valid_from": "2024-12-09",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Skriftlig underretning om bygningsarbejder omfattet af § 2 skal ske til Slots- og Kulturstyrelsen. Underretningen skal ske, inden bygningsarbejderne iværksættes.",
      "valid_from": "2024-12-09",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Der skal anvendes et skema til underretningen. Skemaet findes på Slots- og Kulturstyrelsens hjemmeside, eller det kan udleveres ved henvendelse til Slots- og Kulturstyrelsen. Det er ejeren af den fredede bygning eller den, ejeren har bemyndiget hertil, der sender skemaet til Slots- og Kulturstyrelsen. Stk. 2. Sammen med skemaet skal der indsendes materiale, der viser eksisterende og fremtidige forhold. Materialet kan f.eks. være fotos, tegninger og beskrivelser. Stk. 3. Ved underretning om bygningsarbejder, som er omfattet af § 2, nr. 2, 14 eller 15, skal der fremsendes uddrag fra manualen sammen med underretningsskemaet. Uddraget skal være relevant i forhold til de bygningsarbejder, der underrettes om.",
      "valid_from": "2024-12-09",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. For bygningsarbejder, som ikke er iværksat inden for 5 år efter underretningen i henhold til §§ 4 og 5, skal der indsendes en ny underretning efter §§ 4 og 5, inden bygningsarbejder kan iværksættes.",
      "valid_from": "2024-12-09",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Hvis Slots- og Kulturstyrelsen har truffet beslutning om, at en fredet bygning er omfattet af § 7 a, stk. 1, i lov om bygningsfredning og bevaring af bygninger og bymiljøer, kan bygningsarbejder iværksættes uden forudgående tilladelse og uden forudgående underretning, hvis bygningsarbejderne ikke vedrører bygningens ydre eller hovedstruktur, jf. stk. 2 og 3. Stk. 2. En bygnings ydre er sokkel, ydervægge med vinduer og døre, tagflader, skorstenspiber, udvendige trapper og øvrige bygningsdele, der støder op til det fri. Stk. 3. En bygnings hovedstruktur er de indvendige bærende vægge og søjlekonstruktioner, bjælkelag, etageadskillelser med de hertil hørende oprindelige gulve og lofter, tagkonstruktioner, portrum, murede ildsteder, skorstene, trapper og trapperum. Stk. 4. Slots- og Kulturstyrelsen udarbejder en vejledning, der nærmere beskriver, hvilke typer bygningsarbejder der ikke vedrører bygningens ydre eller hovedstuktur.",
      "valid_from": "2024-12-09",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Med bøde straffes den, der 1) iværksætter bygningsarbejder omfattet af § 2 uden skriftlig underretning, eller 2) iværksætter bygningsarbejder, der ikke er omfattet af § 7, og som vedrører selve bygningens ydre eller bygningens hovedstruktur i en fredet bygning, der er omfattet af § 7 a, stk. 1, i lov om bygningsfredning og bevaring af bygninger og bymiljøer. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2024-12-09",
      "valid_to": null
    },
    {
      "provision_ref": "5:9",
      "chapter": "5",
      "section": "9",
      "content": "§ 9. Bekendtgørelsen træder i kraft den 1. januar 2025. Stk. 2. Bekendtgørelse nr. 1588 af 28. juni 2021 om hvilke bygningsarbejder i fredede bygninger der ikke kræver forudgående tilladelse ophæves. Stk. 3. I tilfælde, hvor der er foretaget skriftlig underretning om bygningsarbejder i overensstemmelse med reglerne i bekendtgørelse nr. 1588 af 28. juni 2021 om hvilke bygningsarbejder i fredede bygninger der ikke kræver forudgående tilladelse, kan bygningsarbejderne iværksættes på baggrund af denne underretning inden for 5 år efter underretningen.",
      "valid_from": "2024-12-09",
      "valid_to": null
    }
  ],
  "definitions": [
    {
      "term": "nyere køkken- og badeværelsesindretninger",
      "definition": "køkken- og badeværelsesindretninger, som er under 50 år gamle, og som ikke stammer fra bygningens opførelsestidspunkt",
      "source_provision": "2:2"
    }
  ]
}
