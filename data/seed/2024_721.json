{
  "id": "2024:721",
  "type": "statute",
  "title": "Bekendtgørelse om indberetning af Legionellaprøver og -foranstaltninger",
  "short_name": "BEK H#LOKDOK04",
  "status": "in_force",
  "issued_date": "2024-06-11",
  "url": "https://www.retsinformation.dk/eli/lta/2024/721/xml",
  "description": "Retsinformation source. DocumentId=DH001899; AccessionNumber=B20240072105; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen har til formål at sikre, at prioriterede ejendomme håndterer forekomst af Legionella , at fremskaffe viden om forekomst og håndtering af Legionella i bygninger, og at medvirke til at forebygge smitte med Legionella ."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I prioriterede ejendomme skal bygningsejer sikre, at der gennemføres kontrol ifølge reglerne i denne bekendtgørelse og kommunens eventuelle vilkår. Stk. 2. Kontrol skal gennemføres én gang i perioden fra 1. januar 2025 til 31. december 2027 og én gang for hver treårige periode derefter. Stk. 3. Som prioriterede ejendomme betragtes: 1) Regionsrådenes sygehuse. 2) Samarbejdssygehuse og aftalesygehuse, hvor regionsrådene yder sygehusbehandling mv. efter bekendtgørelse om ret til sygehusbehandling m.v. 3) Tilbud omfattet af reglerne om en plejehjemsoversigt, jf. bekendtgørelse om plejehjemsoversigten. Stk. 4. Antallet af vandprøver pr. kontrol fastlægges for sygehuse ud fra antallet af sengepladser til ophold på et døgn eller mere, hvor regionen yder sygehusbehandling, jf. stk. 3, nr. 1 og nr. 2, i en kommune. Antallet af vandprøver for plejehjem mv. fastlægges ud fra antallet af boliger i tilbuddet som oplyst på plejehjemsoversigten, jf. stk. 3, nr. 3. Stk. 5. Antallet af sengepladser eller boliger, jf. stk. 4, anvendes som normeret ved periodens indgang, hvilket deles med 15 og rundes op."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Fra 1. januar 2025 kan kommunalbestyrelsen udpege flere bygninger ud over de prioriterede ejendomme til kontrol. Bygningsejer har i så fald pligt til at sikre, at der foretages kontrol i overensstemmelse med reglerne i denne bekendtgørelse og kommunens eventuelle vilkår. Stk. 2. Kommunalbestyrelsen kan ved udpegningen blandt andet lægge vægt på, om der er oplysning om forekomst af Legionella det pågældende sted. Kommunalbestyrelsen kan endvidere lægge vægt på graden af risiko for, at personer kan smittes med Legionella det pågældende sted, og på de potentielle konsekvenser for personers sundhed. Udpegning sker for en periode."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Når der ifølge reglerne fastsat i denne bekendtgørelse er pligt til at foretage kontrol, skal bygningsejer sørge for, at der udtages vandprøve, som analyseres for bakterier blandt arter af Legionella , herunder Legionella pneumophila . Stk. 2. Vandprøver udtages, hvor der antages størst risiko for indånding af forstøvet vand indeholdende Legionella, ud fra vurdering af blandt andet 1) vandsystemet, udstyr og komponenter, 2) temperaturen i systemet, herunder risikoen for opvarmning af det kolde vand og afkøling af det varme vand, 3) steder, hvor varmtvandsproduktionen periodevis har intet eller lavt forbrug, og 4) andre faktorer, som kan fremme vækst af Legionella . Stk. 3. Vandprøver udtages af det varme cirkulationsvand efter gennemløb (flush-prøve). Stk. 4. Prøvetagning skal endvidere foretages ud fra følgende formål: 1) At forhindre forurening af prøven i forbindelse med udtagelse. 2) At forhindre væsentlige ændringer i prøvens indhold af Legionella forud for analyse, eksempelvis som følge af biocider eller temperaturudsving i vandet, langvarig høj temperatur i tiden mellem prøvetagning og analyse, eller tidsrummet mellem prøvens udtagelse og analyse i øvrigt. Stk. 5. Vandprøver skal analyseres efter DS/EN ISO 11731:2017 med resultat opgjort i cfu/l. Stk. 6. Laboratorier, som analyserer vandprøver, skal følge en praksis i kvalitetsledelsessystemer, som er i overensstemmelse med DS/EN ISO/IEC 17025:2017 eller anden internationalt accepteret standard, som f.eks. DS/EN ISO 15189:2022."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Kommunalbestyrelsen kan fastsætte nærmere eller ændrede vilkår for kontrollen i en bygning, herunder om prøveudtagningsmetode, antallet af prøvetagninger, om tidspunktet for prøvetagning, og om hvilke bestemte installationer, som skal være genstand for kontrol. Vilkår fastsættes for en periode. Stk. 2. Kommunalbestyrelsens vilkår kan ikke begrænse de krav, som gælder for prioriterede ejendomme, og kan ikke fastsætte anden analysemetode end DS/EN ISO 11731:2017."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Såfremt analysen udviser en forekomst af Legionella på eller over 1.000 cfu/liter, skal bygningsejer senest inden for en uge sørge for, at der foretages undersøgelse med henblik på at påvise årsagen til omfanget af forekomsten. Bygningsejer vejleder i fornødent omfang personer, der opholder sig i bygningen, om forekomsten og foranstaltninger til at undgå smitte. Stk. 2. Bygningsejer skal endvidere senest inden for en uge efter årsagsbestemmelsen sørge for at træffe foranstaltninger, der kan nedbringe risikoen for, at Legionella fremover forekommer i et omfang på over 1.000 cfu/l. Eksempler på foranstaltninger er opregnet i bilag 1 og kan omfatte risikovurdering af fordelingsnettet mv."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Bygningsejer skal sikre, at oplysninger om analyseresultat og om eventuelle foranstaltninger, som træffes, indberettes til kommunalbestyrelsen. Stk. 2. Indberetning skal ske digitalt og i format som fastlagt i bilag 1. Stk. 3. Prioriterede ejendomme skal indberette oplysninger efter stk. 1 samlet og senest 2 måneder efter alle evt. foranstaltninger er truffet. Kommunalbestyrelsen kan fastsætte en anden frist. Udpegede ejendomme indberetter ifølge kommunens anvisning. Stk. 4. Kommunalbestyrelsen skal på anmodning samle og videregive de indberettede resultater til Social- og Boligstyrelsen. Styrelsen kan fastsætte en frist. Stk. 5. Social- og Boligstyrelsen vurderer på baggrund af de videregivne resultater, om der er behov for at justere på forhold i regulering og vejledning af betydning for området."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Overtrædelse af bestemmelserne i § 2 og § 3 om pligt til at foretage kontrol, bestemmelserne i § 6 om pligt til at foretage undersøgelse og træffe foranstaltninger, og bestemmelserne i § 7 om indberetning, straffes med bøde. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel, jf. § 30. stk. 5, i byggeloven."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Bekendtgørelsen træder i kraft den 1. juli 2024."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen har til formål at sikre, at prioriterede ejendomme håndterer forekomst af Legionella , at fremskaffe viden om forekomst og håndtering af Legionella i bygninger, og at medvirke til at forebygge smitte med Legionella .",
      "valid_from": "2024-06-11",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I prioriterede ejendomme skal bygningsejer sikre, at der gennemføres kontrol ifølge reglerne i denne bekendtgørelse og kommunens eventuelle vilkår. Stk. 2. Kontrol skal gennemføres én gang i perioden fra 1. januar 2025 til 31. december 2027 og én gang for hver treårige periode derefter. Stk. 3. Som prioriterede ejendomme betragtes: 1) Regionsrådenes sygehuse. 2) Samarbejdssygehuse og aftalesygehuse, hvor regionsrådene yder sygehusbehandling mv. efter bekendtgørelse om ret til sygehusbehandling m.v. 3) Tilbud omfattet af reglerne om en plejehjemsoversigt, jf. bekendtgørelse om plejehjemsoversigten. Stk. 4. Antallet af vandprøver pr. kontrol fastlægges for sygehuse ud fra antallet af sengepladser til ophold på et døgn eller mere, hvor regionen yder sygehusbehandling, jf. stk. 3, nr. 1 og nr. 2, i en kommune. Antallet af vandprøver for plejehjem mv. fastlægges ud fra antallet af boliger i tilbuddet som oplyst på plejehjemsoversigten, jf. stk. 3, nr. 3. Stk. 5. Antallet af sengepladser eller boliger, jf. stk. 4, anvendes som normeret ved periodens indgang, hvilket deles med 15 og rundes op.",
      "valid_from": "2024-06-11",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Fra 1. januar 2025 kan kommunalbestyrelsen udpege flere bygninger ud over de prioriterede ejendomme til kontrol. Bygningsejer har i så fald pligt til at sikre, at der foretages kontrol i overensstemmelse med reglerne i denne bekendtgørelse og kommunens eventuelle vilkår. Stk. 2. Kommunalbestyrelsen kan ved udpegningen blandt andet lægge vægt på, om der er oplysning om forekomst af Legionella det pågældende sted. Kommunalbestyrelsen kan endvidere lægge vægt på graden af risiko for, at personer kan smittes med Legionella det pågældende sted, og på de potentielle konsekvenser for personers sundhed. Udpegning sker for en periode.",
      "valid_from": "2024-06-11",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Når der ifølge reglerne fastsat i denne bekendtgørelse er pligt til at foretage kontrol, skal bygningsejer sørge for, at der udtages vandprøve, som analyseres for bakterier blandt arter af Legionella , herunder Legionella pneumophila . Stk. 2. Vandprøver udtages, hvor der antages størst risiko for indånding af forstøvet vand indeholdende Legionella, ud fra vurdering af blandt andet 1) vandsystemet, udstyr og komponenter, 2) temperaturen i systemet, herunder risikoen for opvarmning af det kolde vand og afkøling af det varme vand, 3) steder, hvor varmtvandsproduktionen periodevis har intet eller lavt forbrug, og 4) andre faktorer, som kan fremme vækst af Legionella . Stk. 3. Vandprøver udtages af det varme cirkulationsvand efter gennemløb (flush-prøve). Stk. 4. Prøvetagning skal endvidere foretages ud fra følgende formål: 1) At forhindre forurening af prøven i forbindelse med udtagelse. 2) At forhindre væsentlige ændringer i prøvens indhold af Legionella forud for analyse, eksempelvis som følge af biocider eller temperaturudsving i vandet, langvarig høj temperatur i tiden mellem prøvetagning og analyse, eller tidsrummet mellem prøvens udtagelse og analyse i øvrigt. Stk. 5. Vandprøver skal analyseres efter DS/EN ISO 11731:2017 med resultat opgjort i cfu/l. Stk. 6. Laboratorier, som analyserer vandprøver, skal følge en praksis i kvalitetsledelsessystemer, som er i overensstemmelse med DS/EN ISO/IEC 17025:2017 eller anden internationalt accepteret standard, som f.eks. DS/EN ISO 15189:2022.",
      "valid_from": "2024-06-11",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Kommunalbestyrelsen kan fastsætte nærmere eller ændrede vilkår for kontrollen i en bygning, herunder om prøveudtagningsmetode, antallet af prøvetagninger, om tidspunktet for prøvetagning, og om hvilke bestemte installationer, som skal være genstand for kontrol. Vilkår fastsættes for en periode. Stk. 2. Kommunalbestyrelsens vilkår kan ikke begrænse de krav, som gælder for prioriterede ejendomme, og kan ikke fastsætte anden analysemetode end DS/EN ISO 11731:2017.",
      "valid_from": "2024-06-11",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Såfremt analysen udviser en forekomst af Legionella på eller over 1.000 cfu/liter, skal bygningsejer senest inden for en uge sørge for, at der foretages undersøgelse med henblik på at påvise årsagen til omfanget af forekomsten. Bygningsejer vejleder i fornødent omfang personer, der opholder sig i bygningen, om forekomsten og foranstaltninger til at undgå smitte. Stk. 2. Bygningsejer skal endvidere senest inden for en uge efter årsagsbestemmelsen sørge for at træffe foranstaltninger, der kan nedbringe risikoen for, at Legionella fremover forekommer i et omfang på over 1.000 cfu/l. Eksempler på foranstaltninger er opregnet i bilag 1 og kan omfatte risikovurdering af fordelingsnettet mv.",
      "valid_from": "2024-06-11",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Bygningsejer skal sikre, at oplysninger om analyseresultat og om eventuelle foranstaltninger, som træffes, indberettes til kommunalbestyrelsen. Stk. 2. Indberetning skal ske digitalt og i format som fastlagt i bilag 1. Stk. 3. Prioriterede ejendomme skal indberette oplysninger efter stk. 1 samlet og senest 2 måneder efter alle evt. foranstaltninger er truffet. Kommunalbestyrelsen kan fastsætte en anden frist. Udpegede ejendomme indberetter ifølge kommunens anvisning. Stk. 4. Kommunalbestyrelsen skal på anmodning samle og videregive de indberettede resultater til Social- og Boligstyrelsen. Styrelsen kan fastsætte en frist. Stk. 5. Social- og Boligstyrelsen vurderer på baggrund af de videregivne resultater, om der er behov for at justere på forhold i regulering og vejledning af betydning for området.",
      "valid_from": "2024-06-11",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Overtrædelse af bestemmelserne i § 2 og § 3 om pligt til at foretage kontrol, bestemmelserne i § 6 om pligt til at foretage undersøgelse og træffe foranstaltninger, og bestemmelserne i § 7 om indberetning, straffes med bøde. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel, jf. § 30. stk. 5, i byggeloven.",
      "valid_from": "2024-06-11",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Bekendtgørelsen træder i kraft den 1. juli 2024.",
      "valid_from": "2024-06-11",
      "valid_to": null
    }
  ],
  "definitions": []
}
