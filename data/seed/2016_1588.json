{
  "id": "2016:1588",
  "type": "statute",
  "title": "Bekendtgørelse om undervisning m.v. inden for forberedende voksenundervisning",
  "short_name": "BEK H#LOKDOK04",
  "status": "in_force",
  "issued_date": "2016-12-13",
  "url": "https://www.retsinformation.dk/eli/lta/2016/1588/xml",
  "description": "Retsinformation source. DocumentId=CU000015; AccessionNumber=B20160158805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Formålet med forberedende voksenundervisning (herefter FVU) er at give voksne mulighed for at forbedre og supplere deres grundlæggende færdigheder i læsning, stavning og skriftlig fremstilling samt talforståelse, regning og basale matematiske begreber med henblik på videre uddannelse, samt at styrke voksnes forudsætninger for aktiv medvirken i alle sider af samfundslivet, jf. § 1 i lov om forberedende voksenundervisning og ordblindeundervisning for voksne (herefter loven)."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Voksenuddannelsescenterets tilbud: FVU, der udbydes af voksenuddannelsescentre og driftsoverenskomstparter, jf. § 19. 2) Uddannelsesinstitutionen: Den uddannelsesinstitution m.v., jf. §§ 19 og 20, der udbyder FVU. 3) Lederen: Lederen af uddannelsesinstitutionen, for folkeoplysende foreninger dog den person, der forestår ledelsen af FVU, jf. § 19, stk. 4 og 5."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. FVU omfatter prøveforberedende enkeltfagsundervisning i de to fag: 1) FVU-læsning. 2) FVU-matematik. Stk. 2. Undervisningen fører de konkrete færdigheder i de to fag op til og med niveau G i henholdsvis dansk og matematik inden for almen voksenuddannelse (avu)."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Undervisningen i FVU-læsning har til formål at sikre kursisterne mulighed for at afklare, forbedre og supplere deres funktionelle færdigheder i læsning, stavning og skriftlig fremstilling. Undervisningen skal give kursisterne øgede muligheder for at forstå, anvende og producere skrevne tekster. Stk. 2. Undervisningen niveaudeles i 4 trin. Hvert trin har et omfang af mindst 30 og højst 60 timer af 60 minutter."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Undervisningen i FVU-matematik har til formål at sikre kursisterne mulighed for at afklare, forbedre og supplere deres funktionelle regne- og matematikfærdigheder. Undervisningen skal give kursisterne øgede muligheder for at kunne overskue, behandle og producere matematikholdige informationer og materialer. Stk. 2. Undervisningen niveaudeles i to trin . Trin 1 har et omfang af mindst 30 og højst 60 timer af 60 minutter. Trin 2 har et omfang af mindst 45 og højst 60 timer af 60 minutter."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Undervisningen på hvert trin i hvert fag fører frem til en skriftlig prøve. Det er frivilligt at deltage i prøven. Personer, der ikke har deltaget i undervisningen, kan indstille sig til prøve som selvstuderende jf. almen eksamensbekendtgørelsen. Der gives én bedømmelse, der er enten ”bestået” eller ”ikke bestået”. Stk. 2. I bilag 4 og bilag 5 til denne bekendtgørelse er der for hvert trin af FVU-læsning og FVU-matematik fastsat prøvebeskrivelser omfattende 1) indhold og vurderingskriterier, 2) prøveoplæg, 3) prøvetiden og 4) tilladte hjælpemidler. Stk. 3. Hver opgavebesvarelse bedømmes af én censor. Stk. 4. Prøveinstitutionen tilbyder selvstuderende individuel eller kollektiv faglig vejledning og vejledning om prøveaflæggelse. Vejledningen har for den enkelte et omfang af 45 minutter for hver prøvetermin."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. It skal inddrages som redskab i undervisningen. Stk. 2. It, samfundsfag og anden ledsageundervisning skal integreres i undervisningen i det omfang, det vurderes at kunne øge færdighedstilegnelsen i faget. Stk. 3. Miljømæssige problemstillinger og samspillet mellem forskellige kulturformer inddrages i undervisningen i relevante sammenhænge."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Undervisningen tilrettelægges som holdundervisning eller fleksibel undervisning og kan omfatte kursister på flere trin. Stk. 2. Undervisningen tilrettelægges i samarbejde mellem lærer og kursister, således at den 1) tager udgangspunkt i kursisternes erfaringer og interessefelter, herunder med hensyn til valg af emner og undervisningsmateriale, 2) synliggør kursisternes faglige udvikling i forhold til målene for det enkelte trin, så kursisterne får mulighed for at vælge og bruge de bedst egnede strategier og arbejdsmetoder, og 3) fremmer kursisternes lyst til at arbejde med fagene uden for undervisningstiden."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Lærere og kursister evaluerer løbende undervisningens form, indhold og tilrettelæggelse samt kursisternes læreproces."
    },
    {
      "provision_ref": "2:10",
      "chapter": "2",
      "section": "10",
      "content": "§ 10. I bilag 2 til denne bekendtgørelse er der fastsat nærmere regler (fagbeskrivelser) for hvert trin i FVU-læsning. I bilag 3 er der fastsat nærmere regler for hvert trin i FVU-matematik."
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Uddannelsesinstitutionen tilbyder individuel eller kollektiv uddannelses- og erhvervsvejledning for kursister og selvstuderende. Stk. 2. Vejledningsfunktionen integreres i en eksisterende uddannelses- og erhvervsvejledning ved uddannelsesinstitutionen. Stk. 3. I bilag 1 til denne bekendtgørelse er der fastsat regler om 1) uddannelses- og erhvervsvejledningens formål og 2) vejledernes opgaver."
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Alle, der er fyldt 18 år, og som har forudsætninger for at følge undervisningen med udbytte, har adgang til FVU, jf. lovens § 2, stk. 1. Stk. 2. Aldersgrænsen på 18 år kan fraviges for: 1) Unge, der i kombination med FVU følger uddannelse under lov om arbejdsmarkedsuddannelser. 2) Unge, der i kombination med FVU følger 2., 3. eller 4. del af uddannelse under lov om kombineret ungdomsuddannelse. 3) Unge i et ansættelsesforhold, der følger virksomhedsrettet FVU-undervisning. 4) Unge, der følger undervisning på uddannelsesinstitutioner under Kriminalforsorgen. Stk. 3. FVU udbydes åbent og kan ikke forbeholdes en bestemt kursistkreds, jf. dog stk. 4. Stk. 4. FVU, der af uddannelsesinstitutionen gennemføres lokalt på såvel offentlige som private virksomheder, i foreninger og faglige organisationer, på uddannelsesinstitutioner m.v., kan forbeholdes de ansatte på den eller de pågældende virksomheder, medlemmer af den eller de pågældende foreninger eller faglige organisationer, uddannelsessøgende på den eller de pågældende institutioner m.v. Stk. 5. Lederen træffer alle afgørelser om den enkelte kursist, herunder om placering på trin og hold, og har det pædagogiske ansvar for undervisningen. Stk. 6. Ved optagelsen vurderes det indledningsvis, om FVU skønnes at være det rette tilbud. Vurderes FVU at være det rette tilbud, skal kursisten gennemføre en obligatorisk test. På baggrund af testresultatet og den indledende vurdering træffes afgørelse om optagelse til FVU og trinindplacering. Stk. 7. Styrelsen for Undervisning og Kvalitet udarbejder den obligatoriske test."
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Uddannelsesinstitutionen udsteder efter anmodning bevis for deltagelse i FVU (kursistbevis) på det enkelte trin til kursister, som anmoder herom. Styrelsen for Undervisning og Kvalitet kan dog udstede bevis for deltagelse i undervisning, der afholdes af uddannelsesinstitutioner under Kriminalforsorgen. Stk. 2. På kursistbeviset anføres kursistens navn og CPR-nummer samt en kort beskrivelse af undervisningens indhold. Styrelsen for Undervisning og Kvalitet godkender blanketten til kursistbeviser. Stk. 3. Udstedelse af kursistbevis er betinget af, at kursisten har deltaget i normalt mindst 85 pct. af undervisningen på det pågældende trin. Stk. 4. Uddannelsesinstitutionen registrerer deltagelsen i undervisningen. Kursisten skal have mulighed for enten digitalt eller gennem udskrift heraf at kontrollere registreringen af sin egen deltagelse."
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Voksenuddannelsescenteret er ansvarlig for et tilstrækkeligt tilbud, således at det sikres, at alle, der er berettiget hertil, jf. § 12, stk. 1 og 2, kan modtage FVU inden for en rimelig geografisk afstand. FVU skal udbydes på flere typer uddannelsesinstitutioner inden for voksenuddannelsescenterets geografiske dækningsområde, jf. lovens § 5, stk. 1. Stk. 2. Ved en rimelig geografisk afstand forstås, at tilbud om FVU skal være beliggende inden for 75 minutters befordringstid med nærmeste offentlige transportmiddel fra kursistens bopæl, medmindre tilbuddet ligger inden for en afstand på 30 km ad offentlig vej. I tilfælde, hvor særlige geografiske forhold gør sig gældende, kan Styrelsen for Undervisning og Kvalitet fravige denne bestemmelse. Stk. 3. Voksenuddannelsescenteret koordinerer udbuddet af FVU inden for sit geografiske dækningsområde under hensyntagen til regionsrådets koordinerende funktion, jf. § 18, stk. 1. Er et voksenuddannelsescenters geografiske område beliggende i to regioner, samarbejder voksenuddannelsescenteret med begge disse regioner om regionernes koordinering efter denne bekendtgørelse."
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Mindst fire gange om året udbydes FVU i hvert fag og på alle trin af mindst to uddannelsesinstitutioner m.v. inden for det geografiske område, jf. lovens § 5, stk. 3."
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Det enkelte voksenuddannelsescenter udarbejder en plan for centerets udbud af FVU samt for driftsoverenskomstparternes udbud inden for sit geografiske dækningsområdeområde, som centeret har ansvar for etablering af kapaciteten til. Planen udarbejdes på baggrund af resultatet af en løbende evaluering, og med henblik på at sikre et tilstrækkeligt og varieret tilbud i forhold til behovet i hele det geografiske dækningsområde. Stk. 2. I planen angives: 1) Prognoser for behovet. 2) Mål for indsatsen. 3) Minimum for omfanget af udbuddet ved det pågældende voksenuddannelsescenter og driftsoverenskomstparter (arten og antallet af undervisningssteder). Stk. 3. Voksenuddannelsescenteret og driftsoverenskomstparterne udbyder og gennemfører FVU i overensstemmelse med planen, når udbuddet og undervisningen gives for at opfylde § 14, stk. 1 og 2, og § 15. Øvrige udbud, der påtænkes givet på en måde, der fraviger planen, må dog ikke foretages, hvis det i væsentligt omfang vil vanskeliggøre opfyldelsen af § 14, stk. 1, og § 15. Stk. 4. Planen revideres løbende på grundlag af de konstaterede behov og saglige hensyn til tilgængelighed og forsyningssikkerhed. Planen offentliggøres på voksenuddannelsescentrets samt driftsoverenskomstparters hjemmesider. Regionsrådet høres årligt om planen samt forud for indgåelse eller opsigelse af driftsoverenskomst."
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Det enkelte voksenuddannelsescenter informerer offentligt om centerets udbud af FVU, samt om driftsoverenskomstparternes udbud, bortset fra undervisning, der er forbeholdt en bestemt kursistkreds, jf. § 12, stk. 4, med angivelse af: 1) Omfang. 2) Indhold. 3) Undervisningssted. Stk. 2. FVU inden for voksenuddannelsescenterets tilbud og voksenuddannelsescenterets eget tilbud, bortset fra undervisning, der er forbeholdt en bestemt kursistkreds, indberettes til informationssystemet for voksenuddannelse, jf. bekendtgørelse om indberetning til Uddannelsesguiden (UG.dk)."
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Regionsrådet koordinerer i samarbejde med voksenuddannelsescentrene og andre udbydere af FVU indsatsen i regionen, jf. lovens § 10, stk. 1. Koordineringen vedrører den geografiske placering af udbuddet og kapaciteten, med henblik på at der er et tilstrækkeligt og varieret tilbud til alle. Stk. 2. Ved koordineringen anvendes den plan for udbud af FVU, som det enkelte voksenuddannelsescenter udarbejder. På baggrund heraf indgår i koordineringen resultater af evalueringer af de enkelte voksenuddannelsescentres indsatser i regionen, hensyntagen til regionens samlede behov, målet for indsatsen i regionen samt omfanget af udbuddet ved voksenuddannelsescentre og driftsoverenskomstparter (arten og antallet af undervisningssteder) i regionen. Stk. 3. Regionsrådet, voksenuddannelsescentre i regionen samt de driftsoverenskomstparter inden for regionen, hvor FVU indgår i undervisningstilbuddet, mødes mindst en gang hvert år."
    },
    {
      "provision_ref": "5:19",
      "chapter": "5",
      "section": "19",
      "content": "§ 19. FVU udbydes på voksenuddannelsescentrene. Efter driftsoverenskomst med voksenuddannelsescenteret, jf. lovens § 7, stk. 1, kan FVU udbydes af: 1) Uddannelsesinstitutioner godkendt til at udbyde arbejdsmarkedsuddannelser, jf. lov om arbejdsmarkedsuddannelser m.v. 2) Uddannelsesinstitutioner godkendt efter lov om institutioner for erhvervsrettet uddannelse. 3) Efterskoler og frie fagskoler, jf. lov om efterskoler og frie fagskoler. 4) Folkeoplysende foreninger og daghøjskoler, jf. lov om støtte til folkeoplysende voksenundervisning, frivilligt folkeoplysende foreningsarbejde og daghøjskoler samt om Folkeuniversitetet (folkeoplysningsloven). 5) Folkehøjskoler, jf. lov om folkehøjskoler. 6) Private institutioner m.v., som før den 1. januar 2001 har indgået driftsoverenskomst med et amtsråd om læsekurser eller ordblindeundervisning i henhold til lov om specialundervisning for voksne og læsekurser for voksne, dog kun om undervisning inden for det eller de pågældende områder. 7) Produktionsskoler, jf. lov om produktionsskoler. 8) Skovskolen, jf. universitetsloven. 9) Sprogcentre, jf. lov om danskuddannelse til voksne udlændinge m.fl. 10) Uddannelsesinstitutioner, der er godkendt sammenlagt i medfør af lov om institutioner for almengymnasiale uddannelser og almen voksenuddannelse m.v. 11) Regionale og kommunale institutioner med specialundervisning for voksne, jf. lov om specialundervisning for voksne. Stk. 2. De i stk. 1 nævnte institutioner har ret til at opnå driftsoverenskomst med det voksenuddannelsescenter, der har ansvaret for det pågældende geografiske dækningsområde, hvis de har en årlig aktivitet indenfor FVU på mindst 5 årskursister eksklusiv indledende test. Institutioner, der ikke i forvejen har en driftsoverenskomst, skal opnå minimumsaktiviteten inden to år fra driftsoverenskomstens ikrafttræden for at bevare retten. Stk. 3. Et voksenuddannelsescenter kan vælge at indgå eller fastholde en driftsoverenskomst med de i stk. 1 nævnte institutioner ved en lavere aktivitet end de 5 årskursister. Stk. 4. Ved ansøgning om driftsoverenskomst anvendes det af Styrelsen for Undervisning og Kvalitet udarbejdede ansøgningsskema. Ansøgningsskemaet er offentliggjort på Styrelsen for Undervisning og Kvalitets hjemmeside. Stk. 5. Ved indgåelse af driftsoverenskomster anvendes en af Styrelsen for Undervisning og Kvalitet udarbejdet standarddriftsoverenskomst. Standarddriftsoverenskomsten er offentliggjort på Styrelsen for Undervisning og Kvalitets hjemmeside. Stk. 6. Forinden voksenuddannelsescenteret indgår eller giver afslag på indgåelse af driftsoverenskomst, indhentes en udtalelse fra Uddannelsesudvalget, og regionsrådet høres. Stk. 7. I driftsoverenskomster, der indgås med folkeoplysende foreninger, tages stilling til, hvem der forestår ledelsen af undervisningen. Stk. 8. Styrelsen for Undervisning og Kvalitet kan godkende, at et voksenuddannelsescenter indgår driftsoverenskomst med andre uddannelsesinstitutioner end de i stk. 1 nævnte."
    },
    {
      "provision_ref": "5:20",
      "chapter": "5",
      "section": "20",
      "content": "§ 20. FVU kan udbydes af uddannelsesinstitutioner under Kriminalforsorgen. Disse institutioner kan tillige afholde prøve, jf. lovens § 13, stk. 1."
    },
    {
      "provision_ref": "5:21",
      "chapter": "5",
      "section": "21",
      "content": "§ 21. Uddannelsesinstitutionen kan gennemføre FVU lokalt på offentlige og private virksomheder, i foreninger og faglige organisationer samt på uddannelsesinstitutioner m.v. Stk. 2. Virksomhedstilrettelagt undervisning uden for voksenuddannelsescenterets geografiske dækningsområde kan alene ske efter henvendelse fra en offentlig eller privat virksomhed, forening, faglig organisation, uddannelsesinstitution m.v., beliggende uden for voksenuddannelsescenterets geografiske dækningsområde. Henvendelsen skal omhandle gennemførelse af en i indhold og tid afgrænset uddannelsesaktivitet. Stk. 3. Voksenuddannelsescentre og institutioner med driftsoverenskomst må ikke i almindelighed udbyde FVU uden for voksenuddannelsescenterets geografiske dækningsområde, med mindre der i hvert enkelt tilfælde foreligger en skriftlig tilladelse fra det voksenuddannelsescenter, der har ansvaret for det aktuelle geografiske dækningsområde. Stk. 4. En institution med driftsoverenskomst kan ikke videregive retten til at udbyde FVU til tredje part."
    },
    {
      "provision_ref": "5:22",
      "chapter": "5",
      "section": "22",
      "content": "§ 22. Uddannelsesinstitutioner, herunder driftsoverenskomstpartnere, inden for voksenuddannelsescenterets tilbud samarbejder inden for rammerne af det lokale skolesamarbejde, der gælder for voksenuddannelsescentre og institutioner godkendt efter lov om erhvervsrettet uddannelse, jf. lovens § 8, stk. 1. Uddannelsesinstitutionerne danner som led i samarbejdet et lokalt fælles samarbejdsforum, som mødes mindst en gang hvert halve år. Stk. 2. Samarbejdet har til formål at sikre, at institutionerne udnytter deres ressourcer bedst muligt, og at de informerer og vejleder samordnet om deres samlede uddannelsesudbud. Samarbejdet omfatter udnyttelse af ledige ressourcer, lærere, udstyr, lokaler m.v. samt information og vejledning af virksomheder og borgere om forberedende voksenundervisning. Samarbejdet kan angå udbud af uddannelser henholdsvis undervisning samt gensidig orientering om planlagte eller forventede aktiviteter."
    },
    {
      "provision_ref": "6:23",
      "chapter": "6",
      "section": "23",
      "content": "§ 23. Lederen skal have de nødvendige forudsætninger for at forestå ledelsen af FVU, jf. lovens § 18, stk. 1. Stk. 2. Lederen af FVU inden for voksenuddannelsescenterets tilbud skal være leder af den pågældende uddannelsesinstitution."
    },
    {
      "provision_ref": "6:24",
      "chapter": "6",
      "section": "24",
      "content": "§ 24. For at kunne varetage undervisning i FVU-læsning skal underviseren have bestået fagmodul 3 (Teorier om læsning og skrivning samt afdækning af skriftsprogsvanskeligheder) og 4 (Undervisning i FVU-læsning) i den pædagogiske diplomuddannelse, undervisning i læsning og matematik for voksne, eller have tilsvarende kvalifikationer. Stk. 2. Undervisningen i FVU-læsning kan desuden varetages af undervisere, der 1) har bestået en af Styrelsen for Undervisning og Kvalitet godkendt læreruddannelse i FVU-læsning eller 2) har undervist på læsekurser for voksne, og som tillige har bestået et af Styrelsen for Undervisning og Kvalitet godkendt suppleringskursus."
    },
    {
      "provision_ref": "6:25",
      "chapter": "6",
      "section": "25",
      "content": "§ 25. For at kunne varetage undervisning i FVU-matematik skal den pågældende have bestået fagmodul 1 (Funktionelle matematikfærdigheder og -forståelser hos voksne) og 2 (Matematikvanskeligheder hos voksne) i den pædagogiske diplomuddannelse, undervisning i læsning og matematik for voksne, eller have tilsvarende kvalifikationer. Stk. 2. Undervisningen i FVU-matematik kan desuden varetages af lærere, der har bestået en af Styrelsen for Undervisning og Kvalitet godkendt læreruddannelse i FVU-matematik."
    },
    {
      "provision_ref": "6:26",
      "chapter": "6",
      "section": "26",
      "content": "§ 26. Uddannelses- og erhvervsvejledere skal have de nødvendige forudsætninger for at vejlede."
    },
    {
      "provision_ref": "6:27",
      "chapter": "6",
      "section": "27",
      "content": "§ 27. Uddannelsesinstitutionen afholder undervisningsudgifter til fornøden FVU efter- og videreuddannelse af ledere og lærere."
    },
    {
      "provision_ref": "6:28",
      "chapter": "6",
      "section": "28",
      "content": "§ 28. FVU, herunder undervisning, der gennemføres lokalt på virksomheder m.v., skal foregå i tidssvarende og egnede lokaler med fornødent udstyr. Stk. 2. Udstyret skal muliggøre, at it kan inddrages i undervisningen som redskab, og at it kan integreres i undervisningen. Stk. 3. For undervisning, der gennemføres lokalt på virksomheder m.v., afholdes udgifterne til lokaler og udstyr af den pågældende virksomhed m.v."
    },
    {
      "provision_ref": "7:29",
      "chapter": "7",
      "section": "29",
      "content": "§ 29. Styrelsen for Undervisning og Kvalitet fører pædagogisk, retligt og økonomisk tilsyn med FVU. Styrelsen for Undervisning og Kvalitet kan indhente alle oplysninger om undervisningen, drift og øvrig virksomhed vedrørende FVU til brug for udøvelsen af tilsynet. Stk. 2. Voksenuddannelsescenteret fører pædagogisk, retligt og økonomisk tilsyn med FVU, der udbydes af centerets driftsoverenskomstparter. Stk. 3. Styrelsen for Undervisning og Kvalitet fører pædagogisk og retligt tilsyn med FVU, der udbydes af uddannelsesinstitutioner under Kriminalforsorgen. Stk. 4. Styrelsen for Undervisning og Kvalitet fører tilsyn med prøver ved FVU. Stk. 5. Voksenuddannelsescenteret afrapporterer efter hvert årsskifte resultatet af det foregående års tilsyn til driftsoverenskomstparterne, som er knyttet til det pågældende voksenuddannelsescenter."
    },
    {
      "provision_ref": "7:30",
      "chapter": "7",
      "section": "30",
      "content": "§ 30. Kursisten kan klage til institutionens leder over institutionens afgørelser truffet i henhold til denne bekendtgørelse. Hvis kursisten er undergivet forældremyndighed, kan klage også indgives af forældremyndighedsindehaveren. Klagen skal indgives skriftligt inden to uger fra afgørelsens meddelelse. Stk. 2. Hvis institutionens leder ikke giver kursisten medhold i klagen, kan kursisten eller forældremyndighedsindehaveren indgive klage til Styrelsen for Undervisning og Kvalitet, når klagen vedrører retlige spørgsmål. Klagen skal indgives skriftligt til institutionens leder inden to uger efter, at denne har meddelt klageren sin afgørelse. Institutionens leder videresender klagen til Styrelsen for Undervisning og Kvalitet sammen med sin egen udtalelse i sagen. Før sagen videresendes, skal institutionens bestyrelse give klageren lejlighed til inden én uges frist at kommentere udtalelsen. Klagerens eventuelle kommentarer skal medsendes til Styrelsen for Undervisning og Kvalitet. Stk. 3. Afgørelser, som træffes af lederen, skal være begrundede og indeholde vejledning om klageadgang og klagefrist."
    },
    {
      "provision_ref": "7:31",
      "chapter": "7",
      "section": "31",
      "content": "§ 31. Voksenuddannelsescenterets afgørelser vedrørende indgåelse og opsigelse af driftsoverenskomster kan indbringes for Styrelsen for Undervisning og Kvalitet. Klagen skal indgives skriftligt til institutionens bestyrelse inden to uger efter, at denne har meddelt klageren sin afgørelse. Institutionens bestyrelse videresender klagen til Styrelsen for Undervisning og Kvalitet sammen med sin egen udtalelse i sagen. Før sagen videresendes, skal institutionens leder give klageren lejlighed til inden én uges frist at kommentere udtalelsen. Klagerens eventuelle kommentarer skal medsendes til Styrelsen for Undervisning og Kvalitet."
    },
    {
      "provision_ref": "8:32",
      "chapter": "8",
      "section": "32",
      "content": "§ 32. Styrelsen for Undervisning og Kvalitet varetager undervisningsministerens opgaver efter lov om forberedende voksenundervisning og ordblindeundervisning for voksne."
    },
    {
      "provision_ref": "8:33",
      "chapter": "8",
      "section": "33",
      "content": "§ 33. Styrelsen for Undervisning og Kvalitet kan yde tilskud til opsøgende konsulentvirksomhed inden for FVU, jf. lovens § 23. Stk. 2. Styrelsen for Undervisning og Kvalitet kan: 1) Yde tilskud til efter- og videreuddannelse af ledere, lærere og andre ansatte, der varetager ledelses- og undervisningsopgaver ved FVU. 2) Iværksætte forsøg og yde tilskud til forsøgs- og udviklingsarbejde inden for FVU, herunder til landsdækkende erfaringsopsamling og -formidling. Stk. 3. Styrelsen for Undervisning og Kvalitet kan bemyndige voksenuddannelsescenteret til at fordele og administrere styrelsens tilskud i henhold til stk. 1. Stk. 4. For tilskud omfattet af stk. 2 sker udbetaling, regnskabsaflæggelse og revision efter styrelsens bestemmelse."
    },
    {
      "provision_ref": "8:34",
      "chapter": "8",
      "section": "34",
      "content": "§ 34. Styrelsen for Undervisning og Kvalitet kan fra voksenuddannelsescentre og driftsoverenskomstparter kræve alle oplysninger om FVU , herunder om prøver, til brug ved varetagelsen af styrelsens opgaver, jf. lovens § 24. Stk. 2. Styrelsen for Undervisning og Kvalitet kan kræve oplysningerne meddelt i elektronisk form og i et bestemt format samt med angivelse af CPR-nummer for kursister, der deltager i undervisning og prøver. Styrelsen for Undervisning og Kvalitet kan kræve oplysningerne fra driftsoverenskomstparterne indsendt gennem voksenuddannelsescenteret."
    },
    {
      "provision_ref": "9:35",
      "chapter": "9",
      "section": "35",
      "content": "§ 35. Bekendtgørelsen træder i kraft den 1. januar 2017. Stk. 2. Bekendtgørelse nr. 973 af 19. juli 2007 om undervisning m.v. inden for forberedende voksenundervisning (FVU-bekendtgørelsen) ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Formålet med forberedende voksenundervisning (herefter FVU) er at give voksne mulighed for at forbedre og supplere deres grundlæggende færdigheder i læsning, stavning og skriftlig fremstilling samt talforståelse, regning og basale matematiske begreber med henblik på videre uddannelse, samt at styrke voksnes forudsætninger for aktiv medvirken i alle sider af samfundslivet, jf. § 1 i lov om forberedende voksenundervisning og ordblindeundervisning for voksne (herefter loven).",
      "valid_from": "2016-12-13",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Voksenuddannelsescenterets tilbud: FVU, der udbydes af voksenuddannelsescentre og driftsoverenskomstparter, jf. § 19. 2) Uddannelsesinstitutionen: Den uddannelsesinstitution m.v., jf. §§ 19 og 20, der udbyder FVU. 3) Lederen: Lederen af uddannelsesinstitutionen, for folkeoplysende foreninger dog den person, der forestår ledelsen af FVU, jf. § 19, stk. 4 og 5.",
      "valid_from": "2016-12-13",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. FVU omfatter prøveforberedende enkeltfagsundervisning i de to fag: 1) FVU-læsning. 2) FVU-matematik. Stk. 2. Undervisningen fører de konkrete færdigheder i de to fag op til og med niveau G i henholdsvis dansk og matematik inden for almen voksenuddannelse (avu).",
      "valid_from": "2016-12-13",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Undervisningen i FVU-læsning har til formål at sikre kursisterne mulighed for at afklare, forbedre og supplere deres funktionelle færdigheder i læsning, stavning og skriftlig fremstilling. Undervisningen skal give kursisterne øgede muligheder for at forstå, anvende og producere skrevne tekster. Stk. 2. Undervisningen niveaudeles i 4 trin. Hvert trin har et omfang af mindst 30 og højst 60 timer af 60 minutter.",
      "valid_from": "2016-12-13",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Undervisningen i FVU-matematik har til formål at sikre kursisterne mulighed for at afklare, forbedre og supplere deres funktionelle regne- og matematikfærdigheder. Undervisningen skal give kursisterne øgede muligheder for at kunne overskue, behandle og producere matematikholdige informationer og materialer. Stk. 2. Undervisningen niveaudeles i to trin . Trin 1 har et omfang af mindst 30 og højst 60 timer af 60 minutter. Trin 2 har et omfang af mindst 45 og højst 60 timer af 60 minutter.",
      "valid_from": "2016-12-13",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Undervisningen på hvert trin i hvert fag fører frem til en skriftlig prøve. Det er frivilligt at deltage i prøven. Personer, der ikke har deltaget i undervisningen, kan indstille sig til prøve som selvstuderende jf. almen eksamensbekendtgørelsen. Der gives én bedømmelse, der er enten ”bestået” eller ”ikke bestået”. Stk. 2. I bilag 4 og bilag 5 til denne bekendtgørelse er der for hvert trin af FVU-læsning og FVU-matematik fastsat prøvebeskrivelser omfattende 1) indhold og vurderingskriterier, 2) prøveoplæg, 3) prøvetiden og 4) tilladte hjælpemidler. Stk. 3. Hver opgavebesvarelse bedømmes af én censor. Stk. 4. Prøveinstitutionen tilbyder selvstuderende individuel eller kollektiv faglig vejledning og vejledning om prøveaflæggelse. Vejledningen har for den enkelte et omfang af 45 minutter for hver prøvetermin.",
      "valid_from": "2016-12-13",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. It skal inddrages som redskab i undervisningen. Stk. 2. It, samfundsfag og anden ledsageundervisning skal integreres i undervisningen i det omfang, det vurderes at kunne øge færdighedstilegnelsen i faget. Stk. 3. Miljømæssige problemstillinger og samspillet mellem forskellige kulturformer inddrages i undervisningen i relevante sammenhænge.",
      "valid_from": "2016-12-13",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Undervisningen tilrettelægges som holdundervisning eller fleksibel undervisning og kan omfatte kursister på flere trin. Stk. 2. Undervisningen tilrettelægges i samarbejde mellem lærer og kursister, således at den 1) tager udgangspunkt i kursisternes erfaringer og interessefelter, herunder med hensyn til valg af emner og undervisningsmateriale, 2) synliggør kursisternes faglige udvikling i forhold til målene for det enkelte trin, så kursisterne får mulighed for at vælge og bruge de bedst egnede strategier og arbejdsmetoder, og 3) fremmer kursisternes lyst til at arbejde med fagene uden for undervisningstiden.",
      "valid_from": "2016-12-13",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Lærere og kursister evaluerer løbende undervisningens form, indhold og tilrettelæggelse samt kursisternes læreproces.",
      "valid_from": "2016-12-13",
      "valid_to": null
    },
    {
      "provision_ref": "2:10",
      "chapter": "2",
      "section": "10",
      "content": "§ 10. I bilag 2 til denne bekendtgørelse er der fastsat nærmere regler (fagbeskrivelser) for hvert trin i FVU-læsning. I bilag 3 er der fastsat nærmere regler for hvert trin i FVU-matematik.",
      "valid_from": "2016-12-13",
      "valid_to": null
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Uddannelsesinstitutionen tilbyder individuel eller kollektiv uddannelses- og erhvervsvejledning for kursister og selvstuderende. Stk. 2. Vejledningsfunktionen integreres i en eksisterende uddannelses- og erhvervsvejledning ved uddannelsesinstitutionen. Stk. 3. I bilag 1 til denne bekendtgørelse er der fastsat regler om 1) uddannelses- og erhvervsvejledningens formål og 2) vejledernes opgaver.",
      "valid_from": "2016-12-13",
      "valid_to": null
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Alle, der er fyldt 18 år, og som har forudsætninger for at følge undervisningen med udbytte, har adgang til FVU, jf. lovens § 2, stk. 1. Stk. 2. Aldersgrænsen på 18 år kan fraviges for: 1) Unge, der i kombination med FVU følger uddannelse under lov om arbejdsmarkedsuddannelser. 2) Unge, der i kombination med FVU følger 2., 3. eller 4. del af uddannelse under lov om kombineret ungdomsuddannelse. 3) Unge i et ansættelsesforhold, der følger virksomhedsrettet FVU-undervisning. 4) Unge, der følger undervisning på uddannelsesinstitutioner under Kriminalforsorgen. Stk. 3. FVU udbydes åbent og kan ikke forbeholdes en bestemt kursistkreds, jf. dog stk. 4. Stk. 4. FVU, der af uddannelsesinstitutionen gennemføres lokalt på såvel offentlige som private virksomheder, i foreninger og faglige organisationer, på uddannelsesinstitutioner m.v., kan forbeholdes de ansatte på den eller de pågældende virksomheder, medlemmer af den eller de pågældende foreninger eller faglige organisationer, uddannelsessøgende på den eller de pågældende institutioner m.v. Stk. 5. Lederen træffer alle afgørelser om den enkelte kursist, herunder om placering på trin og hold, og har det pædagogiske ansvar for undervisningen. Stk. 6. Ved optagelsen vurderes det indledningsvis, om FVU skønnes at være det rette tilbud. Vurderes FVU at være det rette tilbud, skal kursisten gennemføre en obligatorisk test. På baggrund af testresultatet og den indledende vurdering træffes afgørelse om optagelse til FVU og trinindplacering. Stk. 7. Styrelsen for Undervisning og Kvalitet udarbejder den obligatoriske test.",
      "valid_from": "2016-12-13",
      "valid_to": null
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Uddannelsesinstitutionen udsteder efter anmodning bevis for deltagelse i FVU (kursistbevis) på det enkelte trin til kursister, som anmoder herom. Styrelsen for Undervisning og Kvalitet kan dog udstede bevis for deltagelse i undervisning, der afholdes af uddannelsesinstitutioner under Kriminalforsorgen. Stk. 2. På kursistbeviset anføres kursistens navn og CPR-nummer samt en kort beskrivelse af undervisningens indhold. Styrelsen for Undervisning og Kvalitet godkender blanketten til kursistbeviser. Stk. 3. Udstedelse af kursistbevis er betinget af, at kursisten har deltaget i normalt mindst 85 pct. af undervisningen på det pågældende trin. Stk. 4. Uddannelsesinstitutionen registrerer deltagelsen i undervisningen. Kursisten skal have mulighed for enten digitalt eller gennem udskrift heraf at kontrollere registreringen af sin egen deltagelse.",
      "valid_from": "2016-12-13",
      "valid_to": null
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Voksenuddannelsescenteret er ansvarlig for et tilstrækkeligt tilbud, således at det sikres, at alle, der er berettiget hertil, jf. § 12, stk. 1 og 2, kan modtage FVU inden for en rimelig geografisk afstand. FVU skal udbydes på flere typer uddannelsesinstitutioner inden for voksenuddannelsescenterets geografiske dækningsområde, jf. lovens § 5, stk. 1. Stk. 2. Ved en rimelig geografisk afstand forstås, at tilbud om FVU skal være beliggende inden for 75 minutters befordringstid med nærmeste offentlige transportmiddel fra kursistens bopæl, medmindre tilbuddet ligger inden for en afstand på 30 km ad offentlig vej. I tilfælde, hvor særlige geografiske forhold gør sig gældende, kan Styrelsen for Undervisning og Kvalitet fravige denne bestemmelse. Stk. 3. Voksenuddannelsescenteret koordinerer udbuddet af FVU inden for sit geografiske dækningsområde under hensyntagen til regionsrådets koordinerende funktion, jf. § 18, stk. 1. Er et voksenuddannelsescenters geografiske område beliggende i to regioner, samarbejder voksenuddannelsescenteret med begge disse regioner om regionernes koordinering efter denne bekendtgørelse.",
      "valid_from": "2016-12-13",
      "valid_to": null
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Mindst fire gange om året udbydes FVU i hvert fag og på alle trin af mindst to uddannelsesinstitutioner m.v. inden for det geografiske område, jf. lovens § 5, stk. 3.",
      "valid_from": "2016-12-13",
      "valid_to": null
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Det enkelte voksenuddannelsescenter udarbejder en plan for centerets udbud af FVU samt for driftsoverenskomstparternes udbud inden for sit geografiske dækningsområdeområde, som centeret har ansvar for etablering af kapaciteten til. Planen udarbejdes på baggrund af resultatet af en løbende evaluering, og med henblik på at sikre et tilstrækkeligt og varieret tilbud i forhold til behovet i hele det geografiske dækningsområde. Stk. 2. I planen angives: 1) Prognoser for behovet. 2) Mål for indsatsen. 3) Minimum for omfanget af udbuddet ved det pågældende voksenuddannelsescenter og driftsoverenskomstparter (arten og antallet af undervisningssteder). Stk. 3. Voksenuddannelsescenteret og driftsoverenskomstparterne udbyder og gennemfører FVU i overensstemmelse med planen, når udbuddet og undervisningen gives for at opfylde § 14, stk. 1 og 2, og § 15. Øvrige udbud, der påtænkes givet på en måde, der fraviger planen, må dog ikke foretages, hvis det i væsentligt omfang vil vanskeliggøre opfyldelsen af § 14, stk. 1, og § 15. Stk. 4. Planen revideres løbende på grundlag af de konstaterede behov og saglige hensyn til tilgængelighed og forsyningssikkerhed. Planen offentliggøres på voksenuddannelsescentrets samt driftsoverenskomstparters hjemmesider. Regionsrådet høres årligt om planen samt forud for indgåelse eller opsigelse af driftsoverenskomst.",
      "valid_from": "2016-12-13",
      "valid_to": null
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Det enkelte voksenuddannelsescenter informerer offentligt om centerets udbud af FVU, samt om driftsoverenskomstparternes udbud, bortset fra undervisning, der er forbeholdt en bestemt kursistkreds, jf. § 12, stk. 4, med angivelse af: 1) Omfang. 2) Indhold. 3) Undervisningssted. Stk. 2. FVU inden for voksenuddannelsescenterets tilbud og voksenuddannelsescenterets eget tilbud, bortset fra undervisning, der er forbeholdt en bestemt kursistkreds, indberettes til informationssystemet for voksenuddannelse, jf. bekendtgørelse om indberetning til Uddannelsesguiden (UG.dk).",
      "valid_from": "2016-12-13",
      "valid_to": null
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Regionsrådet koordinerer i samarbejde med voksenuddannelsescentrene og andre udbydere af FVU indsatsen i regionen, jf. lovens § 10, stk. 1. Koordineringen vedrører den geografiske placering af udbuddet og kapaciteten, med henblik på at der er et tilstrækkeligt og varieret tilbud til alle. Stk. 2. Ved koordineringen anvendes den plan for udbud af FVU, som det enkelte voksenuddannelsescenter udarbejder. På baggrund heraf indgår i koordineringen resultater af evalueringer af de enkelte voksenuddannelsescentres indsatser i regionen, hensyntagen til regionens samlede behov, målet for indsatsen i regionen samt omfanget af udbuddet ved voksenuddannelsescentre og driftsoverenskomstparter (arten og antallet af undervisningssteder) i regionen. Stk. 3. Regionsrådet, voksenuddannelsescentre i regionen samt de driftsoverenskomstparter inden for regionen, hvor FVU indgår i undervisningstilbuddet, mødes mindst en gang hvert år.",
      "valid_from": "2016-12-13",
      "valid_to": null
    },
    {
      "provision_ref": "5:19",
      "chapter": "5",
      "section": "19",
      "content": "§ 19. FVU udbydes på voksenuddannelsescentrene. Efter driftsoverenskomst med voksenuddannelsescenteret, jf. lovens § 7, stk. 1, kan FVU udbydes af: 1) Uddannelsesinstitutioner godkendt til at udbyde arbejdsmarkedsuddannelser, jf. lov om arbejdsmarkedsuddannelser m.v. 2) Uddannelsesinstitutioner godkendt efter lov om institutioner for erhvervsrettet uddannelse. 3) Efterskoler og frie fagskoler, jf. lov om efterskoler og frie fagskoler. 4) Folkeoplysende foreninger og daghøjskoler, jf. lov om støtte til folkeoplysende voksenundervisning, frivilligt folkeoplysende foreningsarbejde og daghøjskoler samt om Folkeuniversitetet (folkeoplysningsloven). 5) Folkehøjskoler, jf. lov om folkehøjskoler. 6) Private institutioner m.v., som før den 1. januar 2001 har indgået driftsoverenskomst med et amtsråd om læsekurser eller ordblindeundervisning i henhold til lov om specialundervisning for voksne og læsekurser for voksne, dog kun om undervisning inden for det eller de pågældende områder. 7) Produktionsskoler, jf. lov om produktionsskoler. 8) Skovskolen, jf. universitetsloven. 9) Sprogcentre, jf. lov om danskuddannelse til voksne udlændinge m.fl. 10) Uddannelsesinstitutioner, der er godkendt sammenlagt i medfør af lov om institutioner for almengymnasiale uddannelser og almen voksenuddannelse m.v. 11) Regionale og kommunale institutioner med specialundervisning for voksne, jf. lov om specialundervisning for voksne. Stk. 2. De i stk. 1 nævnte institutioner har ret til at opnå driftsoverenskomst med det voksenuddannelsescenter, der har ansvaret for det pågældende geografiske dækningsområde, hvis de har en årlig aktivitet indenfor FVU på mindst 5 årskursister eksklusiv indledende test. Institutioner, der ikke i forvejen har en driftsoverenskomst, skal opnå minimumsaktiviteten inden to år fra driftsoverenskomstens ikrafttræden for at bevare retten. Stk. 3. Et voksenuddannelsescenter kan vælge at indgå eller fastholde en driftsoverenskomst med de i stk. 1 nævnte institutioner ved en lavere aktivitet end de 5 årskursister. Stk. 4. Ved ansøgning om driftsoverenskomst anvendes det af Styrelsen for Undervisning og Kvalitet udarbejdede ansøgningsskema. Ansøgningsskemaet er offentliggjort på Styrelsen for Undervisning og Kvalitets hjemmeside. Stk. 5. Ved indgåelse af driftsoverenskomster anvendes en af Styrelsen for Undervisning og Kvalitet udarbejdet standarddriftsoverenskomst. Standarddriftsoverenskomsten er offentliggjort på Styrelsen for Undervisning og Kvalitets hjemmeside. Stk. 6. Forinden voksenuddannelsescenteret indgår eller giver afslag på indgåelse af driftsoverenskomst, indhentes en udtalelse fra Uddannelsesudvalget, og regionsrådet høres. Stk. 7. I driftsoverenskomster, der indgås med folkeoplysende foreninger, tages stilling til, hvem der forestår ledelsen af undervisningen. Stk. 8. Styrelsen for Undervisning og Kvalitet kan godkende, at et voksenuddannelsescenter indgår driftsoverenskomst med andre uddannelsesinstitutioner end de i stk. 1 nævnte.",
      "valid_from": "2016-12-13",
      "valid_to": null
    },
    {
      "provision_ref": "5:20",
      "chapter": "5",
      "section": "20",
      "content": "§ 20. FVU kan udbydes af uddannelsesinstitutioner under Kriminalforsorgen. Disse institutioner kan tillige afholde prøve, jf. lovens § 13, stk. 1.",
      "valid_from": "2016-12-13",
      "valid_to": null
    },
    {
      "provision_ref": "5:21",
      "chapter": "5",
      "section": "21",
      "content": "§ 21. Uddannelsesinstitutionen kan gennemføre FVU lokalt på offentlige og private virksomheder, i foreninger og faglige organisationer samt på uddannelsesinstitutioner m.v. Stk. 2. Virksomhedstilrettelagt undervisning uden for voksenuddannelsescenterets geografiske dækningsområde kan alene ske efter henvendelse fra en offentlig eller privat virksomhed, forening, faglig organisation, uddannelsesinstitution m.v., beliggende uden for voksenuddannelsescenterets geografiske dækningsområde. Henvendelsen skal omhandle gennemførelse af en i indhold og tid afgrænset uddannelsesaktivitet. Stk. 3. Voksenuddannelsescentre og institutioner med driftsoverenskomst må ikke i almindelighed udbyde FVU uden for voksenuddannelsescenterets geografiske dækningsområde, med mindre der i hvert enkelt tilfælde foreligger en skriftlig tilladelse fra det voksenuddannelsescenter, der har ansvaret for det aktuelle geografiske dækningsområde. Stk. 4. En institution med driftsoverenskomst kan ikke videregive retten til at udbyde FVU til tredje part.",
      "valid_from": "2016-12-13",
      "valid_to": null
    },
    {
      "provision_ref": "5:22",
      "chapter": "5",
      "section": "22",
      "content": "§ 22. Uddannelsesinstitutioner, herunder driftsoverenskomstpartnere, inden for voksenuddannelsescenterets tilbud samarbejder inden for rammerne af det lokale skolesamarbejde, der gælder for voksenuddannelsescentre og institutioner godkendt efter lov om erhvervsrettet uddannelse, jf. lovens § 8, stk. 1. Uddannelsesinstitutionerne danner som led i samarbejdet et lokalt fælles samarbejdsforum, som mødes mindst en gang hvert halve år. Stk. 2. Samarbejdet har til formål at sikre, at institutionerne udnytter deres ressourcer bedst muligt, og at de informerer og vejleder samordnet om deres samlede uddannelsesudbud. Samarbejdet omfatter udnyttelse af ledige ressourcer, lærere, udstyr, lokaler m.v. samt information og vejledning af virksomheder og borgere om forberedende voksenundervisning. Samarbejdet kan angå udbud af uddannelser henholdsvis undervisning samt gensidig orientering om planlagte eller forventede aktiviteter.",
      "valid_from": "2016-12-13",
      "valid_to": null
    },
    {
      "provision_ref": "6:23",
      "chapter": "6",
      "section": "23",
      "content": "§ 23. Lederen skal have de nødvendige forudsætninger for at forestå ledelsen af FVU, jf. lovens § 18, stk. 1. Stk. 2. Lederen af FVU inden for voksenuddannelsescenterets tilbud skal være leder af den pågældende uddannelsesinstitution.",
      "valid_from": "2016-12-13",
      "valid_to": null
    },
    {
      "provision_ref": "6:24",
      "chapter": "6",
      "section": "24",
      "content": "§ 24. For at kunne varetage undervisning i FVU-læsning skal underviseren have bestået fagmodul 3 (Teorier om læsning og skrivning samt afdækning af skriftsprogsvanskeligheder) og 4 (Undervisning i FVU-læsning) i den pædagogiske diplomuddannelse, undervisning i læsning og matematik for voksne, eller have tilsvarende kvalifikationer. Stk. 2. Undervisningen i FVU-læsning kan desuden varetages af undervisere, der 1) har bestået en af Styrelsen for Undervisning og Kvalitet godkendt læreruddannelse i FVU-læsning eller 2) har undervist på læsekurser for voksne, og som tillige har bestået et af Styrelsen for Undervisning og Kvalitet godkendt suppleringskursus.",
      "valid_from": "2016-12-13",
      "valid_to": null
    },
    {
      "provision_ref": "6:25",
      "chapter": "6",
      "section": "25",
      "content": "§ 25. For at kunne varetage undervisning i FVU-matematik skal den pågældende have bestået fagmodul 1 (Funktionelle matematikfærdigheder og -forståelser hos voksne) og 2 (Matematikvanskeligheder hos voksne) i den pædagogiske diplomuddannelse, undervisning i læsning og matematik for voksne, eller have tilsvarende kvalifikationer. Stk. 2. Undervisningen i FVU-matematik kan desuden varetages af lærere, der har bestået en af Styrelsen for Undervisning og Kvalitet godkendt læreruddannelse i FVU-matematik.",
      "valid_from": "2016-12-13",
      "valid_to": null
    },
    {
      "provision_ref": "6:26",
      "chapter": "6",
      "section": "26",
      "content": "§ 26. Uddannelses- og erhvervsvejledere skal have de nødvendige forudsætninger for at vejlede.",
      "valid_from": "2016-12-13",
      "valid_to": null
    },
    {
      "provision_ref": "6:27",
      "chapter": "6",
      "section": "27",
      "content": "§ 27. Uddannelsesinstitutionen afholder undervisningsudgifter til fornøden FVU efter- og videreuddannelse af ledere og lærere.",
      "valid_from": "2016-12-13",
      "valid_to": null
    },
    {
      "provision_ref": "6:28",
      "chapter": "6",
      "section": "28",
      "content": "§ 28. FVU, herunder undervisning, der gennemføres lokalt på virksomheder m.v., skal foregå i tidssvarende og egnede lokaler med fornødent udstyr. Stk. 2. Udstyret skal muliggøre, at it kan inddrages i undervisningen som redskab, og at it kan integreres i undervisningen. Stk. 3. For undervisning, der gennemføres lokalt på virksomheder m.v., afholdes udgifterne til lokaler og udstyr af den pågældende virksomhed m.v.",
      "valid_from": "2016-12-13",
      "valid_to": null
    },
    {
      "provision_ref": "7:29",
      "chapter": "7",
      "section": "29",
      "content": "§ 29. Styrelsen for Undervisning og Kvalitet fører pædagogisk, retligt og økonomisk tilsyn med FVU. Styrelsen for Undervisning og Kvalitet kan indhente alle oplysninger om undervisningen, drift og øvrig virksomhed vedrørende FVU til brug for udøvelsen af tilsynet. Stk. 2. Voksenuddannelsescenteret fører pædagogisk, retligt og økonomisk tilsyn med FVU, der udbydes af centerets driftsoverenskomstparter. Stk. 3. Styrelsen for Undervisning og Kvalitet fører pædagogisk og retligt tilsyn med FVU, der udbydes af uddannelsesinstitutioner under Kriminalforsorgen. Stk. 4. Styrelsen for Undervisning og Kvalitet fører tilsyn med prøver ved FVU. Stk. 5. Voksenuddannelsescenteret afrapporterer efter hvert årsskifte resultatet af det foregående års tilsyn til driftsoverenskomstparterne, som er knyttet til det pågældende voksenuddannelsescenter.",
      "valid_from": "2016-12-13",
      "valid_to": null
    },
    {
      "provision_ref": "7:30",
      "chapter": "7",
      "section": "30",
      "content": "§ 30. Kursisten kan klage til institutionens leder over institutionens afgørelser truffet i henhold til denne bekendtgørelse. Hvis kursisten er undergivet forældremyndighed, kan klage også indgives af forældremyndighedsindehaveren. Klagen skal indgives skriftligt inden to uger fra afgørelsens meddelelse. Stk. 2. Hvis institutionens leder ikke giver kursisten medhold i klagen, kan kursisten eller forældremyndighedsindehaveren indgive klage til Styrelsen for Undervisning og Kvalitet, når klagen vedrører retlige spørgsmål. Klagen skal indgives skriftligt til institutionens leder inden to uger efter, at denne har meddelt klageren sin afgørelse. Institutionens leder videresender klagen til Styrelsen for Undervisning og Kvalitet sammen med sin egen udtalelse i sagen. Før sagen videresendes, skal institutionens bestyrelse give klageren lejlighed til inden én uges frist at kommentere udtalelsen. Klagerens eventuelle kommentarer skal medsendes til Styrelsen for Undervisning og Kvalitet. Stk. 3. Afgørelser, som træffes af lederen, skal være begrundede og indeholde vejledning om klageadgang og klagefrist.",
      "valid_from": "2016-12-13",
      "valid_to": null
    },
    {
      "provision_ref": "7:31",
      "chapter": "7",
      "section": "31",
      "content": "§ 31. Voksenuddannelsescenterets afgørelser vedrørende indgåelse og opsigelse af driftsoverenskomster kan indbringes for Styrelsen for Undervisning og Kvalitet. Klagen skal indgives skriftligt til institutionens bestyrelse inden to uger efter, at denne har meddelt klageren sin afgørelse. Institutionens bestyrelse videresender klagen til Styrelsen for Undervisning og Kvalitet sammen med sin egen udtalelse i sagen. Før sagen videresendes, skal institutionens leder give klageren lejlighed til inden én uges frist at kommentere udtalelsen. Klagerens eventuelle kommentarer skal medsendes til Styrelsen for Undervisning og Kvalitet.",
      "valid_from": "2016-12-13",
      "valid_to": null
    },
    {
      "provision_ref": "8:32",
      "chapter": "8",
      "section": "32",
      "content": "§ 32. Styrelsen for Undervisning og Kvalitet varetager undervisningsministerens opgaver efter lov om forberedende voksenundervisning og ordblindeundervisning for voksne.",
      "valid_from": "2016-12-13",
      "valid_to": null
    },
    {
      "provision_ref": "8:33",
      "chapter": "8",
      "section": "33",
      "content": "§ 33. Styrelsen for Undervisning og Kvalitet kan yde tilskud til opsøgende konsulentvirksomhed inden for FVU, jf. lovens § 23. Stk. 2. Styrelsen for Undervisning og Kvalitet kan: 1) Yde tilskud til efter- og videreuddannelse af ledere, lærere og andre ansatte, der varetager ledelses- og undervisningsopgaver ved FVU. 2) Iværksætte forsøg og yde tilskud til forsøgs- og udviklingsarbejde inden for FVU, herunder til landsdækkende erfaringsopsamling og -formidling. Stk. 3. Styrelsen for Undervisning og Kvalitet kan bemyndige voksenuddannelsescenteret til at fordele og administrere styrelsens tilskud i henhold til stk. 1. Stk. 4. For tilskud omfattet af stk. 2 sker udbetaling, regnskabsaflæggelse og revision efter styrelsens bestemmelse.",
      "valid_from": "2016-12-13",
      "valid_to": null
    },
    {
      "provision_ref": "8:34",
      "chapter": "8",
      "section": "34",
      "content": "§ 34. Styrelsen for Undervisning og Kvalitet kan fra voksenuddannelsescentre og driftsoverenskomstparter kræve alle oplysninger om FVU , herunder om prøver, til brug ved varetagelsen af styrelsens opgaver, jf. lovens § 24. Stk. 2. Styrelsen for Undervisning og Kvalitet kan kræve oplysningerne meddelt i elektronisk form og i et bestemt format samt med angivelse af CPR-nummer for kursister, der deltager i undervisning og prøver. Styrelsen for Undervisning og Kvalitet kan kræve oplysningerne fra driftsoverenskomstparterne indsendt gennem voksenuddannelsescenteret.",
      "valid_from": "2016-12-13",
      "valid_to": null
    },
    {
      "provision_ref": "9:35",
      "chapter": "9",
      "section": "35",
      "content": "§ 35. Bekendtgørelsen træder i kraft den 1. januar 2017. Stk. 2. Bekendtgørelse nr. 973 af 19. juli 2007 om undervisning m.v. inden for forberedende voksenundervisning (FVU-bekendtgørelsen) ophæves.",
      "valid_from": "2016-12-13",
      "valid_to": null
    }
  ],
  "definitions": []
}
