{
  "id": "2016:722",
  "type": "statute",
  "title": "Bekendtgørelse om foder og foderstofvirksomheder",
  "short_name": "BEK H#LOKDOK04",
  "status": "in_force",
  "issued_date": "2016-06-14",
  "url": "https://www.retsinformation.dk/eli/lta/2016/722/xml",
  "description": "Retsinformation source. DocumentId=CK000745; AccessionNumber=B20160072205; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse omfatter foderstofvirksomheders aktiviteter, herunder fremstilling, transport, oplagring, markedsføring og anvendelse af foder. Stk. 2. Foder og foderstofvirksomheder skal opfylde de bestemmelser, der er fastsat efter foderlovgivningen, herunder forordninger fastsat af Den Europæiske Union, jf. bilag 2, og bekendtgørelse om import af foder med særlige restriktioner m.v. Stk. 3. I denne bekendtgørelse anvendes definitionerne i Den Europæiske Unions forordninger om foder, Forordningen om animalske biprodukter og Gennemførselsforordningen. Stk. 4. Udover definitionerne nævnt i stk. 3, anvendes følgende definitioner i bekendtgørelsen: 1) Uønsket stof: Ethvert stof eller produkt, bortset fra patogener, der forekommer i og på produkter bestemt til foder, og som udgør en potentiel fare for dyrs og menneskers sundhed, dyrevelfærd eller for miljøet, eller som kan påvirke den animalske produktion ugunstigt. 2) Produkter bestemt til foder: Fodermidler, forblandinger, tilsætningsstoffer, foderstoffer og alle andre produkter, der er bestemt til anvendelse i, eller som anvendes i foder. 3) Dyr: Dyr, der tilhører arter, som mennesker normalt fodrer og holder eller anvender til konsum, og dyr, der lever frit i naturen, hvis de fodres med foderstoffer."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Lederen af en fodervirksomhed, der besidder eller ejer et parti foder, som udgør eller må antages at udgøre en alvorlig risiko for menneskers eller dyrs sundhed eller for miljøet, er ansvarlig for straks at underrette Fødevarestyrelsen herom, jf. Fødevareforordningen. Navnlig betragtes overskridelser af grænseværdier for uønskede stoffer, jf. bilag I i direktivet om uønskede stoffer som en alvorlig risiko. Stk. 2. En fodervirksomhed skal give Fødevarestyrelsen besked, hvis indgrebstærsklerne i bilag II til direktivet om uønskede stoffer overskrides, eller hvis der påvises forhøjede indhold af visse stoffer under hensyntagen til baggrundsværdier, herunder vejledende grænseværdier. Stk. 3. Underretningen skal bl.a. omfatte oplysninger om de forholdsregler, som virksomheden har truffet for at forebygge, reducere eller eliminere risici ved brugen af foderet. Stk. 4. Lederen af fodervirksomheden skal samarbejde med Fødevarestyrelsen og skal, medmindre styrelsen accepterer en anden løsning, trække foderet tilbage fra markedet. Lederen af fodervirksomheden skal effektivt og præcist informere brugerne af foderet om baggrunden for at foderet trækkes tilbage og skal videregive oplysninger, som kan identificere foderpartiet og alle tilgængelige oplysninger til at spore partiet."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Fodermidler og foderblandinger må kun fremstilles, markedsføres og anvendes efter bestemmelserne Markedsføringsforordningen og Fodermiddelfortegnelsen. Stk. 2. Foder med særlige ernæringsformål (diætetisk foder), må kun fremstilles, markedsføres og anvendes efter Markedsføringsforrodningen og Fodermiddelfortegnelsen, bilag 3 til denne bekendtgørelse og forordninger, der ændrer bilaget, del B, til direktivet om foder med særlige ernæringsformål. Stk. 3. Fodermidler omfattet af TSE-forordningens artikel 7 om foderforbuddet og bilag IV herom må kun anvendes som anført i TSE-forordningen."
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Fodertilsætningsstoffer og forblandinger må kun markedsføres og anvendes efter bestemmelserne i Fodertilsætningsstofforordningen. Stk. 2. Fodertilsætningsstoffer, der er godkendt i henhold til Rådets direktiv 70/524/EØF om tilsætningsstoffer til foderstoffer, skal fremstilles, markedsføres og anvendes efter artikel 10 i Fodertilsætningsstofforordningen, og skal opfylde bestemmelserne såvel i bilag 4 i denne bekendtgørelse som i godkendelsen. Stk. 3. Fodertilsætningsstoffer, der er godkendt i henhold til Rådets direktiv 82/471/EØF om visse produkter, der anvendes i foderstoffer, herunder aminosyrer og deres salte samt urinstof og derivater heraf, skal fremstilles, markedsføres og anvendes efter artikel 10 i Fodertilsætningsstofforordningen og opfylde bestemmelserne i bilag 5, del 1, og bilag 5, del 2, i denne bekendtgørelse."
    },
    {
      "provision_ref": "4:5",
      "chapter": "4",
      "section": "5",
      "content": "§ 5. Foder, som indeholder uønskede stoffer i større mængder end det maksimumindhold, som fremgår af bilag I i direktivet om uønskede stoffer, må ikke indføres fra tredjeland, markedsføres eller anvendes til fodring. Stk. 2. Er der ikke fastsat noget tilladt maksimumindhold af uønskede stoffer i tilskudsfoder, må mængden af uønskede stoffer ikke overstige det maksimumindhold, der er fastsat for fuldfoder, under hensyn til den mængde, der foreskrives for anvendelsen af tilskudsfoderet. Stk. 3. Produkter bestemt til foder, som indeholder uønskede stoffer i større mængder end det maksimumindhold, som fastlagt i bilag I i direktivet om uønskede stoffer, må ikke blandes med det samme produkt eller andre produkter med henblik på fortynding. Stk. 4. For stoffer, der er optaget i bilag I i direktivet om uønskede stoffer, gælder ikke yderligere begrænsninger med hensyn til forekomst af uønskede stoffer end dem, der følger af direktivets bilag I. Stk. 5. For et foder, som ikke opfylder kravene, fordi det indeholder et uønsket stof i større mængde end det maksimumindhold, som fremgår af bilag I i direktivet om uønskede stoffer, kan der anvendes en afgiftningsproces, hvorigennem det uønskede stof med vilje fjernes fra det forurenede foder, forudsat afgiftningen sker efter reglerne i Afgiftningsforordningen, og virksomheden er godkendt til at udføre afgiftningsprocessen, jf. Afgiftningsforordningens krav. Indtil afgiftningen har fundet sted, skal foderet være mærket efter artikel 20 og bilag VIII i Markedsføringsforordningen jf. dog stk. 6. Stk. 6. Såfremt virksomheden har forelagt de nødvendige oplysninger om afgiftningsprocessen, der anmodes om i bilag I i direktivet om uønskede stoffer, for Kommissionen inden den 1. juli 2016, kan virksomheden anvende afgiftningsprocessen indtil 1. juli 2017, indtil der foreligger en beslutning fra Fødevarestyrelsen for så vidt angår godkendelsen af ansøgningen om anvendelse af afgiftningsprocessen."
    },
    {
      "provision_ref": "4:6",
      "chapter": "4",
      "section": "6",
      "content": "§ 6. For pesticidrester i foder finder Forordningen om maksimalgrænseværdier for pesticidrester anvendelse. Stk. 2. For pesticider, der tilhører gruppen ”organiske chlorforbindelser (undtagen dioxiner og pcb’er)”, gælder maksimalgrænseværdierne i bilag I, del IV, i direktivet om uønskede stoffer."
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Foderstofvirksomheder, der er registreret efter § 10, har pligt til effektivt at forebygge og bekæmpe salmonellabakterier i foder, jf. kravene i Foderhygiejneforordningen. Stk. 2. Foder til avlsflokke samt opdræt hertil, til konsumægslæggende flokke samt opdræt hertil, til slagtekyllinger (af arten Gallus gallus ) samt til kalkuner, skal varmebehandles, så foderet har opnået en temperatur på 81º C i procesforløbet. Dog er hele kerner af korn og hele kerner af frø undtaget fra kravet om varmebehandling, hvis det beskyttes mod krydskontamination under opbevaring, håndtering og transport. Stk. 3. Hvis der i foderet påvises salmonellabakterier, som må antages at kunne udgøre en fare for menneskers eller dyrs sundhed, skal virksomheden effektivt behandle foderet for at minimere risikoen, anvende foderet til et andet formål end fodring eller tilintetgøre foderet. Stk. 4. Hvis der påvises salmonellabakterier i produktion, lager eller transportudstyr, skal virksomheden bekæmpe disse."
    },
    {
      "provision_ref": "5:8",
      "chapter": "5",
      "section": "8",
      "content": "§ 8. Ved markedsføring skal foder være pakket og mærket efter bestemmelserne i Den Europæiske Unions forordninger jf. bilag 2 til denne bekendtgørelse, jf. dog stk. 2. Stk. 2. Foder med særlige ernæringsformål skal mærkes efter bestemmelserne i Markedsføringsforordningen og efter de supplerende bestemmelser i bilag 3, del 1 i denne bekendtgørelse. Stk. 3. Ved mærkning af fodermidler i foderblandinger til dyr, der ikke bruges i fødevareproduktionen, undtagen pelsdyr, kan de i bilag 6 i denne bekendtgørelse anførte kategoribetegnelser anvendes. Stk. 4. Foderstofvirksomheder må ikke i forbindelse med markedsføringen af foder omtale, at foderet eller virksomheden er under Fødevarestyrelsens kontrol."
    },
    {
      "provision_ref": "5:9",
      "chapter": "5",
      "section": "9",
      "content": "§ 9. Ved markedsføring af fodermidler og foderblandinger med indhold af fodertilsætningsstoffer, der er godkendt i henhold til Rådets direktiv 82/471/EØF om visse produkter, der anvendes i foderstoffer, herunder aminosyrer og deres salte samt urinstof og derivater heraf, skal disse, udover hvad der følger af Markedsføringsforordningen, tillige være mærket efter bestemmelserne i bilag 5, del 1, og bilag 5, del 2 i denne bekendtgørelse."
    },
    {
      "provision_ref": "6:10",
      "chapter": "6",
      "section": "10",
      "content": "§ 10. Fødevarestyrelsen registrerer og godkender foderstofvirksomheder, herunder landbrug, i henhold til bestemmelserne i Foderhygiejneforordningens artikel 9 og 10. Stk. 2. Foderstofvirksomheden skal give Fødevarestyrelsen meddelelse om væsentlige ændringer i virksomhedens aktiviteter med henblik på eventuel ændring af registreringen eller godkendelsen i henhold til artikel 9, stk. 2, litra b og artikel 16 i Foderhygiejneforordningen. Stk. 3. Fødevarestyrelsen registrerer, godkender eller giver tilladelser til foderstofvirksomheder, der beskæftiger sig med visse af de aktiviteter, der er nævnt i TSE-forordningens artikel 7 og bilag IV."
    },
    {
      "provision_ref": "6:11",
      "chapter": "6",
      "section": "11",
      "content": "§ 11. Foderstofvirksomheder, der vil importere hampefrø til andre formål end udsæd hørende under KN-kode 1207 99 91 fra et tredjeland, skal godkendes til denne aktivitet af Fødevarestyrelsen, jf. artikel 17, stk. 2, i Kommissionens forordning (EF) nr. 507/2008 om gennemførelsesbestemmelser til Rådets forordning (EF) nr. 1673/2000 om den fælles markedsordning for hør og hamp bestemt til fiberproduktion. Godkendelse er betinget af, at den pågældende foderstofvirksomhed allerede er registreret eller godkendt af Fødevarestyrelsen i henhold til § 10, stk. 1. Stk. 2. Importører af hampefrø, jf. stk. 1, skal endvidere overholde reglerne om import af hampefrø i Foderrestriktionsbekendtgørelsen."
    },
    {
      "provision_ref": "6:12",
      "chapter": "6",
      "section": "12",
      "content": "§ 12. Landbrug, der kun beskæftiger sig med primærproduktion af fodermidler, og som leverer disse til andre landbrug til brug på disse, skal være registreret og overholde bestemmelserne i Foderhygiejneforordningen, hvis: 1) landbruget leverer mere end 5 tons fodermidler i alt pr. kalenderår, eller 2) hvis en modtager af fodermidler ligger mere end 50 km fra producenten. Stk. 2. Foderhygiejneforordningen gælder ikke for landbrug, der fodrer dyr, som udelukkende anvendes i egen husholdning eller sælges ved stalddøren, jf. forordningens artikel 2, stk. 2, litra b jf. dog stk. 3. Stk. 3. Landbrug, som fodrer dyr, skal registreres og overholde Foderhygiejneforordningens krav, jf. forordningens artikel 2, stk. 3, hvis de 1) sælger uåbnede slagtekroppe af fjerkræ og kanin til den endelige forbruger ved stalddøren, eller 2) sælger jagtvildt, der er blevet fodret, råmælk eller æg til den endelige forbruger ved stalddøren eller leverer flået, plukket udtaget fjerkræ, kaniner eller vildt, der er blevet fodret, samt kød heraf eller råmælk til lokale detailvirksomheder."
    },
    {
      "provision_ref": "6:13",
      "chapter": "6",
      "section": "13",
      "content": "§ 13. Ansøgning om registrering eller godkendelse efter § 10 indsendes til Fødevarestyrelsen. Der benyttes en blanket, som kan fås hos Fødevarestyrelsen på www.fvst.dk. Stk. 2. Landbrug, der er med i landbrugsindberetning.dk, skal anvende den digitale formular på landbrugsindberetning.dk – Foder og fødevarer."
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Fødevarestyrelsen kan tilbagekalde en foderstofvirksomheds registrering eller godkendelse efter § 10 og § 11 for aktiviteter, som registreringen eller godkendelsen vedrører, hvis det konstateres, at foderstofvirksomheden ikke længere opfylder betingelserne for at være registreret eller godkendt til de pågældende aktiviteter."
    },
    {
      "provision_ref": "7:15",
      "chapter": "7",
      "section": "15",
      "content": "§ 15. Husdyrbrugere skal ved køb af forblandinger og foderblandinger med indhold af coccidiostatika oplyse sælgeren om CHR-nummeret på det husdyrbrug, hvor de pågældende foderstoffer skal anvendes. Disse husdyrbrugere er slutbrugere af de nævnte fodertilsætningsstoffer. Stk. 2. Foderstofvirksomheder, som leverer forblandinger og foderblandinger med indhold af coccidiostatika, til slutbrugere , skal for hvert af fodertilsætningsstofferne indberette de oplysninger, der er nævnt i stk. 5, til Vetstat. Indberetning skal ske senest den 10. i hver måned. Indberetningen skal indeholde oplysninger om den forudgående måneds leverancer til slutbrugerne, jf. stk. 1. Leverancerne skal indberettes på de oplyste CHR-numre. Leverancer uden CHR-nummer skal indberettes på det fiktive CHR-nummer 999999. Indberetningen skal i dette tilfælde ske samlet for samme fodertilsætningsstof i samme koncentration. Stk. 3. Ved indberetninger efter stk. 2 skal indberetteren benytte eget CVR-nummer som indberetter-ident. Stk. 4. For slutbrugere, der direkte fra andre EU-lande eller tredjelande indfører forblandinger eller foderblandinger med indhold af coccidiostatika, gælder følgende: 1) For hvert af fodertilsætningsstofferne skal indberettes de oplysninger, der er nævnt i stk. 5, til Vetstat. 2) Indberetningen skal ske senest den 10. i hver måned. 3) Indberetningen skal indeholde oplysninger om den forudgående måneds indkøb af forblandinger eller foderblandinger med indhold af coccidiostatika. 4) Leverancerne skal indberettes på CHR-nummeret på det husdyrbrug, hvor foderstofferne anvendes. 5) Som indberetter-ident skal slutbrugerne benytte eget CVR-nummer. Stk. 5. Foderstofvirksomheder, som producerer forblandinger med indhold af coccidiostatika, og slutbrugere skal, jf. stk. 2 og 4, indberette følgende oplysninger om forblandinger og foderblandinger med indhold af coccidiostatika: 1) fodertilsætningsstoffets identifikationsnummer, 2) mængde foderstof angivet som kg forblanding eller foderblanding, 3) indhold af aktivt stof angivet i mg/kg, 4) udleveringsdato og 5) dyreart, som foderstoffet er beregnet til."
    },
    {
      "provision_ref": "8:16",
      "chapter": "8",
      "section": "16",
      "content": "§ 16. Fødevarestyrelsen fører kontrol med, at foderstofvirksomhederne overholder bestemmelserne i foderstoflovgivningen, herunder Den Europæiske Unions forordninger om foder. Stk. 2. Fødevarestyrelsen udtager prøver til kontrol med, at foderstofvirksomheder, herunder landbrug, overholder bestemmelserne i foderstoflovgivningen. Foder, der fremstilles med henblik på markedsføring i en stat, der ikke er medlem af Den Europæiske Unions, er omfattet af kontrollen. Stk. 3. Fødevarestyrelsen fører kontrol med at artikel 17, stk. 2, i forordning (EF) nr. 507/2008 om den fælles markedsordning for hør og hamp overholdes. Stk. 4. Udgifterne til opfyldelse af påbud og forbud meddelt efter foderstoflovgivningen påhviler den, som foranstaltningerne er rettet imod."
    },
    {
      "provision_ref": "8:17",
      "chapter": "8",
      "section": "17",
      "content": "§ 17. Ved analytisk kontrol af foder anvendes tolerancerne i Markedsføringsforordningens bilag IV, jf. dog stk. 2. Stk. 2. Nedenstående tolerancer anvendes ved analytisk kontrol af energiindholdet i foder: 1) Disse tolerancer anvendes ved kontrollen af foder til følgende dyrearter; kontrollen udføres efter danske analysemetoder: a) Kvæg: Ved underindhold: ÷ 4 FE/100 kg foder. b) Svin Ved underindhold: ÷ 4 FE so /100 kg foder ÷ 4 FE sv /100 kg foder. c) Kaniner og chinchilla: Ved underindhold: ÷ 35 MJ/100 kg foder. d) Pelsdyr: Ved over- og underindhold ± 60 MJ/100 kg foder. 2) Tolerancen, der anvendes ved kontrollen af fjerkræfoder, fremgår af bilag VII i Prøvetagningsforordningen."
    },
    {
      "provision_ref": "9:18",
      "chapter": "9",
      "section": "18",
      "content": "§ 18. Fødevarestyrelsens kontrol- og analyseresultater offentliggøres."
    },
    {
      "provision_ref": "10:19",
      "chapter": "10",
      "section": "19",
      "content": "§ 19. Med bøde straffes den, der overtræder 1) §§ 2-10, stk. 2, 11, 12, stk. 1 og 3, eller § 15, 2) artikel 7, stk. 1, 2, eller 3, eller bilag IV i Europa-Parlamentets og Rådets forordning (EF) nr. 999/2001 af 22. maj 2001 om fastsættelse af regler for forebyggelse af, kontrol med og udryddelse af visse transmissible spongiforme encephalopatier, med senere ændringer, 3) artikel 11, 12, 15, 16, 17, stk. 1, artikel 18 eller 20 i Europa-Parlamentets og Rådets forordning (EF) nr. 178/2002 af 28. januar 2002 om generelle principper og krav i fødevarelovgivningen, om oprettelse af den Europæiske Fødevaresikkerhedsautoritet og om procedurer vedrørende fødevaresikkerhed, med senere ændringer, 4) artikel 16, stk. 1, eller 2, eller artikel 25, stk. 2, eller 3, i Europa-Parlamentets og Rådets forordning (EF) nr. 1829/2003 af 22. september 2003 om genetisk modificerede fødevarer og foderstoffer, med senere ændringer, 5) artikel 4, stk. 1, 3, eller 4, eller artikel 5, stk. 1, litra b eller artikel 5, stk. 2, i Europa-Parlamentets og Rådets forordning (EF) nr. 1830/2003 af 22. september 2003 om sporbarhed og mærkning af genetisk modificerede organismer og sporbarhed af fødevarer og foder fremstillet af genetisk modificerede organismer og om ændring af direktiv 2001/18/EF, med senere ændringer, 6) artikel 3, stk. 1, 2, 3, eller 4, artikel 9, stk. 9, artikel 11, stk. 2, artikel 12, stk. 1, eller artikel 16, stk. 1, eller stk. 3, 4, 5, eller 6, i Europa-Parlamentets og Rådets forordning (EF) nr. 1831/2003 af 22. september 2003 om fodertilsætningsstoffer, med senere ændringer, 7) artikel 4, 5, stk. 1, 2, eller 3, artikel 5, 6, 7, 9, stk. 1, eller 2, artikel 10, 11, 23, 24 eller 25 i Europa-Parlamentets og Rådets forordning (EF) nr. 183/2005 af 12. januar 2005 om krav til foderstofhygiejne, med senere ændringer, 8) artikel 3, artikel 4, stk. 1, artikel 4, stk. 2, litra a, eller artikel 4, stk. 3, artikel 5, stk. 1, eller 2, artikel 6, stk. 1, artikel 8, stk. 1, artikel 9, 11, 12, 13 stk. 1, 2, eller 3, artikel 14, stk. 1, eller 2, artikel 15, 16, 17, stk. 1, eller 2, artikel 18, 19, 20, stk. 1, artikel 21, stk. 1, 2, 5, 6, eller 7, artikel 22, stk. 1, artikel 23, 24, stk. 5, eller 6, artikel 25, stk. 4, eller bilag I, bilag II, punkt 1, 2, 4 eller 5 i Europa-Parlamentets of Rådets forordning (EF) nr. 767/2009 af 13. juli 2009 om markedsførings og anvendelse af foder, ændring af Europa-Parlamentets og Rådets forordning (EF) nr. 1831/2003 og om ophævelse af Rådets direktiv 79/373/EØF, Kommissionens direktiv 80/511/EØF, Rådets direktiv 82/471/EØF, 83/228/EØF, 93/74/EØF, 93/113/EF og 96/25/EF og Kommissionens beslutning 2004/217/EF, med senere ændringer, 9) bilaget, del A, punkt 1, 2, 3, 4, 7, 8, 14 eller 15 i Kommissionens forordning (EU) Nr. 68/2013 af 16. januar 2013 om fortegnelsen over fodermidler, 10) artikel 3, stk. 2, artikel 4, stk. 2, artikel 5, stk. 2, eller artikel 6, stk. 1, i Kommissionens forordning (EU) 2015/786 af 19. maj 2015 om fastsættelse af kriterier for godkendelse af de rensningsprocesser, der anvendes for produkter bestemt til foder som fastsat i Europa-Parlamentets og Rådets direktiv 2002/32/EF, 11) artikel 3, stk. 1 eller artikel 4, stk. 1, i Rådets forordning (Euratom) 2016/52 af 15. januar 2016 om fastsættelse af de maksimalt tilladte niveauer for radioaktivitet i fødevarer og foder som følge af nukleare ulykker eller andre tilfælde af strålingsfare og om ophævelse af Rådets forordning (Euratom) nr. 3954/87 og Kommissionens forordning (Euratom) nr. 944/89 og (Euratom) 770/90, 12) artikel 17, stk. 2, i Kommissionens forordning (EF) nr. 507/2008 af 6. juni 2008 om gennemførelsesbestemmelser til Rådets forordning (EF) nr. 1673/2000 om den fælles markedsordning for hør og hamp bestemt til fiberproduktion, 13) artikel 1 i Kommissionens forordning (EF) nr. 141/2007 af 14. februar 2007 om krav om godkendelse i henhold til Europa-Parlamentets og Rådets forordning (EF) nr. 183/2005 af foderstofvirksomheder, der fremstiller eller markedsfører fodertilsætningsstoffer af kategorien \"coccidiostatika\" og \"histomonostatika\", eller 14) undlader at efterkomme påbud eller forbud meddelt efter foderstoflovgivningen. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "11:20",
      "chapter": "11",
      "section": "20",
      "content": "§ 20. Bekendtgørelsen træder i kraft den 1. juli 2016. Stk. 2. Bekendtgørelse nr. 493 af 27. maj 2016 om foder og foderstofvirksomheder ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse omfatter foderstofvirksomheders aktiviteter, herunder fremstilling, transport, oplagring, markedsføring og anvendelse af foder. Stk. 2. Foder og foderstofvirksomheder skal opfylde de bestemmelser, der er fastsat efter foderlovgivningen, herunder forordninger fastsat af Den Europæiske Union, jf. bilag 2, og bekendtgørelse om import af foder med særlige restriktioner m.v. Stk. 3. I denne bekendtgørelse anvendes definitionerne i Den Europæiske Unions forordninger om foder, Forordningen om animalske biprodukter og Gennemførselsforordningen. Stk. 4. Udover definitionerne nævnt i stk. 3, anvendes følgende definitioner i bekendtgørelsen: 1) Uønsket stof: Ethvert stof eller produkt, bortset fra patogener, der forekommer i og på produkter bestemt til foder, og som udgør en potentiel fare for dyrs og menneskers sundhed, dyrevelfærd eller for miljøet, eller som kan påvirke den animalske produktion ugunstigt. 2) Produkter bestemt til foder: Fodermidler, forblandinger, tilsætningsstoffer, foderstoffer og alle andre produkter, der er bestemt til anvendelse i, eller som anvendes i foder. 3) Dyr: Dyr, der tilhører arter, som mennesker normalt fodrer og holder eller anvender til konsum, og dyr, der lever frit i naturen, hvis de fodres med foderstoffer.",
      "valid_from": "2016-06-14",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Lederen af en fodervirksomhed, der besidder eller ejer et parti foder, som udgør eller må antages at udgøre en alvorlig risiko for menneskers eller dyrs sundhed eller for miljøet, er ansvarlig for straks at underrette Fødevarestyrelsen herom, jf. Fødevareforordningen. Navnlig betragtes overskridelser af grænseværdier for uønskede stoffer, jf. bilag I i direktivet om uønskede stoffer som en alvorlig risiko. Stk. 2. En fodervirksomhed skal give Fødevarestyrelsen besked, hvis indgrebstærsklerne i bilag II til direktivet om uønskede stoffer overskrides, eller hvis der påvises forhøjede indhold af visse stoffer under hensyntagen til baggrundsværdier, herunder vejledende grænseværdier. Stk. 3. Underretningen skal bl.a. omfatte oplysninger om de forholdsregler, som virksomheden har truffet for at forebygge, reducere eller eliminere risici ved brugen af foderet. Stk. 4. Lederen af fodervirksomheden skal samarbejde med Fødevarestyrelsen og skal, medmindre styrelsen accepterer en anden løsning, trække foderet tilbage fra markedet. Lederen af fodervirksomheden skal effektivt og præcist informere brugerne af foderet om baggrunden for at foderet trækkes tilbage og skal videregive oplysninger, som kan identificere foderpartiet og alle tilgængelige oplysninger til at spore partiet.",
      "valid_from": "2016-06-14",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Fodermidler og foderblandinger må kun fremstilles, markedsføres og anvendes efter bestemmelserne Markedsføringsforordningen og Fodermiddelfortegnelsen. Stk. 2. Foder med særlige ernæringsformål (diætetisk foder), må kun fremstilles, markedsføres og anvendes efter Markedsføringsforrodningen og Fodermiddelfortegnelsen, bilag 3 til denne bekendtgørelse og forordninger, der ændrer bilaget, del B, til direktivet om foder med særlige ernæringsformål. Stk. 3. Fodermidler omfattet af TSE-forordningens artikel 7 om foderforbuddet og bilag IV herom må kun anvendes som anført i TSE-forordningen.",
      "valid_from": "2016-06-14",
      "valid_to": null
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Fodertilsætningsstoffer og forblandinger må kun markedsføres og anvendes efter bestemmelserne i Fodertilsætningsstofforordningen. Stk. 2. Fodertilsætningsstoffer, der er godkendt i henhold til Rådets direktiv 70/524/EØF om tilsætningsstoffer til foderstoffer, skal fremstilles, markedsføres og anvendes efter artikel 10 i Fodertilsætningsstofforordningen, og skal opfylde bestemmelserne såvel i bilag 4 i denne bekendtgørelse som i godkendelsen. Stk. 3. Fodertilsætningsstoffer, der er godkendt i henhold til Rådets direktiv 82/471/EØF om visse produkter, der anvendes i foderstoffer, herunder aminosyrer og deres salte samt urinstof og derivater heraf, skal fremstilles, markedsføres og anvendes efter artikel 10 i Fodertilsætningsstofforordningen og opfylde bestemmelserne i bilag 5, del 1, og bilag 5, del 2, i denne bekendtgørelse.",
      "valid_from": "2016-06-14",
      "valid_to": null
    },
    {
      "provision_ref": "4:5",
      "chapter": "4",
      "section": "5",
      "content": "§ 5. Foder, som indeholder uønskede stoffer i større mængder end det maksimumindhold, som fremgår af bilag I i direktivet om uønskede stoffer, må ikke indføres fra tredjeland, markedsføres eller anvendes til fodring. Stk. 2. Er der ikke fastsat noget tilladt maksimumindhold af uønskede stoffer i tilskudsfoder, må mængden af uønskede stoffer ikke overstige det maksimumindhold, der er fastsat for fuldfoder, under hensyn til den mængde, der foreskrives for anvendelsen af tilskudsfoderet. Stk. 3. Produkter bestemt til foder, som indeholder uønskede stoffer i større mængder end det maksimumindhold, som fastlagt i bilag I i direktivet om uønskede stoffer, må ikke blandes med det samme produkt eller andre produkter med henblik på fortynding. Stk. 4. For stoffer, der er optaget i bilag I i direktivet om uønskede stoffer, gælder ikke yderligere begrænsninger med hensyn til forekomst af uønskede stoffer end dem, der følger af direktivets bilag I. Stk. 5. For et foder, som ikke opfylder kravene, fordi det indeholder et uønsket stof i større mængde end det maksimumindhold, som fremgår af bilag I i direktivet om uønskede stoffer, kan der anvendes en afgiftningsproces, hvorigennem det uønskede stof med vilje fjernes fra det forurenede foder, forudsat afgiftningen sker efter reglerne i Afgiftningsforordningen, og virksomheden er godkendt til at udføre afgiftningsprocessen, jf. Afgiftningsforordningens krav. Indtil afgiftningen har fundet sted, skal foderet være mærket efter artikel 20 og bilag VIII i Markedsføringsforordningen jf. dog stk. 6. Stk. 6. Såfremt virksomheden har forelagt de nødvendige oplysninger om afgiftningsprocessen, der anmodes om i bilag I i direktivet om uønskede stoffer, for Kommissionen inden den 1. juli 2016, kan virksomheden anvende afgiftningsprocessen indtil 1. juli 2017, indtil der foreligger en beslutning fra Fødevarestyrelsen for så vidt angår godkendelsen af ansøgningen om anvendelse af afgiftningsprocessen.",
      "valid_from": "2016-06-14",
      "valid_to": null
    },
    {
      "provision_ref": "4:6",
      "chapter": "4",
      "section": "6",
      "content": "§ 6. For pesticidrester i foder finder Forordningen om maksimalgrænseværdier for pesticidrester anvendelse. Stk. 2. For pesticider, der tilhører gruppen ”organiske chlorforbindelser (undtagen dioxiner og pcb’er)”, gælder maksimalgrænseværdierne i bilag I, del IV, i direktivet om uønskede stoffer.",
      "valid_from": "2016-06-14",
      "valid_to": null
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Foderstofvirksomheder, der er registreret efter § 10, har pligt til effektivt at forebygge og bekæmpe salmonellabakterier i foder, jf. kravene i Foderhygiejneforordningen. Stk. 2. Foder til avlsflokke samt opdræt hertil, til konsumægslæggende flokke samt opdræt hertil, til slagtekyllinger (af arten Gallus gallus ) samt til kalkuner, skal varmebehandles, så foderet har opnået en temperatur på 81º C i procesforløbet. Dog er hele kerner af korn og hele kerner af frø undtaget fra kravet om varmebehandling, hvis det beskyttes mod krydskontamination under opbevaring, håndtering og transport. Stk. 3. Hvis der i foderet påvises salmonellabakterier, som må antages at kunne udgøre en fare for menneskers eller dyrs sundhed, skal virksomheden effektivt behandle foderet for at minimere risikoen, anvende foderet til et andet formål end fodring eller tilintetgøre foderet. Stk. 4. Hvis der påvises salmonellabakterier i produktion, lager eller transportudstyr, skal virksomheden bekæmpe disse.",
      "valid_from": "2016-06-14",
      "valid_to": null
    },
    {
      "provision_ref": "5:8",
      "chapter": "5",
      "section": "8",
      "content": "§ 8. Ved markedsføring skal foder være pakket og mærket efter bestemmelserne i Den Europæiske Unions forordninger jf. bilag 2 til denne bekendtgørelse, jf. dog stk. 2. Stk. 2. Foder med særlige ernæringsformål skal mærkes efter bestemmelserne i Markedsføringsforordningen og efter de supplerende bestemmelser i bilag 3, del 1 i denne bekendtgørelse. Stk. 3. Ved mærkning af fodermidler i foderblandinger til dyr, der ikke bruges i fødevareproduktionen, undtagen pelsdyr, kan de i bilag 6 i denne bekendtgørelse anførte kategoribetegnelser anvendes. Stk. 4. Foderstofvirksomheder må ikke i forbindelse med markedsføringen af foder omtale, at foderet eller virksomheden er under Fødevarestyrelsens kontrol.",
      "valid_from": "2016-06-14",
      "valid_to": null
    },
    {
      "provision_ref": "5:9",
      "chapter": "5",
      "section": "9",
      "content": "§ 9. Ved markedsføring af fodermidler og foderblandinger med indhold af fodertilsætningsstoffer, der er godkendt i henhold til Rådets direktiv 82/471/EØF om visse produkter, der anvendes i foderstoffer, herunder aminosyrer og deres salte samt urinstof og derivater heraf, skal disse, udover hvad der følger af Markedsføringsforordningen, tillige være mærket efter bestemmelserne i bilag 5, del 1, og bilag 5, del 2 i denne bekendtgørelse.",
      "valid_from": "2016-06-14",
      "valid_to": null
    },
    {
      "provision_ref": "6:10",
      "chapter": "6",
      "section": "10",
      "content": "§ 10. Fødevarestyrelsen registrerer og godkender foderstofvirksomheder, herunder landbrug, i henhold til bestemmelserne i Foderhygiejneforordningens artikel 9 og 10. Stk. 2. Foderstofvirksomheden skal give Fødevarestyrelsen meddelelse om væsentlige ændringer i virksomhedens aktiviteter med henblik på eventuel ændring af registreringen eller godkendelsen i henhold til artikel 9, stk. 2, litra b og artikel 16 i Foderhygiejneforordningen. Stk. 3. Fødevarestyrelsen registrerer, godkender eller giver tilladelser til foderstofvirksomheder, der beskæftiger sig med visse af de aktiviteter, der er nævnt i TSE-forordningens artikel 7 og bilag IV.",
      "valid_from": "2016-06-14",
      "valid_to": null
    },
    {
      "provision_ref": "6:11",
      "chapter": "6",
      "section": "11",
      "content": "§ 11. Foderstofvirksomheder, der vil importere hampefrø til andre formål end udsæd hørende under KN-kode 1207 99 91 fra et tredjeland, skal godkendes til denne aktivitet af Fødevarestyrelsen, jf. artikel 17, stk. 2, i Kommissionens forordning (EF) nr. 507/2008 om gennemførelsesbestemmelser til Rådets forordning (EF) nr. 1673/2000 om den fælles markedsordning for hør og hamp bestemt til fiberproduktion. Godkendelse er betinget af, at den pågældende foderstofvirksomhed allerede er registreret eller godkendt af Fødevarestyrelsen i henhold til § 10, stk. 1. Stk. 2. Importører af hampefrø, jf. stk. 1, skal endvidere overholde reglerne om import af hampefrø i Foderrestriktionsbekendtgørelsen.",
      "valid_from": "2016-06-14",
      "valid_to": null
    },
    {
      "provision_ref": "6:12",
      "chapter": "6",
      "section": "12",
      "content": "§ 12. Landbrug, der kun beskæftiger sig med primærproduktion af fodermidler, og som leverer disse til andre landbrug til brug på disse, skal være registreret og overholde bestemmelserne i Foderhygiejneforordningen, hvis: 1) landbruget leverer mere end 5 tons fodermidler i alt pr. kalenderår, eller 2) hvis en modtager af fodermidler ligger mere end 50 km fra producenten. Stk. 2. Foderhygiejneforordningen gælder ikke for landbrug, der fodrer dyr, som udelukkende anvendes i egen husholdning eller sælges ved stalddøren, jf. forordningens artikel 2, stk. 2, litra b jf. dog stk. 3. Stk. 3. Landbrug, som fodrer dyr, skal registreres og overholde Foderhygiejneforordningens krav, jf. forordningens artikel 2, stk. 3, hvis de 1) sælger uåbnede slagtekroppe af fjerkræ og kanin til den endelige forbruger ved stalddøren, eller 2) sælger jagtvildt, der er blevet fodret, råmælk eller æg til den endelige forbruger ved stalddøren eller leverer flået, plukket udtaget fjerkræ, kaniner eller vildt, der er blevet fodret, samt kød heraf eller råmælk til lokale detailvirksomheder.",
      "valid_from": "2016-06-14",
      "valid_to": null
    },
    {
      "provision_ref": "6:13",
      "chapter": "6",
      "section": "13",
      "content": "§ 13. Ansøgning om registrering eller godkendelse efter § 10 indsendes til Fødevarestyrelsen. Der benyttes en blanket, som kan fås hos Fødevarestyrelsen på www.fvst.dk. Stk. 2. Landbrug, der er med i landbrugsindberetning.dk, skal anvende den digitale formular på landbrugsindberetning.dk – Foder og fødevarer.",
      "valid_from": "2016-06-14",
      "valid_to": null
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Fødevarestyrelsen kan tilbagekalde en foderstofvirksomheds registrering eller godkendelse efter § 10 og § 11 for aktiviteter, som registreringen eller godkendelsen vedrører, hvis det konstateres, at foderstofvirksomheden ikke længere opfylder betingelserne for at være registreret eller godkendt til de pågældende aktiviteter.",
      "valid_from": "2016-06-14",
      "valid_to": null
    },
    {
      "provision_ref": "7:15",
      "chapter": "7",
      "section": "15",
      "content": "§ 15. Husdyrbrugere skal ved køb af forblandinger og foderblandinger med indhold af coccidiostatika oplyse sælgeren om CHR-nummeret på det husdyrbrug, hvor de pågældende foderstoffer skal anvendes. Disse husdyrbrugere er slutbrugere af de nævnte fodertilsætningsstoffer. Stk. 2. Foderstofvirksomheder, som leverer forblandinger og foderblandinger med indhold af coccidiostatika, til slutbrugere , skal for hvert af fodertilsætningsstofferne indberette de oplysninger, der er nævnt i stk. 5, til Vetstat. Indberetning skal ske senest den 10. i hver måned. Indberetningen skal indeholde oplysninger om den forudgående måneds leverancer til slutbrugerne, jf. stk. 1. Leverancerne skal indberettes på de oplyste CHR-numre. Leverancer uden CHR-nummer skal indberettes på det fiktive CHR-nummer 999999. Indberetningen skal i dette tilfælde ske samlet for samme fodertilsætningsstof i samme koncentration. Stk. 3. Ved indberetninger efter stk. 2 skal indberetteren benytte eget CVR-nummer som indberetter-ident. Stk. 4. For slutbrugere, der direkte fra andre EU-lande eller tredjelande indfører forblandinger eller foderblandinger med indhold af coccidiostatika, gælder følgende: 1) For hvert af fodertilsætningsstofferne skal indberettes de oplysninger, der er nævnt i stk. 5, til Vetstat. 2) Indberetningen skal ske senest den 10. i hver måned. 3) Indberetningen skal indeholde oplysninger om den forudgående måneds indkøb af forblandinger eller foderblandinger med indhold af coccidiostatika. 4) Leverancerne skal indberettes på CHR-nummeret på det husdyrbrug, hvor foderstofferne anvendes. 5) Som indberetter-ident skal slutbrugerne benytte eget CVR-nummer. Stk. 5. Foderstofvirksomheder, som producerer forblandinger med indhold af coccidiostatika, og slutbrugere skal, jf. stk. 2 og 4, indberette følgende oplysninger om forblandinger og foderblandinger med indhold af coccidiostatika: 1) fodertilsætningsstoffets identifikationsnummer, 2) mængde foderstof angivet som kg forblanding eller foderblanding, 3) indhold af aktivt stof angivet i mg/kg, 4) udleveringsdato og 5) dyreart, som foderstoffet er beregnet til.",
      "valid_from": "2016-06-14",
      "valid_to": null
    },
    {
      "provision_ref": "8:16",
      "chapter": "8",
      "section": "16",
      "content": "§ 16. Fødevarestyrelsen fører kontrol med, at foderstofvirksomhederne overholder bestemmelserne i foderstoflovgivningen, herunder Den Europæiske Unions forordninger om foder. Stk. 2. Fødevarestyrelsen udtager prøver til kontrol med, at foderstofvirksomheder, herunder landbrug, overholder bestemmelserne i foderstoflovgivningen. Foder, der fremstilles med henblik på markedsføring i en stat, der ikke er medlem af Den Europæiske Unions, er omfattet af kontrollen. Stk. 3. Fødevarestyrelsen fører kontrol med at artikel 17, stk. 2, i forordning (EF) nr. 507/2008 om den fælles markedsordning for hør og hamp overholdes. Stk. 4. Udgifterne til opfyldelse af påbud og forbud meddelt efter foderstoflovgivningen påhviler den, som foranstaltningerne er rettet imod.",
      "valid_from": "2016-06-14",
      "valid_to": null
    },
    {
      "provision_ref": "8:17",
      "chapter": "8",
      "section": "17",
      "content": "§ 17. Ved analytisk kontrol af foder anvendes tolerancerne i Markedsføringsforordningens bilag IV, jf. dog stk. 2. Stk. 2. Nedenstående tolerancer anvendes ved analytisk kontrol af energiindholdet i foder: 1) Disse tolerancer anvendes ved kontrollen af foder til følgende dyrearter; kontrollen udføres efter danske analysemetoder: a) Kvæg: Ved underindhold: ÷ 4 FE/100 kg foder. b) Svin Ved underindhold: ÷ 4 FE so /100 kg foder ÷ 4 FE sv /100 kg foder. c) Kaniner og chinchilla: Ved underindhold: ÷ 35 MJ/100 kg foder. d) Pelsdyr: Ved over- og underindhold ± 60 MJ/100 kg foder. 2) Tolerancen, der anvendes ved kontrollen af fjerkræfoder, fremgår af bilag VII i Prøvetagningsforordningen.",
      "valid_from": "2016-06-14",
      "valid_to": null
    },
    {
      "provision_ref": "9:18",
      "chapter": "9",
      "section": "18",
      "content": "§ 18. Fødevarestyrelsens kontrol- og analyseresultater offentliggøres.",
      "valid_from": "2016-06-14",
      "valid_to": null
    },
    {
      "provision_ref": "10:19",
      "chapter": "10",
      "section": "19",
      "content": "§ 19. Med bøde straffes den, der overtræder 1) §§ 2-10, stk. 2, 11, 12, stk. 1 og 3, eller § 15, 2) artikel 7, stk. 1, 2, eller 3, eller bilag IV i Europa-Parlamentets og Rådets forordning (EF) nr. 999/2001 af 22. maj 2001 om fastsættelse af regler for forebyggelse af, kontrol med og udryddelse af visse transmissible spongiforme encephalopatier, med senere ændringer, 3) artikel 11, 12, 15, 16, 17, stk. 1, artikel 18 eller 20 i Europa-Parlamentets og Rådets forordning (EF) nr. 178/2002 af 28. januar 2002 om generelle principper og krav i fødevarelovgivningen, om oprettelse af den Europæiske Fødevaresikkerhedsautoritet og om procedurer vedrørende fødevaresikkerhed, med senere ændringer, 4) artikel 16, stk. 1, eller 2, eller artikel 25, stk. 2, eller 3, i Europa-Parlamentets og Rådets forordning (EF) nr. 1829/2003 af 22. september 2003 om genetisk modificerede fødevarer og foderstoffer, med senere ændringer, 5) artikel 4, stk. 1, 3, eller 4, eller artikel 5, stk. 1, litra b eller artikel 5, stk. 2, i Europa-Parlamentets og Rådets forordning (EF) nr. 1830/2003 af 22. september 2003 om sporbarhed og mærkning af genetisk modificerede organismer og sporbarhed af fødevarer og foder fremstillet af genetisk modificerede organismer og om ændring af direktiv 2001/18/EF, med senere ændringer, 6) artikel 3, stk. 1, 2, 3, eller 4, artikel 9, stk. 9, artikel 11, stk. 2, artikel 12, stk. 1, eller artikel 16, stk. 1, eller stk. 3, 4, 5, eller 6, i Europa-Parlamentets og Rådets forordning (EF) nr. 1831/2003 af 22. september 2003 om fodertilsætningsstoffer, med senere ændringer, 7) artikel 4, 5, stk. 1, 2, eller 3, artikel 5, 6, 7, 9, stk. 1, eller 2, artikel 10, 11, 23, 24 eller 25 i Europa-Parlamentets og Rådets forordning (EF) nr. 183/2005 af 12. januar 2005 om krav til foderstofhygiejne, med senere ændringer, 8) artikel 3, artikel 4, stk. 1, artikel 4, stk. 2, litra a, eller artikel 4, stk. 3, artikel 5, stk. 1, eller 2, artikel 6, stk. 1, artikel 8, stk. 1, artikel 9, 11, 12, 13 stk. 1, 2, eller 3, artikel 14, stk. 1, eller 2, artikel 15, 16, 17, stk. 1, eller 2, artikel 18, 19, 20, stk. 1, artikel 21, stk. 1, 2, 5, 6, eller 7, artikel 22, stk. 1, artikel 23, 24, stk. 5, eller 6, artikel 25, stk. 4, eller bilag I, bilag II, punkt 1, 2, 4 eller 5 i Europa-Parlamentets of Rådets forordning (EF) nr. 767/2009 af 13. juli 2009 om markedsførings og anvendelse af foder, ændring af Europa-Parlamentets og Rådets forordning (EF) nr. 1831/2003 og om ophævelse af Rådets direktiv 79/373/EØF, Kommissionens direktiv 80/511/EØF, Rådets direktiv 82/471/EØF, 83/228/EØF, 93/74/EØF, 93/113/EF og 96/25/EF og Kommissionens beslutning 2004/217/EF, med senere ændringer, 9) bilaget, del A, punkt 1, 2, 3, 4, 7, 8, 14 eller 15 i Kommissionens forordning (EU) Nr. 68/2013 af 16. januar 2013 om fortegnelsen over fodermidler, 10) artikel 3, stk. 2, artikel 4, stk. 2, artikel 5, stk. 2, eller artikel 6, stk. 1, i Kommissionens forordning (EU) 2015/786 af 19. maj 2015 om fastsættelse af kriterier for godkendelse af de rensningsprocesser, der anvendes for produkter bestemt til foder som fastsat i Europa-Parlamentets og Rådets direktiv 2002/32/EF, 11) artikel 3, stk. 1 eller artikel 4, stk. 1, i Rådets forordning (Euratom) 2016/52 af 15. januar 2016 om fastsættelse af de maksimalt tilladte niveauer for radioaktivitet i fødevarer og foder som følge af nukleare ulykker eller andre tilfælde af strålingsfare og om ophævelse af Rådets forordning (Euratom) nr. 3954/87 og Kommissionens forordning (Euratom) nr. 944/89 og (Euratom) 770/90, 12) artikel 17, stk. 2, i Kommissionens forordning (EF) nr. 507/2008 af 6. juni 2008 om gennemførelsesbestemmelser til Rådets forordning (EF) nr. 1673/2000 om den fælles markedsordning for hør og hamp bestemt til fiberproduktion, 13) artikel 1 i Kommissionens forordning (EF) nr. 141/2007 af 14. februar 2007 om krav om godkendelse i henhold til Europa-Parlamentets og Rådets forordning (EF) nr. 183/2005 af foderstofvirksomheder, der fremstiller eller markedsfører fodertilsætningsstoffer af kategorien \"coccidiostatika\" og \"histomonostatika\", eller 14) undlader at efterkomme påbud eller forbud meddelt efter foderstoflovgivningen. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2016-06-14",
      "valid_to": null
    },
    {
      "provision_ref": "11:20",
      "chapter": "11",
      "section": "20",
      "content": "§ 20. Bekendtgørelsen træder i kraft den 1. juli 2016. Stk. 2. Bekendtgørelse nr. 493 af 27. maj 2016 om foder og foderstofvirksomheder ophæves.",
      "valid_from": "2016-06-14",
      "valid_to": null
    }
  ],
  "definitions": []
}
