{
  "id": "2025:654",
  "type": "statute",
  "title": "Bekendtgørelse om tilskud til projekter i sektoren for biavlsprodukter i 2026-2027",
  "short_name": "BEK H#LOKDOK04",
  "status": "in_force",
  "issued_date": "2025-06-10",
  "url": "https://www.retsinformation.dk/eli/lta/2025/654/xml",
  "description": "Retsinformation source. DocumentId=DM000098; AccessionNumber=B20250065405; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Der kan ydes tilskud til projekter, der har til formål at forbedre betingelserne for produktion og afsætning af biavlsprodukter. Stk. 2. Tilskud kan ydes til projekter inden for ét af følgende indsatsområder: 1) Rådgivningstjenester, teknisk bistand, uddannelse, oplysninger og udveksling af bedste praksis, herunder gennem netværkssamarbejde, til biavlere og biavlerorganisationer, jf. artikel 55, stk. 1, litra a, i Europa-Parlamentets og Rådets forordning (EU) 2021/2115 af 2. december 2021. 2) Investeringer i materielle og immaterielle aktiver samt andre aktioner, jf. artikel 55, stk. 1, litra b, i Europa-Parlamentets og Rådets forordning (EU) 2021/2115 af 2. december 2021, herunder til: a) Bekæmpelse af skadegørere og bisygdomme, særlig varroasyge. b) Forebyggelse af skader forårsaget af ugunstige vejrforhold og fremme af udviklingen og brugen af forvaltningspraksis, der er tilpasset de ændrede klimaforhold. 3) Samarbejde med specialorganer om gennemførelsen af programmer for forskning vedrørende biavl og biavlsprodukter, jf. artikel 55, stk. 1, litra e, i Europa-Parlamentets og Rådets forordning (EU) 2021/2115 af 2. december 2021. 4) Salgsfremstød, kommunikation og markedsføring, herunder markedsovervågningsaktioner og aktiviteter med henblik på navnlig at øge forbrugernes viden om kvaliteten af biavlsprodukter, jf. artikel 55, stk. 1, litra f, i Europa-Parlamentets og Rådets forordning (EU) 2021/2115 af 2. december 2021. 5) Aktioner til forbedring af produktkvaliteten, jf. artikel 55, stk. 1, litra g, i Europa-Parlamentets og Rådets forordning (EU) 2021/2115 af 2. december 2021. Stk. 3. Projektet skal have en forventet realistisk effekt inden for mindst ét af følgende effektområder: 1) Reduktion af honningbiers dødelighed. 2) Reduceret forekomst af bisygdomme. 3) Forbedret afsætning af biavlsprodukter. 4) Forbedret produktion af biavlsprodukter. 5) Forbedret kvalitet af biavlsprodukter."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Ansøger skal have et CPR-nummer eller et gyldigt CVR-nummer."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Ansøgning om tilsagn om tilskud skal indgives via Tast selv ved brug af det ansøgningsskema, der er tilgængeligt for ordningen i Tast selv. Stk. 2. I ansøgningsskemaet skal følgende punkter udfyldes 1) oplysninger om ansøger, 2) oplysning om ansøger er en forening, 3) oplysning om kontaktperson, 4) oplysninger til EU, 5) erklæring om, at projektet overholder EU-regler og nationale regler om offentlige udbud, 6) projekttitel, 7) indsatsområde, 8) oplysning vedrørende udbudsregler og entrepriseregler, 9) oplysning vedrørende øvrige tilladelser og dispensationer, 10) oplysninger om ansøger har modtaget tilskud fra Styrelsen for Grøn Arealomlægning og Vandmiljø, herefter styrelsen til et lignende projekt, 11) budget over samlet ansøgt tilskud pr. omkostningsart, og 12) oplysning om udgifterne er inklusive moms eller eksklusive moms."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Der skal digitalt indgives følgende supplerede bilag til ansøgning om tilsagn: 1) Udfyldt projektbeskrivelse, jf. bilag 1. 2) Udfyldt budgetskema, jf. bilag 2. Stk. 2. Hvis ansøger er en forening, skal foreningens vedtægter vedlægges ansøgning om tilsagn om tilskud. Stk. 3. Hvis der søges om tilskud til løn til eget personale, jf. § 9, nr. 1, skal CV for personale vedlægges ansøgning om tilsagn om tilskud. Stk. 4. Hvis projektet er inden for indsatsområdet efter § 1, stk. 2, nr. 3, skal der digitalt indgives en udfyldt og underskrevet erklæring om samarbejde, jf. bilag 3, som findes på styrelsens hjemmeside. Erklæringen vedlægges ansøgning om tilsagn om tilskud. Erklæring om samarbejde skal underskrives af de samarbejdende parter."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Ansøgning om tilsagn om tilskud kan indgives fra 1. august 2025 til og med 15. september 2025. Stk. 2. Der skal indgives én ansøgning pr. projekt."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. I tilfælde af overansøgning af de økonomiske midler afsat til ordningen, vil der blive foretaget en prioritering af alle tilskudsberettigede ansøgninger på baggrund af effektkategorierne. Ansøgningerne vurderes ud fra en helhedsvurdering og indplaceres i følgende effektkategorier: Exceptionel, markant, god, middel, beskeden og usikker. Stk. 2. I det helt særlige tilfælde, hvor der ikke er tilstrækkelige midler og der efter vurdering er lighed mellem flere projekter i samme effektkategori, vil der blive trukket lod for at afgøre, hvem der skal opnå tilskud. Stk. 3. Hvis der ikke er tilstrækkelige midler til rådighed til en ved lodtrækning udtrukket ansøgning, tildeles ansøger et reduceret tilskud på betingelse af, at ansøger inden for 5 hverdage indgiver en underskrevet erklæring om egenfinansiering for de resterende tilskudsberettigede udgifter, jf. bilag 4, som findes på styrelsens hjemmeside."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Projektet skal gennemføres i perioden fra tildeling af tilsagn til og med 31. juli 2027."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Der kan ydes tilskud op til 100 pct. af de tilskudsberettigede udgifter, jf. dog stk. 2. Stk. 2. Modtager tilsagnshaver i projektet andre nationale eller private tilskud til projektet, nedsættes tilskuddet efter stk. 1, således at det samlede tilskud ikke overstiger de tilskudsberettigede udgifter, jf. § 9. Stk. 3. Tilsagnshaver må ikke modtage andre EU-tilskud til projektet."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Der kan ydes tilskud til følgende omkostningsarter, hvis udgifterne er rimelige og nødvendige samt direkte relateret til gennemførelsen af projektet: 1) Administrations- og personaleomkostninger i forbindelse med gennemførelsen af de relevante interventioner, herunder rapporter, undersøgelser, omkostninger ved bogføring og forvaltning af regnskaber, obligatoriske bidrag i tilknytning til lønninger, hvis disse afholdes direkte af støttemodtageren, jf. bilag III i EU-Kommissionens delegerede forordning (EU) 2022/126 af 7. december 2021, herefter 2022/126. 2) Erhvervelse af maskiner og udstyr til forbedring af produktionen og indsamlingen af honning, jf. bilag III i 2022/126. 3) Forplejning i forbindelse med afholdelse af workshop. 4) Immaterielle aktiver. 5) Konsulentbistand. 6) Køb eller leasing af materielle aktiver, herunder brugte materielle aktiver, forudsat at de ikke er blevet købt med EU-støtte eller national støtte i en periode på 5 år forud for købet eller leasingen, inden for grænserne af aktivets nettomarkedsværdi, jf. bilag III i 2022/126. 7) Leje af fysiske aktiver, hvis det findes godtgjort, at det er et økonomisk berettiget alternativ til køb, jf. bilag III i 2022/126. 8) Leje af lokationer. 9) Moms af de tilskudsberettigede udgifter, hvis momsen ikke kan refunderes i henhold til den nationale momslovgivning, jf. artikel 22 i 2022/126. 10) Rejseudgifter, jf. statens takster. 11) Veterinærmedicinske præparater til behandling af skadegørere og bisygdomme, jf. bilag III 2022/126."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Investeringer i materielle aktiver kan gennemføres uden for tilsagnshavers lokaler, jf. artikel 11, stk. 1, i 2022/126."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Udgifter under 50.000 kr. skal svare til markedspris for den pågældende vare eller tjenesteydelse."
    },
    {
      "provision_ref": "3:12",
      "chapter": "3",
      "section": "12",
      "content": "§ 12. For udgifter på 50.000 kr. eller derover skal ansøgning om tilsagn om tilskud vedlægges to sammenlignelige tilbud til dokumentation for rimelige priser, jf. dog stk. 2 og 3. Tilbuddene skal være afgivet af tilbudsgivere, som er uafhængige af ansøger og af hinanden. Hvis det ene tilbud indeholder elementer, som det andet tilbud ikke gør, skal det være muligt at trække udgiften for disse elementer ud, så priserne kan sammenlignes. Hvis der indsendes tilbud på varer, der opfylder samme formål, skal der vedlægges en velbegrundet teknisk og faglig vurdering af, at varerne opfylder samme formål. Stk. 2. Hvis der alene findes én leverandør af den konkrete vare eller tjenesteydelse, skal ansøger vedlægge ét tilbud, samt begrundelse herfor. Stk. 3. Personaleomkostninger i form af løn til eget personale, jf. § 9, nr. 1, er undtaget kravet i stk. 1."
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Der ydes tilskud ud fra prisen i det billigste tilbud på baggrund af de to sammenlignelige tilbud, jf. § 12, jf. dog stk. 2. Stk. 2. På baggrund af en konkret vurdering kan der ydes tilskud til det dyreste tilbud, hvis styrelsen finder dette behørigt begrundet. Ansøgers begrundelse for, at der skal ydes tilskud til det dyreste tilbud, skal fremgå af ansøgningen."
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Tilsagnshaver er forpligtet til følgende 1) at gennemføre projektet i overensstemmelse med tilsagnet, 2) at opnå de nødvendige tilladelser og dispensationer efter anden lovgivning, 3) at have et særskilt regnskabssystem eller en passende regnskabskode for alle transaktioner, der vedrører projektet, 4) at holde alle dokumenter vedrørende projektet med tilhørende regnskabsbilag tilgængelige for styrelsen i mindst 5 år og 6 måneder fra tidspunktet for den afsluttende udbetaling, 5) at overholde EU-regler og nationale regler om offentlige udbud, 6) at indgive anmodning om udbetaling af tilskud rettidigt til styrelsen, jf. § 27, 7) at tilvejebringe de resterende økonomiske midler til projektet gennem egenfinansiering senest ved indsendelse af ansøgning om udbetaling, hvis der er givet tilsagn om reduceret tilskud, jf. § 6, stk. 3, 8) at sikre, at erhvervede immaterielle og materielle aktiver anvendes i overensstemmelse med deres beskaffenhed, formål og tiltænkte anvendelse i henhold til tilsagnet, 9) at sikre, at erhvervede immaterielle og materielle aktiver forbliver tilsagnshavers ejendom og er i tilsagnshavers besiddelse i mindst 5 år, når tilsagnshaver ikke er en fysisk person eller en virksomhed omfattet af EU-Kommissionens definition af mikrovirksomheder og små og mellemstore virksomheder, jf. Kommissionens henstilling 2003/361/EF, og 10) at sikre, at erhvervede immaterielle og materielle aktiver forbliver tilsagnshavers ejendom og er i tilsagnshavers besiddelse i mindst 3 år, når tilsagnshaver er en fysisk person eller en virksomhed omfattet af EU-Kommissionens definition af mikrovirksomheder og små og mellemstore virksomheder, jf. Kommissionens henstilling 2003/361/EF."
    },
    {
      "provision_ref": "5:15",
      "chapter": "5",
      "section": "15",
      "content": "§ 15. Styrelsen skal godkende ændringer af projektet, jf. dog stk. 3. Ændringer af projektet er betinget af 1) projektets formål forbliver det samme, 2) projektet forbliver inden for samme indsatsområde, jf. § 1, stk. 2, og 3) projektets forventede effekter forbliver uændrede eller forbedres, jf. § 6, stk. 1. Stk. 2. Afvigelser fra budgettet på 10 pct. og derunder pr. omkostningsart kræver ikke styrelsens godkendelse, jf. dog stk. 3. Stk. 3. Tilsagn om tilskud kan ikke forhøjes ud over det oprindelige tilsagn."
    },
    {
      "provision_ref": "5:16",
      "chapter": "5",
      "section": "16",
      "content": "§ 16. Der skal indgives en ansøgning om ændring af projektet digitalt til styrelsen ved brug af det ansøgningsskema, jf. bilag 5, som findes på styrelsens hjemmeside. Stk. 2. Ansøgningsskemaet skal indeholde følgende oplysninger 1) begrundelse for ændringen, 2) beskrivelse af ændringen, 3) beskrivelse af, hvordan ændringen afviger fra og påvirker den oprindelige projektbeskrivelse og 4) beskrivelse af, hvad ændringen betyder for projektet, herunder en redegørelse for, at betingelserne i § 14 er opfyldt. Stk. 3. Hvis ansøgning om ændring vedrører en ændring i et allerede eksisterende samarbejde eller indgåelse af et nyt samarbejde, skal tilsagnshaver indsende en opdateret erklæring om samarbejde eller en ny erklæring om samarbejde, jf. bilag 6, som findes på styrelsens hjemmeside. Stk. 4. Hvis der ansøges om budgetændring, skal ansøgning om ændring af projektet vedlægges et opdateret budget ved brug af det tidligere godkendte budgetskema. Stk. 5. For nye udgifter under 50.000 kr. gælder, at prisen på udgifterne skal svare til markedspris for den pågældende vare eller tjenesteydelse, jf. § 9. Stk. 6. For nye udgifter på 50.000 kr. eller derover gælder, at der skal indsendes to sammenlignelige tilbud, jf. § 12, stk. 1."
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Der kan maksimalt indgives to ansøgninger om ændring af projektet i perioden den 1. maj 2026 til og med den 30. april 2027."
    },
    {
      "provision_ref": "5:18",
      "chapter": "5",
      "section": "18",
      "content": "§ 18. Når ansøgning om ændring af tilsagn er indgivet til styrelsen, kan projektændringen sættes i gang for ansøgers egen regning og risiko."
    },
    {
      "provision_ref": "5:19",
      "chapter": "5",
      "section": "19",
      "content": "§ 19. Overdragelse af tilsagnet til en anden skal godkendes af styrelsen. Stk. 2. Det er en betingelse for overdragelse af tilsagn, at hele tilsagnet overdrages til den anden, og at denne er kvalificeret til at videreføre projektet. Stk. 3. Den, der får overdraget tilsagnet, overtager alle rettigheder og forpligtelser efter tilsagnet."
    },
    {
      "provision_ref": "5:20",
      "chapter": "5",
      "section": "20",
      "content": "§ 20. Tilsagnshaver skal indgive ansøgning om overdragelse af tilsagn digitalt til styrelsen ved brug af det ansøgningsskema, jf. bilag 7, som findes på styrelsens hjemmeside."
    },
    {
      "provision_ref": "5:21",
      "chapter": "5",
      "section": "21",
      "content": "§ 21. Den, som tilsagnet ønskes overdraget til, skal digitalt indgive et supplerende overdragelsesskema, jf. § 19 stk. 3, ved brug af det ansøgningsskema, som findes på styrelsens hjemmeside, jf. bilag 8. Stk. 2. Hvis den, som tilsagnet overdrages til, er en forening, skal foreningens vedtægter vedlægges det supplerende overdragelsesskema."
    },
    {
      "provision_ref": "5:22",
      "chapter": "5",
      "section": "22",
      "content": "§ 22. Ansøgning om overdragelse af tilsagn skal indgives i tilsagnsperioden, dog senest 1. maj 2027."
    },
    {
      "provision_ref": "6:23",
      "chapter": "6",
      "section": "23",
      "content": "§ 23. Udbetaling af tilskud sker på baggrund af tilsagnshavers dokumenterede opgørelse over tilskudsberettigede udgifter, som er faktureret til og betalt af tilsagnshaver, jf. dog §§ 24 og 25."
    },
    {
      "provision_ref": "6:24",
      "chapter": "6",
      "section": "24",
      "content": "§ 24. Indtægter, som projektet generer i projektperioden, fratrækkes tilskuddet inden udbetaling."
    },
    {
      "provision_ref": "6:25",
      "chapter": "6",
      "section": "25",
      "content": "§ 25. Andre nationale tilskud og private tilskud modtaget til projektet fratrækkes i tilskuddet, således at tilskuddet til udbetaling ikke overstiger de dokumenterede tilskudsberettigede udgifter."
    },
    {
      "provision_ref": "6:26",
      "chapter": "6",
      "section": "26",
      "content": "§ 26. Der kan ydes tilskud til betalte og afholdte udgifter, som overstiger de enkelte omkostningsarter jf. § 9, med op til 10 pct., så længe de samlede udgifter ikke overstiger det samlede tilskudsberettigede beløb i seneste godkendte tilsagn."
    },
    {
      "provision_ref": "6:27",
      "chapter": "6",
      "section": "27",
      "content": "§ 27. Anmodning om udbetaling af tilskud for projektet, indgives til styrelsen ved brug af det ansøgningsskema, der er tilgængeligt for ordningen i Tast selv. Anmodning om udbetaling af tilskud skal indgives fra 15. juli 2027 til og med 15. august 2027 via tast Tast selv. Stk. 2. Ansøgningsskemaet skal indeholde oplysning om udgifterne er inklusive moms eller eksklusive moms, oplysninger til EU, opgørelse af omkostningsarter, oplysninger om øvrige offentlige tilskud, oplysninger om anden finansiering herunder private tilskud og indtægter genereret af projektet."
    },
    {
      "provision_ref": "6:28",
      "chapter": "6",
      "section": "28",
      "content": "§ 28. Ved anmodning om udbetaling af tilskud for projektet indgives følgende supplerende oplysninger digitalt 1) dokumentation for betaling af de tilskudsberettigede udgifter, 2) udgiftsbilag, 3) udfyldt bilagsliste, jf. bilag 9, og 4) udfyldt slutrapport, jf. bilag 10. Stk. 2. Til nr. 3 og 4 skal anvendes de skemaer, som findes på styrelsens hjemmeside. Stk. 3. Hvis de tilskudsberettigede udgifter omfatter personaleomkostninger, skal tilsagnshaver indgive dokumentation for personaleomkostningerne og det arbejde, der er udført samt timesatsberegninger ved brug af det skema, jf. bilag 11 som findes på styrelsens hjemmeside. Timesatsberegneren skal udfyldes for hver enkelt medarbejder. Hvis der har været udskiftning af personale, i projektperioden, skal CV'er for nye medarbejdere indsendes senest på tidspunktet for anmodning om udbetaling af tilskud. Stk. 4. Hvis de tilskudsberettigede udgifter er inklusive moms, og tilsagnshaver er momsregistreret, skal tilsagnshaver indsende et bindende svar fra Skatteforvaltningen som dokumentation for, at momsen ikke kan refunderes i henhold til den nationale momslovning, jf. § 9, nr. 9. Stk. 5. Hvis projektet har genereret indtægter, skal tilsagnshaver indsende indtægtsbilag. Stk. 6. Hvis projektet har modtaget andre nationale tilskud eller private tilskud, skal tilsagnshaver indsende dokumentation herfor. Stk. 7. Hvis projektet kræver nødvendige tilladelser eller dispensationer efter anden lovgivning, skal tilsagnshaver indsende disse, hvis styrelsen ikke allerede har modtaget disse. Stk. 8. Hvis projektet har været delvist egenfinansieret skal tilsagnshaver indsende dokumentation for egenfinansieringen."
    },
    {
      "provision_ref": "6:29",
      "chapter": "6",
      "section": "29",
      "content": "§ 29. Tilskudsberettigede udgifter skal være betalt af tilsagnshaver inden indgivelse af anmodning om udbetaling af tilskud."
    },
    {
      "provision_ref": "7:30",
      "chapter": "7",
      "section": "30",
      "content": "§ 30. Tilskuddet nedsættes med 1 pct. pr. kalenderdag til og med den 10. kalenderdag, hvis anmodningen om udbetaling af tilskud indgives efter fristen fastsat i § 27, stk. 1. Ved senere indgivelse bortfalder tilsagnet."
    },
    {
      "provision_ref": "7:31",
      "chapter": "7",
      "section": "31",
      "content": "§ 31. Tilskud kan nedsættes helt eller delvist, hvis tilsagnshaver ikke opfylder forpligtelserne efter §§ 14, 15, 19 of 22. Nedsættes tilskuddet helt, bortfalder tilsagnet. Stk. 2. Tilskud nedsættes på baggrund af en vurdering af alvoren, varigheden og omfanget af tilsagnshavers manglende opfyldelse. Stk. 3. Tilsagn kan bortfalde, hvis tilsagnshaver ikke tilvejebringer de resterende økonomiske midler til gennemførelsen af projektet gennem egenfinansiering, jf. § 14, nr. 10."
    },
    {
      "provision_ref": "7:32",
      "chapter": "7",
      "section": "32",
      "content": "§ 32. Tilsagn bortfalder, og tilskud skal tilbagebetales, når: 1) Tilsagnshaver har givet urigtige elle vildledende oplysninger eller har fortiet oplysninger af betydning for sagens afgørelse. 2) Tilsagnshaver uberettiget har modtaget tilskud efter denne bekendtgørelse. 3) Bedriften har tilsidesat sine pligter efter CAP-lovens § 8, § 15, stk. 1 og 2, eller § 16, stk. 1."
    },
    {
      "provision_ref": "7:33",
      "chapter": "7",
      "section": "33",
      "content": "§ 33. Tilsagnshaver udelukkes fra at modtage tilskud fra kommende ansøgningsperioder, hvis denne forsætligt eller uagtsomt har indsendt urigtige oplysninger eller undladt at indsende oplysninger af betydning for sagen. Tilsagnshaver udelukkes i det kalenderår, hvor der træffes afgørelse om uregelmæssigheden og det efterfølgende kalenderår."
    },
    {
      "provision_ref": "8:34",
      "chapter": "8",
      "section": "34",
      "content": "§ 34. Bekendtgørelsen træder i kraft 1. juli 2025. Stk. 2. Følgende bekendtgørelser ophæves: 1) Bekendtgørelse nr. 439 af 15. marts 2021 om tilskud til støtteforanstaltninger til forbedring af betingelserne for produktion og afsætning af biavlsprodukter. 2) Bekendtgørelse nr. 990 af 28. juni 2023 om tilskud til projekter i sektoren for biavlsprodukter. Stk. 3. Bekendtgørelsen finder ikke anvendelse på ansøgninger indgivet før bekendtgørelsens ikrafttræden. For sådanne ansøgninger finder de hidtil gældende regler i bekendtgørelse nr. 439 af 15. marts 2021 om tilskud til støtteforanstaltninger til forbedring af betingelserne for produktion og afsætning af biavlsprodukter og bekendtgørelse nr. 990 af 28. juni 2023 om tilskud til projekter i sektoren for biavlsprodukter anvendelse."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Der kan ydes tilskud til projekter, der har til formål at forbedre betingelserne for produktion og afsætning af biavlsprodukter. Stk. 2. Tilskud kan ydes til projekter inden for ét af følgende indsatsområder: 1) Rådgivningstjenester, teknisk bistand, uddannelse, oplysninger og udveksling af bedste praksis, herunder gennem netværkssamarbejde, til biavlere og biavlerorganisationer, jf. artikel 55, stk. 1, litra a, i Europa-Parlamentets og Rådets forordning (EU) 2021/2115 af 2. december 2021. 2) Investeringer i materielle og immaterielle aktiver samt andre aktioner, jf. artikel 55, stk. 1, litra b, i Europa-Parlamentets og Rådets forordning (EU) 2021/2115 af 2. december 2021, herunder til: a) Bekæmpelse af skadegørere og bisygdomme, særlig varroasyge. b) Forebyggelse af skader forårsaget af ugunstige vejrforhold og fremme af udviklingen og brugen af forvaltningspraksis, der er tilpasset de ændrede klimaforhold. 3) Samarbejde med specialorganer om gennemførelsen af programmer for forskning vedrørende biavl og biavlsprodukter, jf. artikel 55, stk. 1, litra e, i Europa-Parlamentets og Rådets forordning (EU) 2021/2115 af 2. december 2021. 4) Salgsfremstød, kommunikation og markedsføring, herunder markedsovervågningsaktioner og aktiviteter med henblik på navnlig at øge forbrugernes viden om kvaliteten af biavlsprodukter, jf. artikel 55, stk. 1, litra f, i Europa-Parlamentets og Rådets forordning (EU) 2021/2115 af 2. december 2021. 5) Aktioner til forbedring af produktkvaliteten, jf. artikel 55, stk. 1, litra g, i Europa-Parlamentets og Rådets forordning (EU) 2021/2115 af 2. december 2021. Stk. 3. Projektet skal have en forventet realistisk effekt inden for mindst ét af følgende effektområder: 1) Reduktion af honningbiers dødelighed. 2) Reduceret forekomst af bisygdomme. 3) Forbedret afsætning af biavlsprodukter. 4) Forbedret produktion af biavlsprodukter. 5) Forbedret kvalitet af biavlsprodukter.",
      "valid_from": "2025-06-10",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Ansøger skal have et CPR-nummer eller et gyldigt CVR-nummer.",
      "valid_from": "2025-06-10",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Ansøgning om tilsagn om tilskud skal indgives via Tast selv ved brug af det ansøgningsskema, der er tilgængeligt for ordningen i Tast selv. Stk. 2. I ansøgningsskemaet skal følgende punkter udfyldes 1) oplysninger om ansøger, 2) oplysning om ansøger er en forening, 3) oplysning om kontaktperson, 4) oplysninger til EU, 5) erklæring om, at projektet overholder EU-regler og nationale regler om offentlige udbud, 6) projekttitel, 7) indsatsområde, 8) oplysning vedrørende udbudsregler og entrepriseregler, 9) oplysning vedrørende øvrige tilladelser og dispensationer, 10) oplysninger om ansøger har modtaget tilskud fra Styrelsen for Grøn Arealomlægning og Vandmiljø, herefter styrelsen til et lignende projekt, 11) budget over samlet ansøgt tilskud pr. omkostningsart, og 12) oplysning om udgifterne er inklusive moms eller eksklusive moms.",
      "valid_from": "2025-06-10",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Der skal digitalt indgives følgende supplerede bilag til ansøgning om tilsagn: 1) Udfyldt projektbeskrivelse, jf. bilag 1. 2) Udfyldt budgetskema, jf. bilag 2. Stk. 2. Hvis ansøger er en forening, skal foreningens vedtægter vedlægges ansøgning om tilsagn om tilskud. Stk. 3. Hvis der søges om tilskud til løn til eget personale, jf. § 9, nr. 1, skal CV for personale vedlægges ansøgning om tilsagn om tilskud. Stk. 4. Hvis projektet er inden for indsatsområdet efter § 1, stk. 2, nr. 3, skal der digitalt indgives en udfyldt og underskrevet erklæring om samarbejde, jf. bilag 3, som findes på styrelsens hjemmeside. Erklæringen vedlægges ansøgning om tilsagn om tilskud. Erklæring om samarbejde skal underskrives af de samarbejdende parter.",
      "valid_from": "2025-06-10",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Ansøgning om tilsagn om tilskud kan indgives fra 1. august 2025 til og med 15. september 2025. Stk. 2. Der skal indgives én ansøgning pr. projekt.",
      "valid_from": "2025-06-10",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. I tilfælde af overansøgning af de økonomiske midler afsat til ordningen, vil der blive foretaget en prioritering af alle tilskudsberettigede ansøgninger på baggrund af effektkategorierne. Ansøgningerne vurderes ud fra en helhedsvurdering og indplaceres i følgende effektkategorier: Exceptionel, markant, god, middel, beskeden og usikker. Stk. 2. I det helt særlige tilfælde, hvor der ikke er tilstrækkelige midler og der efter vurdering er lighed mellem flere projekter i samme effektkategori, vil der blive trukket lod for at afgøre, hvem der skal opnå tilskud. Stk. 3. Hvis der ikke er tilstrækkelige midler til rådighed til en ved lodtrækning udtrukket ansøgning, tildeles ansøger et reduceret tilskud på betingelse af, at ansøger inden for 5 hverdage indgiver en underskrevet erklæring om egenfinansiering for de resterende tilskudsberettigede udgifter, jf. bilag 4, som findes på styrelsens hjemmeside.",
      "valid_from": "2025-06-10",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Projektet skal gennemføres i perioden fra tildeling af tilsagn til og med 31. juli 2027.",
      "valid_from": "2025-06-10",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Der kan ydes tilskud op til 100 pct. af de tilskudsberettigede udgifter, jf. dog stk. 2. Stk. 2. Modtager tilsagnshaver i projektet andre nationale eller private tilskud til projektet, nedsættes tilskuddet efter stk. 1, således at det samlede tilskud ikke overstiger de tilskudsberettigede udgifter, jf. § 9. Stk. 3. Tilsagnshaver må ikke modtage andre EU-tilskud til projektet.",
      "valid_from": "2025-06-10",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Der kan ydes tilskud til følgende omkostningsarter, hvis udgifterne er rimelige og nødvendige samt direkte relateret til gennemførelsen af projektet: 1) Administrations- og personaleomkostninger i forbindelse med gennemførelsen af de relevante interventioner, herunder rapporter, undersøgelser, omkostninger ved bogføring og forvaltning af regnskaber, obligatoriske bidrag i tilknytning til lønninger, hvis disse afholdes direkte af støttemodtageren, jf. bilag III i EU-Kommissionens delegerede forordning (EU) 2022/126 af 7. december 2021, herefter 2022/126. 2) Erhvervelse af maskiner og udstyr til forbedring af produktionen og indsamlingen af honning, jf. bilag III i 2022/126. 3) Forplejning i forbindelse med afholdelse af workshop. 4) Immaterielle aktiver. 5) Konsulentbistand. 6) Køb eller leasing af materielle aktiver, herunder brugte materielle aktiver, forudsat at de ikke er blevet købt med EU-støtte eller national støtte i en periode på 5 år forud for købet eller leasingen, inden for grænserne af aktivets nettomarkedsværdi, jf. bilag III i 2022/126. 7) Leje af fysiske aktiver, hvis det findes godtgjort, at det er et økonomisk berettiget alternativ til køb, jf. bilag III i 2022/126. 8) Leje af lokationer. 9) Moms af de tilskudsberettigede udgifter, hvis momsen ikke kan refunderes i henhold til den nationale momslovgivning, jf. artikel 22 i 2022/126. 10) Rejseudgifter, jf. statens takster. 11) Veterinærmedicinske præparater til behandling af skadegørere og bisygdomme, jf. bilag III 2022/126.",
      "valid_from": "2025-06-10",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Investeringer i materielle aktiver kan gennemføres uden for tilsagnshavers lokaler, jf. artikel 11, stk. 1, i 2022/126.",
      "valid_from": "2025-06-10",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Udgifter under 50.000 kr. skal svare til markedspris for den pågældende vare eller tjenesteydelse.",
      "valid_from": "2025-06-10",
      "valid_to": null
    },
    {
      "provision_ref": "3:12",
      "chapter": "3",
      "section": "12",
      "content": "§ 12. For udgifter på 50.000 kr. eller derover skal ansøgning om tilsagn om tilskud vedlægges to sammenlignelige tilbud til dokumentation for rimelige priser, jf. dog stk. 2 og 3. Tilbuddene skal være afgivet af tilbudsgivere, som er uafhængige af ansøger og af hinanden. Hvis det ene tilbud indeholder elementer, som det andet tilbud ikke gør, skal det være muligt at trække udgiften for disse elementer ud, så priserne kan sammenlignes. Hvis der indsendes tilbud på varer, der opfylder samme formål, skal der vedlægges en velbegrundet teknisk og faglig vurdering af, at varerne opfylder samme formål. Stk. 2. Hvis der alene findes én leverandør af den konkrete vare eller tjenesteydelse, skal ansøger vedlægge ét tilbud, samt begrundelse herfor. Stk. 3. Personaleomkostninger i form af løn til eget personale, jf. § 9, nr. 1, er undtaget kravet i stk. 1.",
      "valid_from": "2025-06-10",
      "valid_to": null
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Der ydes tilskud ud fra prisen i det billigste tilbud på baggrund af de to sammenlignelige tilbud, jf. § 12, jf. dog stk. 2. Stk. 2. På baggrund af en konkret vurdering kan der ydes tilskud til det dyreste tilbud, hvis styrelsen finder dette behørigt begrundet. Ansøgers begrundelse for, at der skal ydes tilskud til det dyreste tilbud, skal fremgå af ansøgningen.",
      "valid_from": "2025-06-10",
      "valid_to": null
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Tilsagnshaver er forpligtet til følgende 1) at gennemføre projektet i overensstemmelse med tilsagnet, 2) at opnå de nødvendige tilladelser og dispensationer efter anden lovgivning, 3) at have et særskilt regnskabssystem eller en passende regnskabskode for alle transaktioner, der vedrører projektet, 4) at holde alle dokumenter vedrørende projektet med tilhørende regnskabsbilag tilgængelige for styrelsen i mindst 5 år og 6 måneder fra tidspunktet for den afsluttende udbetaling, 5) at overholde EU-regler og nationale regler om offentlige udbud, 6) at indgive anmodning om udbetaling af tilskud rettidigt til styrelsen, jf. § 27, 7) at tilvejebringe de resterende økonomiske midler til projektet gennem egenfinansiering senest ved indsendelse af ansøgning om udbetaling, hvis der er givet tilsagn om reduceret tilskud, jf. § 6, stk. 3, 8) at sikre, at erhvervede immaterielle og materielle aktiver anvendes i overensstemmelse med deres beskaffenhed, formål og tiltænkte anvendelse i henhold til tilsagnet, 9) at sikre, at erhvervede immaterielle og materielle aktiver forbliver tilsagnshavers ejendom og er i tilsagnshavers besiddelse i mindst 5 år, når tilsagnshaver ikke er en fysisk person eller en virksomhed omfattet af EU-Kommissionens definition af mikrovirksomheder og små og mellemstore virksomheder, jf. Kommissionens henstilling 2003/361/EF, og 10) at sikre, at erhvervede immaterielle og materielle aktiver forbliver tilsagnshavers ejendom og er i tilsagnshavers besiddelse i mindst 3 år, når tilsagnshaver er en fysisk person eller en virksomhed omfattet af EU-Kommissionens definition af mikrovirksomheder og små og mellemstore virksomheder, jf. Kommissionens henstilling 2003/361/EF.",
      "valid_from": "2025-06-10",
      "valid_to": null
    },
    {
      "provision_ref": "5:15",
      "chapter": "5",
      "section": "15",
      "content": "§ 15. Styrelsen skal godkende ændringer af projektet, jf. dog stk. 3. Ændringer af projektet er betinget af 1) projektets formål forbliver det samme, 2) projektet forbliver inden for samme indsatsområde, jf. § 1, stk. 2, og 3) projektets forventede effekter forbliver uændrede eller forbedres, jf. § 6, stk. 1. Stk. 2. Afvigelser fra budgettet på 10 pct. og derunder pr. omkostningsart kræver ikke styrelsens godkendelse, jf. dog stk. 3. Stk. 3. Tilsagn om tilskud kan ikke forhøjes ud over det oprindelige tilsagn.",
      "valid_from": "2025-06-10",
      "valid_to": null
    },
    {
      "provision_ref": "5:16",
      "chapter": "5",
      "section": "16",
      "content": "§ 16. Der skal indgives en ansøgning om ændring af projektet digitalt til styrelsen ved brug af det ansøgningsskema, jf. bilag 5, som findes på styrelsens hjemmeside. Stk. 2. Ansøgningsskemaet skal indeholde følgende oplysninger 1) begrundelse for ændringen, 2) beskrivelse af ændringen, 3) beskrivelse af, hvordan ændringen afviger fra og påvirker den oprindelige projektbeskrivelse og 4) beskrivelse af, hvad ændringen betyder for projektet, herunder en redegørelse for, at betingelserne i § 14 er opfyldt. Stk. 3. Hvis ansøgning om ændring vedrører en ændring i et allerede eksisterende samarbejde eller indgåelse af et nyt samarbejde, skal tilsagnshaver indsende en opdateret erklæring om samarbejde eller en ny erklæring om samarbejde, jf. bilag 6, som findes på styrelsens hjemmeside. Stk. 4. Hvis der ansøges om budgetændring, skal ansøgning om ændring af projektet vedlægges et opdateret budget ved brug af det tidligere godkendte budgetskema. Stk. 5. For nye udgifter under 50.000 kr. gælder, at prisen på udgifterne skal svare til markedspris for den pågældende vare eller tjenesteydelse, jf. § 9. Stk. 6. For nye udgifter på 50.000 kr. eller derover gælder, at der skal indsendes to sammenlignelige tilbud, jf. § 12, stk. 1.",
      "valid_from": "2025-06-10",
      "valid_to": null
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Der kan maksimalt indgives to ansøgninger om ændring af projektet i perioden den 1. maj 2026 til og med den 30. april 2027.",
      "valid_from": "2025-06-10",
      "valid_to": null
    },
    {
      "provision_ref": "5:18",
      "chapter": "5",
      "section": "18",
      "content": "§ 18. Når ansøgning om ændring af tilsagn er indgivet til styrelsen, kan projektændringen sættes i gang for ansøgers egen regning og risiko.",
      "valid_from": "2025-06-10",
      "valid_to": null
    },
    {
      "provision_ref": "5:19",
      "chapter": "5",
      "section": "19",
      "content": "§ 19. Overdragelse af tilsagnet til en anden skal godkendes af styrelsen. Stk. 2. Det er en betingelse for overdragelse af tilsagn, at hele tilsagnet overdrages til den anden, og at denne er kvalificeret til at videreføre projektet. Stk. 3. Den, der får overdraget tilsagnet, overtager alle rettigheder og forpligtelser efter tilsagnet.",
      "valid_from": "2025-06-10",
      "valid_to": null
    },
    {
      "provision_ref": "5:20",
      "chapter": "5",
      "section": "20",
      "content": "§ 20. Tilsagnshaver skal indgive ansøgning om overdragelse af tilsagn digitalt til styrelsen ved brug af det ansøgningsskema, jf. bilag 7, som findes på styrelsens hjemmeside.",
      "valid_from": "2025-06-10",
      "valid_to": null
    },
    {
      "provision_ref": "5:21",
      "chapter": "5",
      "section": "21",
      "content": "§ 21. Den, som tilsagnet ønskes overdraget til, skal digitalt indgive et supplerende overdragelsesskema, jf. § 19 stk. 3, ved brug af det ansøgningsskema, som findes på styrelsens hjemmeside, jf. bilag 8. Stk. 2. Hvis den, som tilsagnet overdrages til, er en forening, skal foreningens vedtægter vedlægges det supplerende overdragelsesskema.",
      "valid_from": "2025-06-10",
      "valid_to": null
    },
    {
      "provision_ref": "5:22",
      "chapter": "5",
      "section": "22",
      "content": "§ 22. Ansøgning om overdragelse af tilsagn skal indgives i tilsagnsperioden, dog senest 1. maj 2027.",
      "valid_from": "2025-06-10",
      "valid_to": null
    },
    {
      "provision_ref": "6:23",
      "chapter": "6",
      "section": "23",
      "content": "§ 23. Udbetaling af tilskud sker på baggrund af tilsagnshavers dokumenterede opgørelse over tilskudsberettigede udgifter, som er faktureret til og betalt af tilsagnshaver, jf. dog §§ 24 og 25.",
      "valid_from": "2025-06-10",
      "valid_to": null
    },
    {
      "provision_ref": "6:24",
      "chapter": "6",
      "section": "24",
      "content": "§ 24. Indtægter, som projektet generer i projektperioden, fratrækkes tilskuddet inden udbetaling.",
      "valid_from": "2025-06-10",
      "valid_to": null
    },
    {
      "provision_ref": "6:25",
      "chapter": "6",
      "section": "25",
      "content": "§ 25. Andre nationale tilskud og private tilskud modtaget til projektet fratrækkes i tilskuddet, således at tilskuddet til udbetaling ikke overstiger de dokumenterede tilskudsberettigede udgifter.",
      "valid_from": "2025-06-10",
      "valid_to": null
    },
    {
      "provision_ref": "6:26",
      "chapter": "6",
      "section": "26",
      "content": "§ 26. Der kan ydes tilskud til betalte og afholdte udgifter, som overstiger de enkelte omkostningsarter jf. § 9, med op til 10 pct., så længe de samlede udgifter ikke overstiger det samlede tilskudsberettigede beløb i seneste godkendte tilsagn.",
      "valid_from": "2025-06-10",
      "valid_to": null
    },
    {
      "provision_ref": "6:27",
      "chapter": "6",
      "section": "27",
      "content": "§ 27. Anmodning om udbetaling af tilskud for projektet, indgives til styrelsen ved brug af det ansøgningsskema, der er tilgængeligt for ordningen i Tast selv. Anmodning om udbetaling af tilskud skal indgives fra 15. juli 2027 til og med 15. august 2027 via tast Tast selv. Stk. 2. Ansøgningsskemaet skal indeholde oplysning om udgifterne er inklusive moms eller eksklusive moms, oplysninger til EU, opgørelse af omkostningsarter, oplysninger om øvrige offentlige tilskud, oplysninger om anden finansiering herunder private tilskud og indtægter genereret af projektet.",
      "valid_from": "2025-06-10",
      "valid_to": null
    },
    {
      "provision_ref": "6:28",
      "chapter": "6",
      "section": "28",
      "content": "§ 28. Ved anmodning om udbetaling af tilskud for projektet indgives følgende supplerende oplysninger digitalt 1) dokumentation for betaling af de tilskudsberettigede udgifter, 2) udgiftsbilag, 3) udfyldt bilagsliste, jf. bilag 9, og 4) udfyldt slutrapport, jf. bilag 10. Stk. 2. Til nr. 3 og 4 skal anvendes de skemaer, som findes på styrelsens hjemmeside. Stk. 3. Hvis de tilskudsberettigede udgifter omfatter personaleomkostninger, skal tilsagnshaver indgive dokumentation for personaleomkostningerne og det arbejde, der er udført samt timesatsberegninger ved brug af det skema, jf. bilag 11 som findes på styrelsens hjemmeside. Timesatsberegneren skal udfyldes for hver enkelt medarbejder. Hvis der har været udskiftning af personale, i projektperioden, skal CV'er for nye medarbejdere indsendes senest på tidspunktet for anmodning om udbetaling af tilskud. Stk. 4. Hvis de tilskudsberettigede udgifter er inklusive moms, og tilsagnshaver er momsregistreret, skal tilsagnshaver indsende et bindende svar fra Skatteforvaltningen som dokumentation for, at momsen ikke kan refunderes i henhold til den nationale momslovning, jf. § 9, nr. 9. Stk. 5. Hvis projektet har genereret indtægter, skal tilsagnshaver indsende indtægtsbilag. Stk. 6. Hvis projektet har modtaget andre nationale tilskud eller private tilskud, skal tilsagnshaver indsende dokumentation herfor. Stk. 7. Hvis projektet kræver nødvendige tilladelser eller dispensationer efter anden lovgivning, skal tilsagnshaver indsende disse, hvis styrelsen ikke allerede har modtaget disse. Stk. 8. Hvis projektet har været delvist egenfinansieret skal tilsagnshaver indsende dokumentation for egenfinansieringen.",
      "valid_from": "2025-06-10",
      "valid_to": null
    },
    {
      "provision_ref": "6:29",
      "chapter": "6",
      "section": "29",
      "content": "§ 29. Tilskudsberettigede udgifter skal være betalt af tilsagnshaver inden indgivelse af anmodning om udbetaling af tilskud.",
      "valid_from": "2025-06-10",
      "valid_to": null
    },
    {
      "provision_ref": "7:30",
      "chapter": "7",
      "section": "30",
      "content": "§ 30. Tilskuddet nedsættes med 1 pct. pr. kalenderdag til og med den 10. kalenderdag, hvis anmodningen om udbetaling af tilskud indgives efter fristen fastsat i § 27, stk. 1. Ved senere indgivelse bortfalder tilsagnet.",
      "valid_from": "2025-06-10",
      "valid_to": null
    },
    {
      "provision_ref": "7:31",
      "chapter": "7",
      "section": "31",
      "content": "§ 31. Tilskud kan nedsættes helt eller delvist, hvis tilsagnshaver ikke opfylder forpligtelserne efter §§ 14, 15, 19 of 22. Nedsættes tilskuddet helt, bortfalder tilsagnet. Stk. 2. Tilskud nedsættes på baggrund af en vurdering af alvoren, varigheden og omfanget af tilsagnshavers manglende opfyldelse. Stk. 3. Tilsagn kan bortfalde, hvis tilsagnshaver ikke tilvejebringer de resterende økonomiske midler til gennemførelsen af projektet gennem egenfinansiering, jf. § 14, nr. 10.",
      "valid_from": "2025-06-10",
      "valid_to": null
    },
    {
      "provision_ref": "7:32",
      "chapter": "7",
      "section": "32",
      "content": "§ 32. Tilsagn bortfalder, og tilskud skal tilbagebetales, når: 1) Tilsagnshaver har givet urigtige elle vildledende oplysninger eller har fortiet oplysninger af betydning for sagens afgørelse. 2) Tilsagnshaver uberettiget har modtaget tilskud efter denne bekendtgørelse. 3) Bedriften har tilsidesat sine pligter efter CAP-lovens § 8, § 15, stk. 1 og 2, eller § 16, stk. 1.",
      "valid_from": "2025-06-10",
      "valid_to": null
    },
    {
      "provision_ref": "7:33",
      "chapter": "7",
      "section": "33",
      "content": "§ 33. Tilsagnshaver udelukkes fra at modtage tilskud fra kommende ansøgningsperioder, hvis denne forsætligt eller uagtsomt har indsendt urigtige oplysninger eller undladt at indsende oplysninger af betydning for sagen. Tilsagnshaver udelukkes i det kalenderår, hvor der træffes afgørelse om uregelmæssigheden og det efterfølgende kalenderår.",
      "valid_from": "2025-06-10",
      "valid_to": null
    },
    {
      "provision_ref": "8:34",
      "chapter": "8",
      "section": "34",
      "content": "§ 34. Bekendtgørelsen træder i kraft 1. juli 2025. Stk. 2. Følgende bekendtgørelser ophæves: 1) Bekendtgørelse nr. 439 af 15. marts 2021 om tilskud til støtteforanstaltninger til forbedring af betingelserne for produktion og afsætning af biavlsprodukter. 2) Bekendtgørelse nr. 990 af 28. juni 2023 om tilskud til projekter i sektoren for biavlsprodukter. Stk. 3. Bekendtgørelsen finder ikke anvendelse på ansøgninger indgivet før bekendtgørelsens ikrafttræden. For sådanne ansøgninger finder de hidtil gældende regler i bekendtgørelse nr. 439 af 15. marts 2021 om tilskud til støtteforanstaltninger til forbedring af betingelserne for produktion og afsætning af biavlsprodukter og bekendtgørelse nr. 990 af 28. juni 2023 om tilskud til projekter i sektoren for biavlsprodukter anvendelse.",
      "valid_from": "2025-06-10",
      "valid_to": null
    }
  ],
  "definitions": []
}
