{
  "id": "2015:1186",
  "type": "statute",
  "title": "Bekendtgørelse om projekttilskud til bevaringsarbejdet med gamle danske husdyr- og plantegenetiske ressourcer",
  "short_name": "BEK H#LOKDOK04",
  "status": "in_force",
  "issued_date": "2015-10-19",
  "url": "https://www.retsinformation.dk/eli/lta/2015/1186/xml",
  "description": "Retsinformation source. DocumentId=CK000148; AccessionNumber=B20150118605; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Formålet med ordningen er at yde projekttilskud til bevaringsarbejdet med gamle danske husdyr- og plantegenetiske ressourcer. Stk. 2. Tilskud ydes i overensstemmelse med kapitel I-II, artikel 21, 22 og 31 i kapitel III og kapitel IV i Kommissionens forordning (EU) nr. 702/2014 af 25. juni 2014 om forenelighed med det indre marked i henhold til artikel 107 og 108 i traktaten om Den Europæiske Unions funktionsmåde af visse kategorier af støtte i landbrugs- og skovbrugssektoren og i landdistrikter, EU-Tidende 2014, nr. L 193, s. 1 Stk. 3. En virksomhed, der ikke har efterkommet et krav om tilbagebetaling af tilskud, som EU-kommissionen ved en tidligere afgørelse har erklæret ulovlig og uforenelig med det indre marked, er udelukket fra at søge tilskud."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. NaturErhvervstyrelsen kan give tilsagn om tilskud til projekter inden for følgende indsatsområder: 1) Finansiering af aktiviteter, som udføres af NordGen, den fælles nordiske genbank eller af andre europæiske samarbejdspartnere. 2) Finansiering af aktiviteter til bevaringsarbejdet med plantegenetiske ressourcer, jf. Strategi for Plantegenetiske Ressourcer. 3) Finansiering af aktiviteter til bevaringsarbejdet med husdyrgenetiske ressourcer. 4) Finansiering af aktiviteter, der relaterer sig til jordbrugets biodiversitet."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Aktiviteter kan omfatte følgende: 1) Bevaring, bæredygtig brug og formidling om plantegenetiske ressourcer, eksempelvis registrering, dokumentation, metode- og vidensopbygning, herunder om plantegenetiske ressourcers anvendelighed til fremme af miljøvenlig drift og udvikling af specialproduktioner af fødevarer. 2) Registrering, overvågning, kryokonservering, undersøgelser af genotyper, informationsformidling, vidensopbygning inden for bæredygtig udnyttelse og specialproduktion af fødevarer. 3) Bevaring og videreudvikling af gamle genetiske ressourcer i planteavlen og husdyrproduktionen samt vidensopbygning, der relaterer sig til biodiversiteten i jordbrugsproduktionen."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Ansøgning om tilsagn om tilskud kan indsendes fra den 23. oktober 2015 og skal være modtaget i NaturErhvervstyrelsen senest den 15. november 2015. Stk. 2. Ansøgning om tilsagn om tilskud indsendes til NaturErhvervstyrelsen, inden ansøgningsperiodens udløb. Stk. 3. Ansøgning om tilsagn om tilskud skal indsendes på et særligt skema, der findes på NaturErhvervstyrelsens hjemmeside. Stk. 4. NaturErhvervstyrelsen kvitterer for ansøgningens modtagelse og kan i forbindelse hermed give tilladelse til at iværksætte projektet for egen regning og risiko."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. NaturErhvervstyrelsen forestår den fysiske og den administrative kontrol samt den efterfølgende regnskabskontrol af projekter, der har modtaget tilsagn om tilskud. Stk. 2. NaturErhvervstyrelsen kan til brug for kontrollen indhente oplysninger fra andre myndigheder i fornødent omfang."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. NaturErhvervstyrelsen træffer afgørelse om tildeling af tilsagn til projekttilskud eller afslag efter forudgående forelæggelse for og indstilling fra Bevaringsudvalget for Danske Husdyrgenetiske Ressourcer, og/eller Udvalget for Plantegenetiske Ressourcer."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. NaturErhvervstyrelsen kan, efter forelæggelse for og indstilling fra Bevaringsudvalget for Danske Husdyrgenetiske Ressourcer og/eller Udvalget for Plantegenetiske Ressourcer, give helt eller delvist afslag på ansøgninger, hvis det vurderes, at 1) ansøgningen ikke er tilstrækkeligt oplyst, 2) effekten af det ansøgte projekt ikke i tilstrækkeligt omfang bidrager til at opfylde formålet med denne ordning, jf. kap. 1 ordning, der søges tilskud efter, 3) effekten af det ansøgte projekt ikke står i rimeligt forhold til projektets samlede anslåede udgifter, 4) de nødvendige aktører eller kompetencer ikke er til stede i forhold til projektets målsætninger og aktiviteter eller 5) de anslåede tilskudsberettigede udgifter ikke er rimelige."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Hvis den afsatte bevillingsmæssige ramme ikke er tilstrækkelig til at imødekomme alle tilskudsberettigede ansøgninger, foretager NaturErhvervstyrelsen, efter forudgående forelæggelse for og indstilling fra Bevaringsudvalget for Danske Husdyrgenetiske Ressourcer og/eller Udvalget for Plantegenetiske Ressourcer, en prioritering af ansøgningerne. Stk. 2. Ved prioriteringen, jf. stk. 1, lægger NaturErhvervstyrelsen, vægt på: 1) projektets relevans i forhold til tilskudsordningens formål, 2) projektets forventede effekter i forhold til tilskudsordningens formål, 3) om projektets aktiviteter er beskrevet klart og præcist, 4) om der er kontinuitet og sammenhæng i projektaktiviteterne, 5) om projektet indeholder de nødvendige aktiviteter i forhold til projektets målsætning, 6) om de nødvendige aktører og kompetencer er til stede i forhold til projektets målsætninger og aktiviteter og 7) projektets budget i forhold til de planlagte aktiviteter, herunder særligt investeringens omkostningseffektivitet under de enkelte indsatsområder, jf. § 2."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Det er en betingelse for tilsagn om tilskud til et projekt, at 1) projektet gennemføres i overensstemmelse med beskrivelsen i den godkendte ansøgning, 2) tilskudsmodtager afgiver de oplysninger, NaturErhvervstyrelsen anmoder om til brug for sagsbehandlingen, 3) projektet afsluttes senest den dato, der er anført i tilsagnet, og som ikke overskrider 3 år fra tilsagnsdato, 4) projektet ikke ændres væsentligt, ophører eller flyttes i tilskudsperioden, 5) tilskudsmodtager efter anmodning afgiver en skriftlig redegørelse for projektets status til NaturErhvervstyrelsen, 6) tilskudsmodtager, hvis projektet eller dele heraf er omfattet af EU’s udbudsregler eller tilbudslovens regler, opbevarer dokumentation, der dokumenterer, at EU’s udbudsregler eller tilbudslovens regler er overholdt og tilgængelige i tilskudsperioden, 7) tilskudsmodtager sikrer, at kontrolmyndigheden har adgang til projektområdet i forbindelse med kontrol, 8) tilskudsmodtager opnår eventuelle nødvendige tilladelser fra offentlige myndigheder inden anmodning om slutudbetaling og 9) originale regnskabsbilag holdes tilgængelige i mindst fem år fra datoen for slutudbetaling. Stk. 2. NaturErhvervstyrelsen fastsætter i tilsagnet nærmere betingelser om tilskudsmodtagers forpligtelse til at offentliggøre og formidle resultaterne af projektet, samt informere om den offentlige medfinansiering af projektet."
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Tilskud kan ydes til projekter om videnoverførsel, herunder vidensdeling og videnskabelig praksis, samt til informationsaktioner, herunder afholdelse af kurser og demonstrationsprojekter, jf. artikel 21 i Kommissionens forordning (EU) nr. 702/2014. Tilskuddet skal være til gavn for personer beskæftiget i mikro- samt små og mellemstore virksomheder inden for den primære jordbrugssektor. Stk. 2. Tilskuddet kan ydes til virksomheder, organisationer og producentsammenslutninger, der udbyder aktiviteter til videnoverførsel og informationsaktioner."
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Tilskud kan ydes til konsulentbistand til projekter der tager sigte på at rådgive i forbedringer i landbrugssektoren særligt inden for miljø og klima, jf. artikel 22 i Kommissionens forordning (EU) nr. 702/2014. Tilskuddet skal være til gavn for personer beskæftiget i mikro- samt små og mellemstore virksomheder inden for den primære jordbrugssektor. Stk. 2. Tilskud kan ydes til udbyderen af konsulentbistanden."
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Tilsagn kan ydes til projekter til udvikling og forskning inden for den primære jordbrugssektor, jf. artikel 31 i Kommissionens forordning (EU) nr. 702/2014. Stk. 2. Tilskud kan ydes til forsknings- og videnformidlingsinstitutionen."
    },
    {
      "provision_ref": "5:13",
      "chapter": "5",
      "section": "13",
      "content": "§ 13. De tilskudsberettigede projektudgifter kan omfatte følgende: 1) Udgifter til køb af varer og tjenesteydelser, herunder konsulentbistand og maskinstationsydelser. 2) Udgifter til leje af udstyr, der er direkte relateret til projektet. 3) Udgifter til uddannelse og instruktion af personale, der er beskæftiget med gennemførelsen af projektet. 4) Udgifter til information og offentlighed, herunder fremstilling af informationsmateriale og tilrettelæggelse af åbne dage til fremvisning af dyrkede arealer, fødevarer og dyr omfattet af projektet. 5) Investeringer i udstyr, der er direkte relateret til projektet. 6) Udgifter til løn til personale, der er beskæftiget med projektet, herunder løn til tilsagnshavers eget arbejde, for så vidt disse udgifter ikke normalt finansieres af offentlige institutioner, offentlige virksomheder eller lign. 7) Udgifter til gennemførelse af projektet, herunder indkomsttab ved drift af dyrkede arealer og/eller stalde omfattet af projektet, rejseudgifter, leje af lokaler, koordinationsudgifter. 8) Udgifter til opformering af plantegenetiske ressourcer. 9) Udgifter til distribution af plantegenetiske ressourcer inden for jordbruget. 10) Udgifter til opstaldning af bevaringsværdige husdyrracer. 11) Vederlag for at stille bevaringsværdige husdyrracer til rådighed for sædtapning, ægudtagning eller anden udtagning af genmateriale. 12) Udgifter til attestation af betalte udgifter. 13) Udgifter til projektrapportering, herunder redegørelser for projektets status. Stk. 2. Udgifterne skal være nødvendige for at gennemføre projektet og skal være direkte relateret til gennemførelsen af projektet. Stk. 3. NaturErhvervstyrelsen kan efter ansøgning godkende andre udgifter end dem nævnt i stk. 1, som tilskudsberettigede. Det er en betingelse for godkendelse, at NaturErhvervstyrelsen vurderer, at udgifterne er af væsentlig betydning for projektets gennemførelse. Stk. 4. Hvis aktiviteter gennemføres af offentlige forskningsinstitutioner, fastsættes de for et projekts gennemførelse nødvendige indirekte fællesudgifter som husleje, bygningsudgifter og administration m.v. i henhold til Finansministeriets budgetvejledning. Stk. 5. Salgsværdien af produkter, produktionsmetoder og tjenesteydelser, herunder prototyper, der er udviklet som led i aktivitetens gennemførelse, fratrækkes ved opgørelsen af de tilskudsberettigede omkostninger. Stk. 6. Værdien af udstyr eller inventar, hvortil der er opnået tilskud, og som har en værdi efter afslutning af gennemførelsen af aktiviteten, modregnes i opgørelsen af de tilskudsberettigede omkostninger."
    },
    {
      "provision_ref": "5:14",
      "chapter": "5",
      "section": "14",
      "content": "§ 14. De tilskudsberettigede projektudgifter kan ikke omfatte 1) almindelige driftsudgifter, 2) udgifter hvortil der gives andre EU-tilskud, 3) udgifter hvortil der er modtaget tilskud fra anden offentlig myndighed, 4) udgifter til køb af brugt udstyr og brugt materiel uden original faktura, 5) udgifter til leasing og øvrig leje af udstyr og materiel, 6) moms, medmindre denne endeligt bæres af tilsagnshaver, 7) udgifter til finansierings- og pengeinstitutomkostninger, 8) udgifter vedrørende aktiviteter, som tilsagnshaver er forpligtet til at gennemføre i medfør af anden lovgivning, 9) udgifter, som tilsagnshaver har afholdt, inden NaturErhvervstyrelsen har givet tilladelse til at iværksætte projektet, 10) udgifter til opførelse og ombygning af bygninger og 11) simple genanskaffelser."
    },
    {
      "provision_ref": "5:15",
      "chapter": "5",
      "section": "15",
      "content": "§ 15. NaturErhvervstyrelsen kan give tilsagn om tilskud på 100 pct. af de tilskudsberettigede udgifter efter § 10, stk.1 og stk. 2. Stk. 2 Udgifter til konsulentbistand jf. § 11, kan dog højst udgøre 1.500 EUR. pr. rådgivning."
    },
    {
      "provision_ref": "6:16",
      "chapter": "6",
      "section": "16",
      "content": "§ 16. Ændring af et projekt kan godkendes af NaturErhvervstyrelsen på betingelse af, at ændringen, efter NaturErhvervstyrelsens vurdering, er i overensstemmelse med projektets formål. Ansøgning om ændring af et projekt skal godkendes af NaturErhvervstyrelsen, inden ændringen iværksættes. Stk. 2. Tilskudsbeløbet kan ikke forhøjes i forbindelse med ændring af et projekt."
    },
    {
      "provision_ref": "6:17",
      "chapter": "6",
      "section": "17",
      "content": "§ 17. NaturErhvervstyrelsen kan efter ansøgning tillade, at tilsagnet overdrages til en anden, der ifølge tilskudsordningen kan være tilskudsmodtager. Den der får overdraget tilsagnet, overtager alle rettigheder og forpligtelser efter godkendelsen."
    },
    {
      "provision_ref": "7:18",
      "chapter": "7",
      "section": "18",
      "content": "§ 18. Udbetaling af tilskud sker på baggrund af tilsagnsmodtagers opgørelse over betalte tilskudsberettigede udgifter. Anmodning om udbetaling af tilskud skal indsendes og vedlægges alle udgiftsbilag samt dokumentation for betaling. Stk. 2. Tilskud kan udbetales i to årlige rater. Den enkelte rate skal udgøre mindst 20 pct. af det samlede tilsagnsbeløb. Stk. 3. Det er en betingelse for rateudbetaling, at NaturErhvervstyrelsen har godkendt rateopgørelser. Ved slutudbetaling er det endvidere en betingelse, at NaturErhvervstyrelsen har godkendt den endelige opgørelse for projektet. Stk. 4. Tilskud skal udbetales til udbyderen af videnoverførsels- eller informationsforanstaltning. Stk. 5. Tilskud til rådgivning skal udbetales til udbyderen."
    },
    {
      "provision_ref": "7:19",
      "chapter": "7",
      "section": "19",
      "content": "§ 19. Anmodning om slutudbetaling skal være modtaget i NaturErhvervstyrelsen senest tre måneder efter den dato, hvor projektet senest skal være afsluttet. Stk. 2. Anmodning om slutudbetaling skal være vedlagt en opgørelse over betalte tilskudsberettigede udgifter vedlagt alle udgiftsbilag, dokumentation for betaling og slutrapport."
    },
    {
      "provision_ref": "7:20",
      "chapter": "7",
      "section": "20",
      "content": "§ 20. NaturErhvervstyrelsen overfører tilskuddet til tilskudsmodtagers NemKonto."
    },
    {
      "provision_ref": "8:21",
      "chapter": "8",
      "section": "21",
      "content": "§ 21. Tilsagnshaver skal i hele forpligtelsesperioden, på forlangende afgive en erklæring til NaturErhvervstyrelsen om, hvorvidt betingelserne for tilskud fortsat opfyldes. Stk. 2. Tilsagnshaver er i hele perioden, hvor betingelserne for tilsagn om tilskud skal opfyldes, forpligtet til uden ugrundet ophold skriftligt at give NaturErhvervstyrelsen meddelelse om forhold, der kan medføre bortfald eller nedsættelse af tilsagn eller tilbagebetaling af tilskud efter kapitel 8."
    },
    {
      "provision_ref": "9:22",
      "chapter": "9",
      "section": "22",
      "content": "§ 22. NaturErhvervstyrelsen kan træffe afgørelse om bortfald af tilskud og tilbagebetaling af tilskud, hvis 1) ansøger har givet urigtige eller vildledende oplysninger eller har fortiet oplysninger af betydning for sagens afgørelse, 2) tilsagnshaver tilsidesætter sine pligter overfor projektet, 3) tilsagnshaver ikke overholder sin underretningspligt efter § 19, 4) projektet ikke gennemføres i overensstemmelse med godkendelsen, eller 5) betingelserne for tilskud ikke er opfyldt."
    },
    {
      "provision_ref": "9:23",
      "chapter": "9",
      "section": "23",
      "content": "§ 23. Uanset § 20 kan NaturErhvervstyrelsen opretholde tilskuddet eller foretage en proportionel nedsættelse af den samlede værdi af de tilskudsberettigede udgifter for et projekt, hvis styrelsen vurderer, at følgende ikke er overholdt: 1) betingelsen i § 9, stk. 1, nr. 4, 2) betingelsen i § 9, stk. 1, nr. 6, eller 3) betingelser fastsat efter § 9, stk. 2."
    },
    {
      "provision_ref": "10:24",
      "chapter": "10",
      "section": "24",
      "content": "§ 24. Bekendtgørelsen træder i kraft den 23. oktober 2015. Stk. 2. Bekendtgørelse nr. 893 af 17. juli 2014 om projekttilskud til bevaringsarbejdet med gamle danske husdyrarter- og racer samt plantegenetiske ressourcer ophæves. Bekendtgørelsen finder dog fortsat anvendelse for tilsagn, der er givet i medfør heraf."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Formålet med ordningen er at yde projekttilskud til bevaringsarbejdet med gamle danske husdyr- og plantegenetiske ressourcer. Stk. 2. Tilskud ydes i overensstemmelse med kapitel I-II, artikel 21, 22 og 31 i kapitel III og kapitel IV i Kommissionens forordning (EU) nr. 702/2014 af 25. juni 2014 om forenelighed med det indre marked i henhold til artikel 107 og 108 i traktaten om Den Europæiske Unions funktionsmåde af visse kategorier af støtte i landbrugs- og skovbrugssektoren og i landdistrikter, EU-Tidende 2014, nr. L 193, s. 1 Stk. 3. En virksomhed, der ikke har efterkommet et krav om tilbagebetaling af tilskud, som EU-kommissionen ved en tidligere afgørelse har erklæret ulovlig og uforenelig med det indre marked, er udelukket fra at søge tilskud.",
      "valid_from": "2015-10-19",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. NaturErhvervstyrelsen kan give tilsagn om tilskud til projekter inden for følgende indsatsområder: 1) Finansiering af aktiviteter, som udføres af NordGen, den fælles nordiske genbank eller af andre europæiske samarbejdspartnere. 2) Finansiering af aktiviteter til bevaringsarbejdet med plantegenetiske ressourcer, jf. Strategi for Plantegenetiske Ressourcer. 3) Finansiering af aktiviteter til bevaringsarbejdet med husdyrgenetiske ressourcer. 4) Finansiering af aktiviteter, der relaterer sig til jordbrugets biodiversitet.",
      "valid_from": "2015-10-19",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Aktiviteter kan omfatte følgende: 1) Bevaring, bæredygtig brug og formidling om plantegenetiske ressourcer, eksempelvis registrering, dokumentation, metode- og vidensopbygning, herunder om plantegenetiske ressourcers anvendelighed til fremme af miljøvenlig drift og udvikling af specialproduktioner af fødevarer. 2) Registrering, overvågning, kryokonservering, undersøgelser af genotyper, informationsformidling, vidensopbygning inden for bæredygtig udnyttelse og specialproduktion af fødevarer. 3) Bevaring og videreudvikling af gamle genetiske ressourcer i planteavlen og husdyrproduktionen samt vidensopbygning, der relaterer sig til biodiversiteten i jordbrugsproduktionen.",
      "valid_from": "2015-10-19",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Ansøgning om tilsagn om tilskud kan indsendes fra den 23. oktober 2015 og skal være modtaget i NaturErhvervstyrelsen senest den 15. november 2015. Stk. 2. Ansøgning om tilsagn om tilskud indsendes til NaturErhvervstyrelsen, inden ansøgningsperiodens udløb. Stk. 3. Ansøgning om tilsagn om tilskud skal indsendes på et særligt skema, der findes på NaturErhvervstyrelsens hjemmeside. Stk. 4. NaturErhvervstyrelsen kvitterer for ansøgningens modtagelse og kan i forbindelse hermed give tilladelse til at iværksætte projektet for egen regning og risiko.",
      "valid_from": "2015-10-19",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. NaturErhvervstyrelsen forestår den fysiske og den administrative kontrol samt den efterfølgende regnskabskontrol af projekter, der har modtaget tilsagn om tilskud. Stk. 2. NaturErhvervstyrelsen kan til brug for kontrollen indhente oplysninger fra andre myndigheder i fornødent omfang.",
      "valid_from": "2015-10-19",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. NaturErhvervstyrelsen træffer afgørelse om tildeling af tilsagn til projekttilskud eller afslag efter forudgående forelæggelse for og indstilling fra Bevaringsudvalget for Danske Husdyrgenetiske Ressourcer, og/eller Udvalget for Plantegenetiske Ressourcer.",
      "valid_from": "2015-10-19",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. NaturErhvervstyrelsen kan, efter forelæggelse for og indstilling fra Bevaringsudvalget for Danske Husdyrgenetiske Ressourcer og/eller Udvalget for Plantegenetiske Ressourcer, give helt eller delvist afslag på ansøgninger, hvis det vurderes, at 1) ansøgningen ikke er tilstrækkeligt oplyst, 2) effekten af det ansøgte projekt ikke i tilstrækkeligt omfang bidrager til at opfylde formålet med denne ordning, jf. kap. 1 ordning, der søges tilskud efter, 3) effekten af det ansøgte projekt ikke står i rimeligt forhold til projektets samlede anslåede udgifter, 4) de nødvendige aktører eller kompetencer ikke er til stede i forhold til projektets målsætninger og aktiviteter eller 5) de anslåede tilskudsberettigede udgifter ikke er rimelige.",
      "valid_from": "2015-10-19",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Hvis den afsatte bevillingsmæssige ramme ikke er tilstrækkelig til at imødekomme alle tilskudsberettigede ansøgninger, foretager NaturErhvervstyrelsen, efter forudgående forelæggelse for og indstilling fra Bevaringsudvalget for Danske Husdyrgenetiske Ressourcer og/eller Udvalget for Plantegenetiske Ressourcer, en prioritering af ansøgningerne. Stk. 2. Ved prioriteringen, jf. stk. 1, lægger NaturErhvervstyrelsen, vægt på: 1) projektets relevans i forhold til tilskudsordningens formål, 2) projektets forventede effekter i forhold til tilskudsordningens formål, 3) om projektets aktiviteter er beskrevet klart og præcist, 4) om der er kontinuitet og sammenhæng i projektaktiviteterne, 5) om projektet indeholder de nødvendige aktiviteter i forhold til projektets målsætning, 6) om de nødvendige aktører og kompetencer er til stede i forhold til projektets målsætninger og aktiviteter og 7) projektets budget i forhold til de planlagte aktiviteter, herunder særligt investeringens omkostningseffektivitet under de enkelte indsatsområder, jf. § 2.",
      "valid_from": "2015-10-19",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Det er en betingelse for tilsagn om tilskud til et projekt, at 1) projektet gennemføres i overensstemmelse med beskrivelsen i den godkendte ansøgning, 2) tilskudsmodtager afgiver de oplysninger, NaturErhvervstyrelsen anmoder om til brug for sagsbehandlingen, 3) projektet afsluttes senest den dato, der er anført i tilsagnet, og som ikke overskrider 3 år fra tilsagnsdato, 4) projektet ikke ændres væsentligt, ophører eller flyttes i tilskudsperioden, 5) tilskudsmodtager efter anmodning afgiver en skriftlig redegørelse for projektets status til NaturErhvervstyrelsen, 6) tilskudsmodtager, hvis projektet eller dele heraf er omfattet af EU’s udbudsregler eller tilbudslovens regler, opbevarer dokumentation, der dokumenterer, at EU’s udbudsregler eller tilbudslovens regler er overholdt og tilgængelige i tilskudsperioden, 7) tilskudsmodtager sikrer, at kontrolmyndigheden har adgang til projektområdet i forbindelse med kontrol, 8) tilskudsmodtager opnår eventuelle nødvendige tilladelser fra offentlige myndigheder inden anmodning om slutudbetaling og 9) originale regnskabsbilag holdes tilgængelige i mindst fem år fra datoen for slutudbetaling. Stk. 2. NaturErhvervstyrelsen fastsætter i tilsagnet nærmere betingelser om tilskudsmodtagers forpligtelse til at offentliggøre og formidle resultaterne af projektet, samt informere om den offentlige medfinansiering af projektet.",
      "valid_from": "2015-10-19",
      "valid_to": null
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Tilskud kan ydes til projekter om videnoverførsel, herunder vidensdeling og videnskabelig praksis, samt til informationsaktioner, herunder afholdelse af kurser og demonstrationsprojekter, jf. artikel 21 i Kommissionens forordning (EU) nr. 702/2014. Tilskuddet skal være til gavn for personer beskæftiget i mikro- samt små og mellemstore virksomheder inden for den primære jordbrugssektor. Stk. 2. Tilskuddet kan ydes til virksomheder, organisationer og producentsammenslutninger, der udbyder aktiviteter til videnoverførsel og informationsaktioner.",
      "valid_from": "2015-10-19",
      "valid_to": null
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Tilskud kan ydes til konsulentbistand til projekter der tager sigte på at rådgive i forbedringer i landbrugssektoren særligt inden for miljø og klima, jf. artikel 22 i Kommissionens forordning (EU) nr. 702/2014. Tilskuddet skal være til gavn for personer beskæftiget i mikro- samt små og mellemstore virksomheder inden for den primære jordbrugssektor. Stk. 2. Tilskud kan ydes til udbyderen af konsulentbistanden.",
      "valid_from": "2015-10-19",
      "valid_to": null
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Tilsagn kan ydes til projekter til udvikling og forskning inden for den primære jordbrugssektor, jf. artikel 31 i Kommissionens forordning (EU) nr. 702/2014. Stk. 2. Tilskud kan ydes til forsknings- og videnformidlingsinstitutionen.",
      "valid_from": "2015-10-19",
      "valid_to": null
    },
    {
      "provision_ref": "5:13",
      "chapter": "5",
      "section": "13",
      "content": "§ 13. De tilskudsberettigede projektudgifter kan omfatte følgende: 1) Udgifter til køb af varer og tjenesteydelser, herunder konsulentbistand og maskinstationsydelser. 2) Udgifter til leje af udstyr, der er direkte relateret til projektet. 3) Udgifter til uddannelse og instruktion af personale, der er beskæftiget med gennemførelsen af projektet. 4) Udgifter til information og offentlighed, herunder fremstilling af informationsmateriale og tilrettelæggelse af åbne dage til fremvisning af dyrkede arealer, fødevarer og dyr omfattet af projektet. 5) Investeringer i udstyr, der er direkte relateret til projektet. 6) Udgifter til løn til personale, der er beskæftiget med projektet, herunder løn til tilsagnshavers eget arbejde, for så vidt disse udgifter ikke normalt finansieres af offentlige institutioner, offentlige virksomheder eller lign. 7) Udgifter til gennemførelse af projektet, herunder indkomsttab ved drift af dyrkede arealer og/eller stalde omfattet af projektet, rejseudgifter, leje af lokaler, koordinationsudgifter. 8) Udgifter til opformering af plantegenetiske ressourcer. 9) Udgifter til distribution af plantegenetiske ressourcer inden for jordbruget. 10) Udgifter til opstaldning af bevaringsværdige husdyrracer. 11) Vederlag for at stille bevaringsværdige husdyrracer til rådighed for sædtapning, ægudtagning eller anden udtagning af genmateriale. 12) Udgifter til attestation af betalte udgifter. 13) Udgifter til projektrapportering, herunder redegørelser for projektets status. Stk. 2. Udgifterne skal være nødvendige for at gennemføre projektet og skal være direkte relateret til gennemførelsen af projektet. Stk. 3. NaturErhvervstyrelsen kan efter ansøgning godkende andre udgifter end dem nævnt i stk. 1, som tilskudsberettigede. Det er en betingelse for godkendelse, at NaturErhvervstyrelsen vurderer, at udgifterne er af væsentlig betydning for projektets gennemførelse. Stk. 4. Hvis aktiviteter gennemføres af offentlige forskningsinstitutioner, fastsættes de for et projekts gennemførelse nødvendige indirekte fællesudgifter som husleje, bygningsudgifter og administration m.v. i henhold til Finansministeriets budgetvejledning. Stk. 5. Salgsværdien af produkter, produktionsmetoder og tjenesteydelser, herunder prototyper, der er udviklet som led i aktivitetens gennemførelse, fratrækkes ved opgørelsen af de tilskudsberettigede omkostninger. Stk. 6. Værdien af udstyr eller inventar, hvortil der er opnået tilskud, og som har en værdi efter afslutning af gennemførelsen af aktiviteten, modregnes i opgørelsen af de tilskudsberettigede omkostninger.",
      "valid_from": "2015-10-19",
      "valid_to": null
    },
    {
      "provision_ref": "5:14",
      "chapter": "5",
      "section": "14",
      "content": "§ 14. De tilskudsberettigede projektudgifter kan ikke omfatte 1) almindelige driftsudgifter, 2) udgifter hvortil der gives andre EU-tilskud, 3) udgifter hvortil der er modtaget tilskud fra anden offentlig myndighed, 4) udgifter til køb af brugt udstyr og brugt materiel uden original faktura, 5) udgifter til leasing og øvrig leje af udstyr og materiel, 6) moms, medmindre denne endeligt bæres af tilsagnshaver, 7) udgifter til finansierings- og pengeinstitutomkostninger, 8) udgifter vedrørende aktiviteter, som tilsagnshaver er forpligtet til at gennemføre i medfør af anden lovgivning, 9) udgifter, som tilsagnshaver har afholdt, inden NaturErhvervstyrelsen har givet tilladelse til at iværksætte projektet, 10) udgifter til opførelse og ombygning af bygninger og 11) simple genanskaffelser.",
      "valid_from": "2015-10-19",
      "valid_to": null
    },
    {
      "provision_ref": "5:15",
      "chapter": "5",
      "section": "15",
      "content": "§ 15. NaturErhvervstyrelsen kan give tilsagn om tilskud på 100 pct. af de tilskudsberettigede udgifter efter § 10, stk.1 og stk. 2. Stk. 2 Udgifter til konsulentbistand jf. § 11, kan dog højst udgøre 1.500 EUR. pr. rådgivning.",
      "valid_from": "2015-10-19",
      "valid_to": null
    },
    {
      "provision_ref": "6:16",
      "chapter": "6",
      "section": "16",
      "content": "§ 16. Ændring af et projekt kan godkendes af NaturErhvervstyrelsen på betingelse af, at ændringen, efter NaturErhvervstyrelsens vurdering, er i overensstemmelse med projektets formål. Ansøgning om ændring af et projekt skal godkendes af NaturErhvervstyrelsen, inden ændringen iværksættes. Stk. 2. Tilskudsbeløbet kan ikke forhøjes i forbindelse med ændring af et projekt.",
      "valid_from": "2015-10-19",
      "valid_to": null
    },
    {
      "provision_ref": "6:17",
      "chapter": "6",
      "section": "17",
      "content": "§ 17. NaturErhvervstyrelsen kan efter ansøgning tillade, at tilsagnet overdrages til en anden, der ifølge tilskudsordningen kan være tilskudsmodtager. Den der får overdraget tilsagnet, overtager alle rettigheder og forpligtelser efter godkendelsen.",
      "valid_from": "2015-10-19",
      "valid_to": null
    },
    {
      "provision_ref": "7:18",
      "chapter": "7",
      "section": "18",
      "content": "§ 18. Udbetaling af tilskud sker på baggrund af tilsagnsmodtagers opgørelse over betalte tilskudsberettigede udgifter. Anmodning om udbetaling af tilskud skal indsendes og vedlægges alle udgiftsbilag samt dokumentation for betaling. Stk. 2. Tilskud kan udbetales i to årlige rater. Den enkelte rate skal udgøre mindst 20 pct. af det samlede tilsagnsbeløb. Stk. 3. Det er en betingelse for rateudbetaling, at NaturErhvervstyrelsen har godkendt rateopgørelser. Ved slutudbetaling er det endvidere en betingelse, at NaturErhvervstyrelsen har godkendt den endelige opgørelse for projektet. Stk. 4. Tilskud skal udbetales til udbyderen af videnoverførsels- eller informationsforanstaltning. Stk. 5. Tilskud til rådgivning skal udbetales til udbyderen.",
      "valid_from": "2015-10-19",
      "valid_to": null
    },
    {
      "provision_ref": "7:19",
      "chapter": "7",
      "section": "19",
      "content": "§ 19. Anmodning om slutudbetaling skal være modtaget i NaturErhvervstyrelsen senest tre måneder efter den dato, hvor projektet senest skal være afsluttet. Stk. 2. Anmodning om slutudbetaling skal være vedlagt en opgørelse over betalte tilskudsberettigede udgifter vedlagt alle udgiftsbilag, dokumentation for betaling og slutrapport.",
      "valid_from": "2015-10-19",
      "valid_to": null
    },
    {
      "provision_ref": "7:20",
      "chapter": "7",
      "section": "20",
      "content": "§ 20. NaturErhvervstyrelsen overfører tilskuddet til tilskudsmodtagers NemKonto.",
      "valid_from": "2015-10-19",
      "valid_to": null
    },
    {
      "provision_ref": "8:21",
      "chapter": "8",
      "section": "21",
      "content": "§ 21. Tilsagnshaver skal i hele forpligtelsesperioden, på forlangende afgive en erklæring til NaturErhvervstyrelsen om, hvorvidt betingelserne for tilskud fortsat opfyldes. Stk. 2. Tilsagnshaver er i hele perioden, hvor betingelserne for tilsagn om tilskud skal opfyldes, forpligtet til uden ugrundet ophold skriftligt at give NaturErhvervstyrelsen meddelelse om forhold, der kan medføre bortfald eller nedsættelse af tilsagn eller tilbagebetaling af tilskud efter kapitel 8.",
      "valid_from": "2015-10-19",
      "valid_to": null
    },
    {
      "provision_ref": "9:22",
      "chapter": "9",
      "section": "22",
      "content": "§ 22. NaturErhvervstyrelsen kan træffe afgørelse om bortfald af tilskud og tilbagebetaling af tilskud, hvis 1) ansøger har givet urigtige eller vildledende oplysninger eller har fortiet oplysninger af betydning for sagens afgørelse, 2) tilsagnshaver tilsidesætter sine pligter overfor projektet, 3) tilsagnshaver ikke overholder sin underretningspligt efter § 19, 4) projektet ikke gennemføres i overensstemmelse med godkendelsen, eller 5) betingelserne for tilskud ikke er opfyldt.",
      "valid_from": "2015-10-19",
      "valid_to": null
    },
    {
      "provision_ref": "9:23",
      "chapter": "9",
      "section": "23",
      "content": "§ 23. Uanset § 20 kan NaturErhvervstyrelsen opretholde tilskuddet eller foretage en proportionel nedsættelse af den samlede værdi af de tilskudsberettigede udgifter for et projekt, hvis styrelsen vurderer, at følgende ikke er overholdt: 1) betingelsen i § 9, stk. 1, nr. 4, 2) betingelsen i § 9, stk. 1, nr. 6, eller 3) betingelser fastsat efter § 9, stk. 2.",
      "valid_from": "2015-10-19",
      "valid_to": null
    },
    {
      "provision_ref": "10:24",
      "chapter": "10",
      "section": "24",
      "content": "§ 24. Bekendtgørelsen træder i kraft den 23. oktober 2015. Stk. 2. Bekendtgørelse nr. 893 af 17. juli 2014 om projekttilskud til bevaringsarbejdet med gamle danske husdyrarter- og racer samt plantegenetiske ressourcer ophæves. Bekendtgørelsen finder dog fortsat anvendelse for tilsagn, der er givet i medfør heraf.",
      "valid_from": "2015-10-19",
      "valid_to": null
    }
  ],
  "definitions": []
}
