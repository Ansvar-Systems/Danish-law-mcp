{
  "id": "2024:1248",
  "type": "statute",
  "title": "Bekendtgørelse om grænsekontrolsteder, udgangssteder, inspektionscentre, kontrolsteder og faciliteter for videre transport",
  "short_name": "BEK H#LOKDOK04",
  "status": "in_force",
  "issued_date": "2024-11-25",
  "url": "https://www.retsinformation.dk/eli/lta/2024/1248/xml",
  "description": "Retsinformation source. DocumentId=DC001735; AccessionNumber=B20240124805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen omfatter krav til udpegelse, etablering og drift af 1) grænsekontrolsteder, 2) udgangssteder, 3) inspektionscentre, 4) kontrolsteder, og 5) faciliteter for videre transport."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Bekendtgørelsen supplerer følgende: 1) Artikel 21, stk. 2, litra c, og stk. 5, og artikel 62, stk. 4, i Europa-Parlamentets og Rådets forordning (EU) 2017/625 af 15. marts 2017 om offentlig kontrol og andre officielle aktiviteter med henblik på at sikre anvendelsen af fødevare- og foderlovgivningen og reglerne for dyresundhed og dyrevelfærd, plantesundhed og plantebeskyttelsesmidler (forordningen om offentlig kontrol), som senest ændret ved Europa-Parlamentets og Rådets forordning (EU) 2021/1756 af 6. oktober 2021. 2) Artikel 84, stk. 1, og artikel 98, stk. 1, i Europa-Parlamentets og Rådets forordning (EU) 2016/429 af 9. marts 2016 om overførbare dyresygdomme og om ændring og ophævelse af visse retsakter på området for dyresundhed (dyresundhedsloven). 3) Artikel 23 og 24 Europa-Parlamentets og Rådets forordning (EF) nr. 1069/2009 af 21. oktober 2009 om sundhedsbestemmelser for animalske biprodukter og afledte produkter, som ikke er bestemt til konsum, og om ophævelse af forordning (EF) nr. 1774/2002 (forordningen om animalske biprodukter)."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. I bekendtgørelsen forstås ved: 1) Facilitet for videre transport: Som defineret i artikel 2, nr. 5, i Kommissionens Delegerede Forordning (EU) 2019/2124 af 10. oktober 2019 om supplerende regler til Europa-Parlamentets og Rådets forordning (EU) 2017/625 for så vidt angår regler for offentlig kontrol af sendinger af dyr og varer ved transit, omladning og videre transport gennem Unionen. 2) Grænsekontrolsted: Som defineret i artikel 47, stk. 1, i forordningen om offentlig kontrol. Grænsekontrolsteder kan omfatte et eller flere inspektionscentre. 3) Inspektionscenter: Som defineret i artikel 2, nr. 2, i Kommissionens gennemførelsesforordning (EU) 2019/1014 af 12. juni 2019 om fastsættelse af nærmere regler for minimumskrav til grænsekontrolsteder, herunder til inspektionscentre, og til det format, de kategorier og de forkortelser, der skal anvendes i lister over grænsekontrolsteder og kontrolsteder. 4) Kontrolsted: Andre kontrolsteder end grænsekontrolsteder, jf. nr. 2, som Fødevarestyrelsen har godkendt til offentlig kontrol af ikke-animalske varer. 5) Operatør: En privat virksomhed, som ejer et grænsekontrolsted, inspektionscenter, udgangssted, kontrolsted eller en facilitet for videre transport, jf. nr. 1-4. 6) Ro-ro-skib: Som defineret i artikel 2, litra v, i Rådets forordning (EF) nr. 1/2005 af 22. december 2004 om beskyttelse af dyr under transport og dermed forbundne aktiviteter og om ændring af direktiv 64/432/EØF og 93/119/EF og forordning (EF) nr. 1255/97 (transportforordningen). 7) Skib til transport af levende dyr: Som defineret i art. 2, litra l, i transportforordningen. 8) Udgangssted: Som defineret i artikel 3, nr. 39 i forordningen om offentlig kontrol."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Grænsekontrolsteder, udgangssteder, inspektionscentre, kontrolsteder og faciliteter for videre transport skal udpeges af Fødevarestyrelsen. Stk. 2. For grænsekontrolsteder og inspektionscentre er det herudover en forudsætning for udpegning, at EU-Kommissionen verificerer, at minimumskravene for udpegning, jf. § 5 og § 7, er overholdt. Stk. 3. Anmodning om udpegning af et grænsekontrolsted, et udgangssted eller et inspektionscenter skal sendes til Fødevarestyrelsen via kontaktformularen www.fvst.dk/kontakt.dk. Stk. 4. Anmodning om udpegning af et kontrolsted eller en facilitet for videre transport skal sendes til Fødevarestyrelsen via ansøgningsskema på www. virk.dk. Stk. 5. Operatøren af grænsekontrolstedet, udgangsstedet, inspektionscentret, kontrolstedet eller faciliteten for videre transport, skal stille alle nødvendige oplysninger, dokumenter mv. til rådighed til brug for udpegningen. Stk. 6. Operatøren, jf. stk. 5, må ikke foretage ændringer i lokaler eller udstyr efter udpegningen uden Fødevarestyrelsens godkendelse."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Grænsekontrolsteder skal leve op til minimumskravene i, 1) artikel 64, stk. 1 og 3, i forordningen om offentlig kontrol, og 2) artikel 3, stk. 1-3, 7 og 8, og artikel 4-6 i Kommissionens gennemførelsesforordning (EU) 2019/1014 af 12. juni 2019. Stk. 2. Grænsekontrolstedet skal have en dataforbindelse, jf. bilag 1, samt et rackskab med lås."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Et udgangssted skal som minimum være udstyret med, 1) udstyr til af- og pålæsning af dyr, 2) udstyr til fodring og vanding af dyrene, 3) en særlig adgangsbane eller andre ordninger i havne, således at dyrene undgår unødig ventetid, inden de kommer til inspektionscenteret, 4) et egnet inspektionscenter til udførelse af offentlig kontrol, 5) adgang til toiletter med faciliteter til håndvask og tørring, 6) omklædningsrum med brusebad, 7) en dataforbindelse, jf. bilag 1, og 8) et rackskab med lås. Stk. 2. Udgangssteder skal derudover have beredskabsplaner, der som minimum sikrer procedurer for, 1) uforudseelige og uventede forhold eller hændelser, herunder planer for opbevaring af dyr i form af lokaler ved forsinkelser og til ikke transportegnede dyr, 2) opbevaring af foderstoffer, strøelse og gødning, 3) udstyr til fodring og vanding af dyrene, 4) aflivningsudstyr og bortskaffelse af eventuelle døde dyr, og 5) rengøring og desinficering."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Inspektionscentre skal leve op til minimumskravene i artikel 8, stk. 1-3, i Kommissionens gennemførelsesforordning (EU) 2019/1014 af 12. juni 2019. Stk. 2. Inspektionscentret skal have en dataforbindelse, jf. bilag 1, samt et rackskab med lås."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Kontrolsteder skal leve op til minimumskravene i, 1) artikel 64, stk. 3 i forordningen om offentlig kontrol, og 2) artikel 3, stk. 1-3, og stk. 7-8, og artikel 4 i Kommissionens gennemførelsesforordning (EU) 2019/1014 af 12. juni 2019. Stk. 2. Kontrolstedet skal have en dataforbindelse, jf. bilag 1, samt et rackskab med lås."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Faciliteter for videre transport skal have den teknologi og det udstyr, der er behov for, for at EU-Kommissionens informationsstyringssystem for offentlig kontrol (IMSOC) kan fungere effektivt."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Kontrolsteder og faciliteter for videre transport skal ud over at leve op til kravene i § 8 og 9, også være godkendt af toldmyndighederne til håndtering og oplagring af ikke-toldbehandlede varer."
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Fødevarestyrelsen kan suspendere udpegningen af et grænsekontrolsted, et udgangssted, et inspektionscenter eller et kontrolsted og beordre dets aktiviteter indstillet, såfremt Fødevarestyrelsen vurderer, at aktiviteterne kan medføre en risiko for dyrevelfærden, menneskers eller dyrs sundhed."
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Fødevarestyrelsen kan inddrage udpegningen af et grænsekontrolsted, et udgangssted, et inspektionscenter eller et kontrolsted i følgende tilfælde: 1) Hvis de relevante krav anført i §§ 5-8 og § 10 ikke længere er opfyldt. 2) Ved ophør eller fratagelse af autorisation, registrering eller godkendelse, jf. § 15. 3) Hvis operatøren ikke overholder de relevante forpligtelser, jf. §§ 16-19."
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Fødevarestyrelsen kan suspendere eller inddrage udpegningen af en facilitet for videre transport i følgende tilfælde: 1) Hvis kravene i § 9 eller § 10 ikke længere er opfyldt. 2) Ved ophør eller fratagelse af autorisation, registrering eller godkendelse, jf. § 15. 3) Hvis operatøren ikke overholder forpligtelserne i § 16."
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Fødevarestyrelsens suspension eller inddragelse af en udpegning, jf. §§ 11-13, kan ske for alle eller kun visse af de kategorier af varer, for hvilken udpegelsen blev foretaget."
    },
    {
      "provision_ref": "5:15",
      "chapter": "5",
      "section": "15",
      "content": "§ 15. Grænsekontrolsteder, udgangssteder, inspektionscentre, kontrolsteder og faciliteter for videre transport skal udover at være udpeget, jf. § 4, også være autoriseret, registreret eller godkendt af Fødevarestyrelsen, førend de må tages i brug. Stk. 2. Autorisation, registrering eller godkendelse, jf. stk. 1, skal ske i henhold til en eller flere af følgende bekendtgørelser eller forordninger: 1) Bekendtgørelse om autorisation og registrering af fødevarevirksomheder m.v. 2) Artikel 23, stk. 1, og artikel 24, stk. 1, Europa-Parlamentets og Rådets forordning (EF) nr. 1069/2009 af 21. oktober 2009 om sundhedsbestemmelser for animalske biprodukter og afledte produkter, som ikke er bestemt til konsum, og om ophævelse af forordning (EF) nr. 1774/2002 (forordningen om animalske biprodukter). 3) Artikel 84, stk. 1, og artikel 94, stk. 1, i Europa-Parlamentets og Rådets forordning (EU) 2016/429 af 9. marts 2016 om overførbare dyresygdomme og om ændring og ophævelse af visse retsakter på området for dyresundhed (dyresundhedsloven)."
    },
    {
      "provision_ref": "6:16",
      "chapter": "6",
      "section": "16",
      "content": "§ 16. Operatøren skal afholde alle udgifter til etablering og drift af et grænsekontrolsted, et udgangssted, et inspektionscenter, et kontrolsted eller en facilitet for videre transport, herunder alle udgifter til etablering og drift af IT-udstyr. Stk. 2. Operatøren, jf. stk. 1, skal sikre, at de relevante faciliteter og udstyr på grænsekontrolstedet, udgangsstedet, inspektionscenteret, kontrolstedet eller faciliteten for videre transport til enhver tid opfylder de krav, som er oplistet i §§ 5-9."
    },
    {
      "provision_ref": "6:17",
      "chapter": "6",
      "section": "17",
      "content": "§ 17. Operatøren skal uden omkostninger for staten stille alle faciliteter samt teknisk og administrativt udstyr på grænsekontrolstedet, udgangsstedet, inspektionscentret eller kontrolstedet frit til rådighed for Fødevarestyrelsens kontrolpersonale. Stk. 2. Operatøren, jf. stk. 1, skal lade Statens IT udpege leverandørerne af IT-udstyr. Stk. 3. Operatøren, jf. stk. 1, skal sikre, at udstyr ejet af Fødevarestyrelsen på grænsekontrolstedet, udgangsstedet, inspektionscentret eller kontrolstedet, kun anvendes af personale relevant for Fødevarestyrelsens opgavevaretagelse."
    },
    {
      "provision_ref": "6:18",
      "chapter": "6",
      "section": "18",
      "content": "§ 18. Operatøren skal sikre, at det kun er Fødevarestyrelsens kontrolpersonale og personer nødvendige for driften, som har adgang til grænsekontrolstedet eller inspektionscenteret."
    },
    {
      "provision_ref": "7:19",
      "chapter": "7",
      "section": "19",
      "content": "§ 19. Operatøren skal give alle virksomheder mulighed for at få kontrolleret dyr og varer på grænsekontrolstedet, udgangsstedet eller inspektionscentret inden for de kategorier af varer eller dyr, som det konkrete sted er godkendt til."
    },
    {
      "provision_ref": "7:20",
      "chapter": "7",
      "section": "20",
      "content": "§ 20. Operatøren kan opkræve betaling hos virksomheder, der benytter grænsekontrolstedet eller inspektionscenteret, jf. § 14. Betalingen skal være til dækning af operatørens udgifter til etablering og drift af grænsekontrolstedet eller inspektionscentret. Stk. 2. Betaling, jf. stk. 1, må højst modsvare operatørens faktiske omkostninger ved etablering og drift af grænsekontrolstedet eller inspektionscentret (de langsigtede gennemsnitsomkostninger), og der må samlet set ikke være overdækning for de faktiske omkostninger (de langsigtede gennemsnitsomkostninger)."
    },
    {
      "provision_ref": "8:21",
      "chapter": "8",
      "section": "21",
      "content": "§ 21. Med bøde straffes den, der overtræder § 15, stk. 1, § 16, stk. 2, § 17, stk. 2 og 3, § 18 og § 19 eller § 20, stk. 2. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "8:22",
      "chapter": "8",
      "section": "22",
      "content": "§ 22. Bekendtgørelsen træder i kraft den 1. januar 2025. Stk. 2. Bekendtgørelse nr. 1810 af 3. december 2020 om grænsekontrolsteder, inspektionscentre og kontrolsteder ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen omfatter krav til udpegelse, etablering og drift af 1) grænsekontrolsteder, 2) udgangssteder, 3) inspektionscentre, 4) kontrolsteder, og 5) faciliteter for videre transport.",
      "valid_from": "2024-11-25",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Bekendtgørelsen supplerer følgende: 1) Artikel 21, stk. 2, litra c, og stk. 5, og artikel 62, stk. 4, i Europa-Parlamentets og Rådets forordning (EU) 2017/625 af 15. marts 2017 om offentlig kontrol og andre officielle aktiviteter med henblik på at sikre anvendelsen af fødevare- og foderlovgivningen og reglerne for dyresundhed og dyrevelfærd, plantesundhed og plantebeskyttelsesmidler (forordningen om offentlig kontrol), som senest ændret ved Europa-Parlamentets og Rådets forordning (EU) 2021/1756 af 6. oktober 2021. 2) Artikel 84, stk. 1, og artikel 98, stk. 1, i Europa-Parlamentets og Rådets forordning (EU) 2016/429 af 9. marts 2016 om overførbare dyresygdomme og om ændring og ophævelse af visse retsakter på området for dyresundhed (dyresundhedsloven). 3) Artikel 23 og 24 Europa-Parlamentets og Rådets forordning (EF) nr. 1069/2009 af 21. oktober 2009 om sundhedsbestemmelser for animalske biprodukter og afledte produkter, som ikke er bestemt til konsum, og om ophævelse af forordning (EF) nr. 1774/2002 (forordningen om animalske biprodukter).",
      "valid_from": "2024-11-25",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. I bekendtgørelsen forstås ved: 1) Facilitet for videre transport: Som defineret i artikel 2, nr. 5, i Kommissionens Delegerede Forordning (EU) 2019/2124 af 10. oktober 2019 om supplerende regler til Europa-Parlamentets og Rådets forordning (EU) 2017/625 for så vidt angår regler for offentlig kontrol af sendinger af dyr og varer ved transit, omladning og videre transport gennem Unionen. 2) Grænsekontrolsted: Som defineret i artikel 47, stk. 1, i forordningen om offentlig kontrol. Grænsekontrolsteder kan omfatte et eller flere inspektionscentre. 3) Inspektionscenter: Som defineret i artikel 2, nr. 2, i Kommissionens gennemførelsesforordning (EU) 2019/1014 af 12. juni 2019 om fastsættelse af nærmere regler for minimumskrav til grænsekontrolsteder, herunder til inspektionscentre, og til det format, de kategorier og de forkortelser, der skal anvendes i lister over grænsekontrolsteder og kontrolsteder. 4) Kontrolsted: Andre kontrolsteder end grænsekontrolsteder, jf. nr. 2, som Fødevarestyrelsen har godkendt til offentlig kontrol af ikke-animalske varer. 5) Operatør: En privat virksomhed, som ejer et grænsekontrolsted, inspektionscenter, udgangssted, kontrolsted eller en facilitet for videre transport, jf. nr. 1-4. 6) Ro-ro-skib: Som defineret i artikel 2, litra v, i Rådets forordning (EF) nr. 1/2005 af 22. december 2004 om beskyttelse af dyr under transport og dermed forbundne aktiviteter og om ændring af direktiv 64/432/EØF og 93/119/EF og forordning (EF) nr. 1255/97 (transportforordningen). 7) Skib til transport af levende dyr: Som defineret i art. 2, litra l, i transportforordningen. 8) Udgangssted: Som defineret i artikel 3, nr. 39 i forordningen om offentlig kontrol.",
      "valid_from": "2024-11-25",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Grænsekontrolsteder, udgangssteder, inspektionscentre, kontrolsteder og faciliteter for videre transport skal udpeges af Fødevarestyrelsen. Stk. 2. For grænsekontrolsteder og inspektionscentre er det herudover en forudsætning for udpegning, at EU-Kommissionen verificerer, at minimumskravene for udpegning, jf. § 5 og § 7, er overholdt. Stk. 3. Anmodning om udpegning af et grænsekontrolsted, et udgangssted eller et inspektionscenter skal sendes til Fødevarestyrelsen via kontaktformularen www.fvst.dk/kontakt.dk. Stk. 4. Anmodning om udpegning af et kontrolsted eller en facilitet for videre transport skal sendes til Fødevarestyrelsen via ansøgningsskema på www. virk.dk. Stk. 5. Operatøren af grænsekontrolstedet, udgangsstedet, inspektionscentret, kontrolstedet eller faciliteten for videre transport, skal stille alle nødvendige oplysninger, dokumenter mv. til rådighed til brug for udpegningen. Stk. 6. Operatøren, jf. stk. 5, må ikke foretage ændringer i lokaler eller udstyr efter udpegningen uden Fødevarestyrelsens godkendelse.",
      "valid_from": "2024-11-25",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Grænsekontrolsteder skal leve op til minimumskravene i, 1) artikel 64, stk. 1 og 3, i forordningen om offentlig kontrol, og 2) artikel 3, stk. 1-3, 7 og 8, og artikel 4-6 i Kommissionens gennemførelsesforordning (EU) 2019/1014 af 12. juni 2019. Stk. 2. Grænsekontrolstedet skal have en dataforbindelse, jf. bilag 1, samt et rackskab med lås.",
      "valid_from": "2024-11-25",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Et udgangssted skal som minimum være udstyret med, 1) udstyr til af- og pålæsning af dyr, 2) udstyr til fodring og vanding af dyrene, 3) en særlig adgangsbane eller andre ordninger i havne, således at dyrene undgår unødig ventetid, inden de kommer til inspektionscenteret, 4) et egnet inspektionscenter til udførelse af offentlig kontrol, 5) adgang til toiletter med faciliteter til håndvask og tørring, 6) omklædningsrum med brusebad, 7) en dataforbindelse, jf. bilag 1, og 8) et rackskab med lås. Stk. 2. Udgangssteder skal derudover have beredskabsplaner, der som minimum sikrer procedurer for, 1) uforudseelige og uventede forhold eller hændelser, herunder planer for opbevaring af dyr i form af lokaler ved forsinkelser og til ikke transportegnede dyr, 2) opbevaring af foderstoffer, strøelse og gødning, 3) udstyr til fodring og vanding af dyrene, 4) aflivningsudstyr og bortskaffelse af eventuelle døde dyr, og 5) rengøring og desinficering.",
      "valid_from": "2024-11-25",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Inspektionscentre skal leve op til minimumskravene i artikel 8, stk. 1-3, i Kommissionens gennemførelsesforordning (EU) 2019/1014 af 12. juni 2019. Stk. 2. Inspektionscentret skal have en dataforbindelse, jf. bilag 1, samt et rackskab med lås.",
      "valid_from": "2024-11-25",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Kontrolsteder skal leve op til minimumskravene i, 1) artikel 64, stk. 3 i forordningen om offentlig kontrol, og 2) artikel 3, stk. 1-3, og stk. 7-8, og artikel 4 i Kommissionens gennemførelsesforordning (EU) 2019/1014 af 12. juni 2019. Stk. 2. Kontrolstedet skal have en dataforbindelse, jf. bilag 1, samt et rackskab med lås.",
      "valid_from": "2024-11-25",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Faciliteter for videre transport skal have den teknologi og det udstyr, der er behov for, for at EU-Kommissionens informationsstyringssystem for offentlig kontrol (IMSOC) kan fungere effektivt.",
      "valid_from": "2024-11-25",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Kontrolsteder og faciliteter for videre transport skal ud over at leve op til kravene i § 8 og 9, også være godkendt af toldmyndighederne til håndtering og oplagring af ikke-toldbehandlede varer.",
      "valid_from": "2024-11-25",
      "valid_to": null
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Fødevarestyrelsen kan suspendere udpegningen af et grænsekontrolsted, et udgangssted, et inspektionscenter eller et kontrolsted og beordre dets aktiviteter indstillet, såfremt Fødevarestyrelsen vurderer, at aktiviteterne kan medføre en risiko for dyrevelfærden, menneskers eller dyrs sundhed.",
      "valid_from": "2024-11-25",
      "valid_to": null
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Fødevarestyrelsen kan inddrage udpegningen af et grænsekontrolsted, et udgangssted, et inspektionscenter eller et kontrolsted i følgende tilfælde: 1) Hvis de relevante krav anført i §§ 5-8 og § 10 ikke længere er opfyldt. 2) Ved ophør eller fratagelse af autorisation, registrering eller godkendelse, jf. § 15. 3) Hvis operatøren ikke overholder de relevante forpligtelser, jf. §§ 16-19.",
      "valid_from": "2024-11-25",
      "valid_to": null
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Fødevarestyrelsen kan suspendere eller inddrage udpegningen af en facilitet for videre transport i følgende tilfælde: 1) Hvis kravene i § 9 eller § 10 ikke længere er opfyldt. 2) Ved ophør eller fratagelse af autorisation, registrering eller godkendelse, jf. § 15. 3) Hvis operatøren ikke overholder forpligtelserne i § 16.",
      "valid_from": "2024-11-25",
      "valid_to": null
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Fødevarestyrelsens suspension eller inddragelse af en udpegning, jf. §§ 11-13, kan ske for alle eller kun visse af de kategorier af varer, for hvilken udpegelsen blev foretaget.",
      "valid_from": "2024-11-25",
      "valid_to": null
    },
    {
      "provision_ref": "5:15",
      "chapter": "5",
      "section": "15",
      "content": "§ 15. Grænsekontrolsteder, udgangssteder, inspektionscentre, kontrolsteder og faciliteter for videre transport skal udover at være udpeget, jf. § 4, også være autoriseret, registreret eller godkendt af Fødevarestyrelsen, førend de må tages i brug. Stk. 2. Autorisation, registrering eller godkendelse, jf. stk. 1, skal ske i henhold til en eller flere af følgende bekendtgørelser eller forordninger: 1) Bekendtgørelse om autorisation og registrering af fødevarevirksomheder m.v. 2) Artikel 23, stk. 1, og artikel 24, stk. 1, Europa-Parlamentets og Rådets forordning (EF) nr. 1069/2009 af 21. oktober 2009 om sundhedsbestemmelser for animalske biprodukter og afledte produkter, som ikke er bestemt til konsum, og om ophævelse af forordning (EF) nr. 1774/2002 (forordningen om animalske biprodukter). 3) Artikel 84, stk. 1, og artikel 94, stk. 1, i Europa-Parlamentets og Rådets forordning (EU) 2016/429 af 9. marts 2016 om overførbare dyresygdomme og om ændring og ophævelse af visse retsakter på området for dyresundhed (dyresundhedsloven).",
      "valid_from": "2024-11-25",
      "valid_to": null
    },
    {
      "provision_ref": "6:16",
      "chapter": "6",
      "section": "16",
      "content": "§ 16. Operatøren skal afholde alle udgifter til etablering og drift af et grænsekontrolsted, et udgangssted, et inspektionscenter, et kontrolsted eller en facilitet for videre transport, herunder alle udgifter til etablering og drift af IT-udstyr. Stk. 2. Operatøren, jf. stk. 1, skal sikre, at de relevante faciliteter og udstyr på grænsekontrolstedet, udgangsstedet, inspektionscenteret, kontrolstedet eller faciliteten for videre transport til enhver tid opfylder de krav, som er oplistet i §§ 5-9.",
      "valid_from": "2024-11-25",
      "valid_to": null
    },
    {
      "provision_ref": "6:17",
      "chapter": "6",
      "section": "17",
      "content": "§ 17. Operatøren skal uden omkostninger for staten stille alle faciliteter samt teknisk og administrativt udstyr på grænsekontrolstedet, udgangsstedet, inspektionscentret eller kontrolstedet frit til rådighed for Fødevarestyrelsens kontrolpersonale. Stk. 2. Operatøren, jf. stk. 1, skal lade Statens IT udpege leverandørerne af IT-udstyr. Stk. 3. Operatøren, jf. stk. 1, skal sikre, at udstyr ejet af Fødevarestyrelsen på grænsekontrolstedet, udgangsstedet, inspektionscentret eller kontrolstedet, kun anvendes af personale relevant for Fødevarestyrelsens opgavevaretagelse.",
      "valid_from": "2024-11-25",
      "valid_to": null
    },
    {
      "provision_ref": "6:18",
      "chapter": "6",
      "section": "18",
      "content": "§ 18. Operatøren skal sikre, at det kun er Fødevarestyrelsens kontrolpersonale og personer nødvendige for driften, som har adgang til grænsekontrolstedet eller inspektionscenteret.",
      "valid_from": "2024-11-25",
      "valid_to": null
    },
    {
      "provision_ref": "7:19",
      "chapter": "7",
      "section": "19",
      "content": "§ 19. Operatøren skal give alle virksomheder mulighed for at få kontrolleret dyr og varer på grænsekontrolstedet, udgangsstedet eller inspektionscentret inden for de kategorier af varer eller dyr, som det konkrete sted er godkendt til.",
      "valid_from": "2024-11-25",
      "valid_to": null
    },
    {
      "provision_ref": "7:20",
      "chapter": "7",
      "section": "20",
      "content": "§ 20. Operatøren kan opkræve betaling hos virksomheder, der benytter grænsekontrolstedet eller inspektionscenteret, jf. § 14. Betalingen skal være til dækning af operatørens udgifter til etablering og drift af grænsekontrolstedet eller inspektionscentret. Stk. 2. Betaling, jf. stk. 1, må højst modsvare operatørens faktiske omkostninger ved etablering og drift af grænsekontrolstedet eller inspektionscentret (de langsigtede gennemsnitsomkostninger), og der må samlet set ikke være overdækning for de faktiske omkostninger (de langsigtede gennemsnitsomkostninger).",
      "valid_from": "2024-11-25",
      "valid_to": null
    },
    {
      "provision_ref": "8:21",
      "chapter": "8",
      "section": "21",
      "content": "§ 21. Med bøde straffes den, der overtræder § 15, stk. 1, § 16, stk. 2, § 17, stk. 2 og 3, § 18 og § 19 eller § 20, stk. 2. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2024-11-25",
      "valid_to": null
    },
    {
      "provision_ref": "8:22",
      "chapter": "8",
      "section": "22",
      "content": "§ 22. Bekendtgørelsen træder i kraft den 1. januar 2025. Stk. 2. Bekendtgørelse nr. 1810 af 3. december 2020 om grænsekontrolsteder, inspektionscentre og kontrolsteder ophæves.",
      "valid_from": "2024-11-25",
      "valid_to": null
    }
  ],
  "definitions": []
}
