{
  "id": "2025:877",
  "type": "statute",
  "title": "Bekendtgørelse om forretningsorden for bestyrelsen for Finanstilsynet",
  "short_name": "BEK H#LOKDOK04",
  "status": "in_force",
  "issued_date": "2025-06-24",
  "url": "https://www.retsinformation.dk/eli/lta/2025/877/xml",
  "description": "Retsinformation source. DocumentId=CQ003287; AccessionNumber=B20250087705; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne forretningsorden har til formål at fastlægge de overordnede rammer for arbejdet i Finanstilsynets bestyrelse (bestyrelsen)."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Erhvervsministeren udpeger medlemmer af bestyrelsen, herunder formand og næstformand. Stk. 2. Nedlægger et bestyrelsesmedlem sit hverv eller har varigt forfald, udpeger erhvervsministeren snarest muligt et nyt medlem."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Erhvervsministeren udpeger en observatør fra Erhvervsministeriet i bestyrelsen. Stk. 2. Observatøren deltager i bestyrelsens møder med taleret, men uden stemmeret. Stk. 3. Erhvervsministeren udpeger en fast suppleant for observatøren, som kan deltage i bestyrelsens møder ved observatørens forfald."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Finanstilsynets direktion udpeger blandt Finanstilsynets ansatte et bestyrelsessekretariat. Stk. 2. Bestyrelsessekretariatet deltager i bestyrelsens møder uden stemmeret."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Bestyrelsen skal efter § 345, stk. 12, i lov om finansiel virksomhed: 1) Godkende tilsynsvirksomhedens tilrettelæggelse i Finanstilsynet. 2) Fastlægge de strategiske mål for Finanstilsynets tilsynsvirksomhed og for virksomhed efter kapitel 17 og 17 a i lov om finansiel virksomhed. 3) Godkende årsrapporten for Finanstilsynet. 4) Træffe beslutning om reaktioner i sager af principiel karakter og i sager, der har videregående betydelige følger. 5) Træffe afgørelser i sager om påbud efter § 347 b, stk. 1, og § 347 c, stk. 1, i lov om finansiel virksomhed. 6) Træffe beslutning om at overgive sager omfattet af nr. 4 til politimæssig efterforskning. 7) Godkende regler og vejledninger, der skal udstedes af Finanstilsynet. 8) Bistå Finanstilsynet i behandlingen af sager efter kapitel 17 og 17 a i lov om finansiel virksomhed, der ikke er omfattet af nr. 2. Stk. 2. Bestyrelsen skal udover de i stk. 1 nævnte opgaver: 1) Give Finanstilsynets direktion faglig, organisatorisk og ledelsesmæssig sparring. 2) Fremsende forslag til Finanstilsynets budget til erhvervsministeren. 3) Løbende overvåge anvendelsen af Finanstilsynets bevillinger. 4) Fremsende forslag til Finanstilsynets mål- og resultatplan til erhvervsministeren vedrørende Finanstilsynets tilsynsvirksomhed. 5) Afgive høringssvar i forbindelse med erhvervsministerens udpegning af direktør for Finanstilsynet. 6) Godkende retningslinjer, der fastsætter de overordnede rammer for adfærden for ansatte i Finanstilsynet."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Bestyrelsens opgaver gælder i forhold til følgende: 1) Lov om finansiel virksomhed, jf. lovens § 345, stk. 12. 2) Lov om kapitalmarkeder, jf. lovens § 211, stk. 4. 3) Lov om fondsmæglerselskaber og investeringsservice- og aktiviteter, jf. lovens § 223. 4) Hvidvaskloven, jf. lovens § 47, stk. 2. 5) Lov om Arbejdsmarkedets Tillægspension, jf. lovens § 27, stk. 2. 6) Lov om betalinger, jf. lovens § 130, stk. 2. 7) Lov om forvaltere af alternative investeringsfonde m.v., jf. lovens § 156. 8) Lov om investeringsforeninger m.v., jf. lovens § 162. 9) Lov om finansielle rådgivere, investeringsrådgivere og boligkreditformidlere, jf. lovens § 11, stk. 4. 10) Lov om forsikringsformidling, jf. lovens § 22, stk. 2. 11) Lov om forbrugslånsvirksomhed, jf. lovens § 15, stk. 2. 12) Lov om firmapensionskasser, jf. lovens § 97, stk. 2. 13) Lov om Lønmodtagernes Dyrtidsfond, jf. lovens § 10, stk. 2. 14) Lov om realkreditlån og realkreditobligationer m.v., jf. lovens § 34, stk. 2. 15) Lov om forsikringsvirksomhed, jf. lovens § 266. 16) Lov om ejendomskreditselskaber, jf. lovens § 12, stk. 6. 17) Lov om betalingskonti og basale erhvervskonti, jf. lovens § 14, stk. 2. 18) Lov om kreditservicevirksomheder og kreditkøbere, jf. lovens § 25, stk. 2."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Bestyrelsen udgør en del af Finanstilsynet. Stk. 2. Bestyrelsen kan som led i sit hverv til enhver tid forlange alle nødvendige oplysninger fra Finanstilsynet og Erhvervsstyrelsen. Stk. 3. Finanstilsynet eller Erhvervsstyrelsen udfører de reaktioner, bestyrelsen har truffet beslutning om."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. På bestyrelsens møder orienterer Finanstilsynets direktion om: 1) Konkrete sager og forhold m.v. af interesse eller relevans for bestyrelsen. 2) Finanstilsynets tilsyn med virksomheder under skærpet tilsyn."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Formanden repræsenterer bestyrelsen udadtil. Et bestyrelsesmedlem, eller andre, der har deltaget i behandling af sager i bestyrelsen, må ikke uden formandens tilladelse udtale sig til pressen eller rette henvendelse til offentligheden om bestyrelsens forhold eller beslutninger vedrørende Finanstilsynet."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Finanstilsynet forelægger udkast til retningslinjer for tilrettelæggelsen af tilsynsvirksomheden, og udkast til strategiske mål for Finanstilsynets tilsynsvirksomhed med henblik på bestyrelsens fastsættelse og godkendelse heraf, jf. § 345, stk. 12, nr. 1 og 2, i lov om finansiel virksomhed. Retningslinjerne skal indeholde de overordnede rammer og principper for tilrettelæggelsen af tilsynsvirksomheden. Stk. 2. Tilrettelæggelsen af tilsynsvirksomheden og fastlæggelse af de strategiske mål for Finanstilsynets tilsynsvirksomhed skal ske i overensstemmelse med hensynene i § 344, stk. 2 og 3, i lov om finansiel virksomhed om bl.a. at fremme den finansielle stabilitet og tilliden til de finansielle virksomheder og markeder. Stk. 3. Finanstilsynets direktion er ansvarlig for, at den konkrete udmøntning af tilsynsvirksomheden opfylder de strategiske mål og sker i henhold til Finanstilsynets tilrettelæggelse af tilsynsvirksomheden som fastsat og godkendt af bestyrelsen."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Bestyrelsen bidrager til udarbejdelse og vurdering af opfyldelse af mål i Finanstilsynets mål- og resultatplan, når målene vedrører tilsynsvirksomheden og strategiske målsætninger for Finanstilsynets tilsynsvirksomhed."
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Bestyrelsens formand skal stå til rådighed for drøftelser med Erhvervsministeriet vedrørende udarbejdelse og opfyldelse af Finanstilsynets direktørs resultatkontrakt."
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Finanstilsynets direktion forelægger årsrapporten for Finanstilsynet til bestyrelsens godkendelse, jf. § 345, stk. 12, nr. 3, i lov om finansiel virksomhed. Stk. 2. Årsrapporten godkendes af Finanstilsynets bestyrelse og underskrives og dateres af bestyrelsesformanden og Finanstilsynets direktør i tilknytning til erklæringen i ledelsespåtegningen. Stk. 3. Er et bestyrelsesmedlem eller Finanstilsynets direktør uenig i årsrapporten eller har indvendinger mod, at årsrapporten godkendes med det indhold, der er besluttet, skal uenigheden eller indvendingerne fyldestgørende og konkret begrundet fremgå af påtegningen på årsrapporten og redegørelse gives i ledelsesberetningen. Direktøren eller formanden kan ikke undlade at underskrive årsrapporten."
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Bestyrelsen kan ved instruks til Finanstilsynets direktion delegere sin kompetence vedrørende sager omfattet af § 5, stk. 1, nr. 4 og 6-8, til Finanstilsynets direktion, jf. § 345, stk. 20, i lov om finansiel virksomhed. I sager vedrørende regnskabskontrol af virksomheder omfattet af årsregnskabsloven kan bestyrelsens kompetence delegeres til Erhvervsstyrelsen. Stk. 2. Finanstilsynet skal føre en oversigt over, hvilke sagstyper der er delegeret, og oversigten skal gennemgås af bestyrelsen mindst en gang om året. Ved gennemgangen orienteres om eventuelt brug af delegationen efter § 5, nr. 7. Stk. 3. Finanstilsynet eller Erhvervsstyrelsen skal orientere bestyrelsen senest ved førstkommende møde, når der er truffet en afgørelse eller en beslutning efter delegation vedrørende sager omfattet af § 5, stk. 1, nr. 4, 6 og 8."
    },
    {
      "provision_ref": "3:15",
      "chapter": "3",
      "section": "15",
      "content": "§ 15. Bestyrelsen skal en gang om året evaluere bestyrelsens og de enkelte medlemmers præstation, herunder samarbejdet med direktionen."
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Bestyrelsen fastsætter en mødeplan med op til ti årlige bestyrelsesmøder, der så vidt muligt placeres på faste mødedage fordelt jævnt ud over kalenderåret. Stk. 2. Planlagte møder kan flyttes eller aflyses med formandens godkendelse."
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Bestyrelsen afholder desuden møde, når formanden skønner det nødvendigt, eller når det begæres af et bestyrelsesmedlem eller af Finanstilsynets direktør."
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Indkaldelse til bestyrelsesmøder skal ske elektronisk med mindst syv dages varsel til alle bestyrelsesmedlemmer og observatøren. Stk. 2. Med mødeindkaldelsen eller mindst syv dage før et af de planlagte møder skal bestyrelsesmedlemmerne og observatøren modtage en dagsorden, der indeholder en angivelse af de sager, der kommer til behandling. Stk. 3. Bestyrelsesmedlemmerne og observatøren skal elektronisk have adgang til det materiale, der er nødvendigt til behandling af sagerne senest syv dage før bestyrelsesmødet. Stk. 4. Er der tale om materiale af særlig fortrolig karakter, kan formanden bestemme, at materialet eller dele heraf først omdeles på mødet, og at materialet skal tilbageleveres ved mødets afslutning. Stk. 5. Ved enkeltsager af hastende karakter kan formanden eller i dennes fravær næstformanden tillade, at bestyrelsen indkaldes med kortere varsel, eller at dagsorden og materiale sendes senere end fristen for indkaldelsen."
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Bestyrelsesmøder afholdes som udgangspunkt ved fysisk fremmøde. Stk. 2. Et bestyrelsesmedlem, der er forhindret i at deltage i et møde, skal give bestyrelsessekretariatet meddelelse herom hurtigst muligt. Stk. 3. Er et bestyrelsesmedlem forhindret i at deltage fysisk ved et bestyrelsesmøde, kan vedkommende med formandens tilladelse deltage ved tele- eller videokommunikation. Stk. 4. Formanden leder bestyrelsens møder. Stk. 5. Ved formandens forfald fungerer næstformanden som formand. Stk. 6. Finanstilsynet eller Erhvervsstyrelsen forelægger sager for bestyrelsen."
    },
    {
      "provision_ref": "4:20",
      "chapter": "4",
      "section": "20",
      "content": "§ 20. I det omfang det er i overensstemmelse med udførelsen af bestyrelsens opgaver, kan bestyrelsesmøder afholdes skriftligt eller ved anvendelse af elektroniske medier, herunder som telefon- eller videomøder. Et bestyrelsesmedlem eller Finanstilsynets direktion kan forlange, at der finder en mundtlig drøftelse sted, eventuelt ved telefon- eller videomøder. Stk. 2. Træffes en bestyrelsesbeslutning skriftligt eller elektronisk, kræves en egentlig tilkendegivelse fra de enkelte bestyrelsesmedlemmer. Medlemmerne skal efterfølgende orienteres om den endelige beslutning. Stk. 3. Ved et bestyrelsesmedlems længerevarende sygdom anses bestyrelsesmedlemmet ikke som en del af bestyrelsen i beslutningsøjemed omfattet af stk. 2, og svar er dermed ikke nødvendigt."
    },
    {
      "provision_ref": "4:21",
      "chapter": "4",
      "section": "21",
      "content": "§ 21. Bestyrelsen er beslutningsdygtig, når over halvdelen af samtlige udpegede bestyrelsesmedlemmer, herunder enten formanden eller næstformanden, er repræsenteret. Stk. 2. Bestyrelsen træffer afgørelse med simpelt stemmeflertal. Ved stemmelighed er formandens, og i dennes fravær næstformandens, stemme afgørende."
    },
    {
      "provision_ref": "4:22",
      "chapter": "4",
      "section": "22",
      "content": "§ 22. Formanden, og i dennes fravær næstformanden, kan i særlige tilfælde afgøre eller træffe beslutning i en sag uden forelæggelse for bestyrelsen, hvis sagen er af uopsættelig karakter, og øjemedet ellers ville forspildes. Stk. 2. I særlige tilfælde kan Finanstilsynet afgøre eller træffe beslutning i en sag uden at forelægge denne for bestyrelsen, hvis sagen er af uopsættelig karakter, og hvis øjemedet ellers ville forspildes. Finanstilsynet drøfter så vidt muligt sagen med bestyrelsens formand eller næstformand forud for tilsynets afgørelse. Stk. 3. Træffes afgørelse efter stk. 1 eller 2, skal den samlede bestyrelse snarest muligt orienteres og modtage afgørelsen, notat om afgørelsen eller beslutningen. Stk. 4. Formanden eller Finanstilsynet skal ved førstkommende bestyrelsesmøde, efter at en afgørelse er blevet truffet efter stk. 1 eller 2, orientere bestyrelsen om afgørelsen, herunder de forhold der nødvendiggjorde, at afgørelsen blev truffet, uden at sagen blev forelagt for bestyrelsen."
    },
    {
      "provision_ref": "4:23",
      "chapter": "4",
      "section": "23",
      "content": "§ 23. Et bestyrelsesmedlem kan ikke give fuldmagt til et andet bestyrelsesmedlem eller andre til at repræsentere sig på bestyrelsesmøder. Stk. 2. Formanden kan lade et bestyrelsesmedlem formidle sine synspunkter via formanden."
    },
    {
      "provision_ref": "4:24",
      "chapter": "4",
      "section": "24",
      "content": "§ 24. Bestyrelsessekretariatet sørger for, at der føres en protokol over forhandlingerne i bestyrelsen, hvoraf følgende fremgår: 1) Hvilke medlemmer, der har været til stede på mødet eller deltaget på anden måde. 2) Andre personer, der har været til stede ved behandling af sager i bestyrelsen. 3) Bestyrelsens afgørelser og beslutninger. 4) Væsentlige synspunkter, der måtte være fremkommet under bestyrelsens forhandlinger. 5) Andre forhold, som et bestyrelsesmedlem eller Forbrugerombudsmanden ønsker indført i protokollatet, herunder angivelse af uenighed vedrørende en afgørelse eller beslutning. Stk. 2. Bestyrelsessekretariatet udarbejder snarest muligt efter et møde udkast til protokollat og sender det efter formandens eller næstformandens godkendelse til bestyrelsesmedlemmerne senest tre uger efter bestyrelsesmødets afholdelse. Stk. 3. Finanstilsynet sikrer, at protokollatet underskrives af alle bestyrelsesmedlemmer. Bestyrelsesmedlemmer, der ikke har deltaget i et møde, har pligt til at gøre sig bekendt med indholdet i protokollatet og underskrive protokollatet som læst. Bestyrelsesmedlemmerne underskriver digitalt, hvis dette ikke er muligt, kan underskriften ske fysisk. Stk. 4. Forbrugerombudsmanden og andre personer nævnt i kapitel 5, der har været til stede ved behandlingen af sager i bestyrelsen, får kun tilsendt protokollatet af de dagsordenspunkter, de har deltaget i behandlingen af. Stk. 5. Parter, der har haft foretræde for Finanstilsynets bestyrelse, modtager ikke protokollatet fra bestyrelsesmødet."
    },
    {
      "provision_ref": "5:25",
      "chapter": "5",
      "section": "25",
      "content": "§ 25. Finanstilsynets direktion, og Finanstilsynets ansatte, som Finanstilsynets direktion bemyndiger dertil, deltager i bestyrelsens møder uden stemmeret. Stk. 2. På bestyrelsens møder, hvor der behandles sager omfattet af § 213, stk. 1-5 og 8, jf. § 211, stk. 4, i lov om kapitalmarkeder, deltager uden stemmeret endvidere Erhvervsstyrelsens direktion, eller Erhvervsstyrelsens ansatte, som Erhvervsstyrelsens direktion bemyndiger dertil."
    },
    {
      "provision_ref": "5:26",
      "chapter": "5",
      "section": "26",
      "content": "§ 26. Forbrugerombudsmanden indkaldes ved bestyrelsens behandling af tilsynssager om redelig forretningskik, god praksis og prisoplysning. Forbrugerombudsmanden har i sager omfattet af 1. pkt. samme beføjelser som medlemmer af bestyrelsen. Stk. 2. Bestyrelsessekretariatet sender det nødvendige materiale til Forbrugerombudsmanden. Forbrugerombudsmanden må kun modtage materiale til brug for behandlingen af den sag, som vedkommende deltager i. Forbrugerombudsmanden indkaldes samtidig med bestyrelsesmedlemmerne."
    },
    {
      "provision_ref": "5:27",
      "chapter": "5",
      "section": "27",
      "content": "§ 27. Bestyrelsen kan vælge at lade sager forberede i et underudvalg. Stk. 2. Bestyrelsessekretariatet bistår ved underudvalgenes forberedelse af sager til behandling i bestyrelsen, jf. dog § 28, stk. 2. Stk. 3. Et underudvalg er forberedende og har ingen selvstændig beslutningskompetence."
    },
    {
      "provision_ref": "5:28",
      "chapter": "5",
      "section": "28",
      "content": "§ 28. Bestyrelsen nedsætter et regnskabskyndigt underudvalg. Det regnskabskyndige underudvalg forelægges og forbereder sager af regnskabsmæssig karakter, der er af principiel karakter eller har videregående betydelige følger, forud for behandlingen af sagerne i bestyrelsen, jf. § 345, stk. 13, i lov om finansiel virksomhed. Stk. 2. Sekretariatet for det regnskabskyndige underudvalg bistår underudvalgets forberedelse af sager til behandling i bestyrelsen. Stk. 3. Finanstilsynet eller Erhvervsstyrelsen sørger for forelæggelse af sager omfattet af stk. 1, 2. pkt."
    },
    {
      "provision_ref": "5:29",
      "chapter": "5",
      "section": "29",
      "content": "§ 29. Bestyrelsen kan efter behov anmode eksterne eksperter med særlig sagkundskab inden for det øvrige finansielle område end sager omfattet af § 28, stk. 1, 2. pkt., om bistand i forbindelse med behandling af bestyrelsessager, jf. § 345, stk. 14, i lov om finansiel virksomhed. Stk. 2. De eksterne eksperter kan efter formandens beslutning deltage i bestyrelsens behandling uden stemmeret. Når bestyrelsen har valgt at lade sig bistå af eksterne eksperter, skal parterne orienteres herom. Stk. 3. Har bestyrelsen anmodet om bistand fra eksterne eksperter i forbindelse med sager, kan bestyrelsesmedlemmer drøfte sagen, herunder udleveret materiale, med de eksterne eksperter, jf. dog stk. 5. Stk. 4. Bestyrelsessekretariatet sender det nødvendige materiale til de eksterne eksperter. De eksterne eksperter må kun modtage materiale til brug for behandlingen af den sag, de skal deltage i. De eksterne eksperter indkaldes til det relevante bestyrelsesmøde samtidig med bestyrelsen. Stk. 5. I sager, hvor bestyrelsen har anmodet eksterne eksperter om bistand, kan formanden og Finanstilsynets direktør i forening, i særlige tilfælde træffe beslutning om, at en sag, herunder udleveret materiale vedrørende sagen, kun må drøftes blandt bestyrelsens medlemmer. I sager omfattet af 1. pkt. forestår formanden og bestyrelsessekretariatet kontakten med de relevante eksterne eksperter. Stk. 6. Afgiver en virksomhed oplysninger om forretnings- eller driftshemmeligheder til Finanstilsynet, i sager hvor bestyrelsen har besluttet at lade sig bistå af eksterne eksperter, kan virksomheden over for bestyrelsens formand fremsætte begæring om, at oplysningerne ikke tilgår de eksterne eksperter. Har bestyrelsen truffet beslutning om at lade eksterne eksperter deltage i behandlingen af sager, afgør formanden herefter under hensyn til forholdenes beskaffenhed, i hvilket omfang og under hvilken form oplysningerne bør gives til de eksterne eksperter."
    },
    {
      "provision_ref": "5:30",
      "chapter": "5",
      "section": "30",
      "content": "§ 30. Færøernes landsstyre og Grønlands selvstyre udpeger hver en særlig sagkyndig, der efter formandens beslutning kan deltage i bestyrelsens drøftelse af sager om henholdsvis færøske eller grønlandske forhold. De særligt sagkyndige har ikke stemmeret."
    },
    {
      "provision_ref": "5:31",
      "chapter": "5",
      "section": "31",
      "content": "§ 31. Finanstilsynets Interne revision refererer direkte til bestyrelsen og administrativt til direktøren i Finanstilsynet. Stk. 2. Ethvert bestyrelsesmedlem kan forlange, at Intern revision er til stede under behandlingen af dagsordenspunkter på et bestyrelsesmøde. Intern revision har taleret, men ikke stemmeret."
    },
    {
      "provision_ref": "6:32",
      "chapter": "6",
      "section": "32",
      "content": "§ 32. I sager, hvor der skal foretages partshøring efter forvaltningsloven, foretager Finanstilsynet eller Erhvervsstyrelsen partshøringen under sagens behandling, inden sagen forelægges for bestyrelsen."
    },
    {
      "provision_ref": "6:33",
      "chapter": "6",
      "section": "33",
      "content": "§ 33. Parter har i sager omfattet af § 5, stk. 1, nr. 4-6, ret til foretræde for bestyrelsen og til at fremkomme med et kort mundtligt indlæg, inden bestyrelsen træffer afgørelse. I sager med flere parter skal alle parter tilbydes foretræde. Stk. 2. Bestyrelsessekretariatet indkalder en part med ret til foretræde senest syv dage før bestyrelsesmødets afholdelse. Udkast til afgørelse eller beslutning samt eventuel offentliggørelsesversion, jf. § 34, medsendes samtidig med tilbud om foretræde til parten. Parten skal senest to hverdage inden mødet skriftligt meddele bestyrelsessekretariatet, om parten ønsker foretræde. Stk. 3. Stk. 2 gælder også i sager, hvor der ikke er foretaget partshøring efter forvaltningsloven. Stk. 4. Formanden kan beslutte, at retten til foretræde bortfalder i sager af særlig hastende karakter. Retten til foretræde bortfalder ved forelæggelse af sager til beslutning om at overgive sager til politimæssig efterforskning, hvis væsentlige efterforskningsmæssige hensyn taler imod at tilbyde parten foretræde. Stk. 5. Den, der har ønsket foretræde, skal deltage ved fysisk fremmøde og har kun ret til at være til stede under foretrædet og ved besvarelsen af eventuelle spørgsmål. Der må maksimalt være fem deltagere til et foretræde. Formanden kan beslutte at dispensere fra kravet i 2. pkt."
    },
    {
      "provision_ref": "6:34",
      "chapter": "6",
      "section": "34",
      "content": "§ 34. I sager, der forelægges Finanstilsynets bestyrelse, hvor der har været foretaget partshøring efter forvaltningsloven, skal endeligt udkast til afgørelse eller beslutning sendes til parten senest syv dage før bestyrelsesmødets afholdelse. Stk. 2. I sager, hvor Finanstilsynet eller Erhvervsstyrelsen vurderer, at sagen er omfattet af lovgivningens regler om offentliggørelse, suppleres materialet med et udkast til afgørelsen eller beslutningen, som den påtænkes offentliggjort. Parten har herefter mulighed for, inden sagen behandles af bestyrelsen, at afgive bemærkninger vedrørende offentliggørelsen, herunder at angive hvilke oplysninger der efter partens opfattelse eventuelt bør fjernes fra udkastet til afgørelsen inden offentliggørelse. Stk. 3. Tager parten imod tilbud om foretræde, skal bemærkninger afgives senest på tidspunktet for foretrædet. I de tilfælde, hvor parten har valgt ikke at tage imod tilbud om foretræde, skal bemærkninger afgives skriftligt senest ved udgangen af dagen før bestyrelsesmødets afholdelse."
    },
    {
      "provision_ref": "6:35",
      "chapter": "6",
      "section": "35",
      "content": "§ 35. Det mundtlige indlæg er et supplement til det skriftlige materiale i sagen. Den, der vil afgive et supplerende indlæg i forbindelse med et foretræde, skal senest to hverdage inden mødet skriftligt til bestyrelsessekretariatet fremsende en oversigt over indlægget, der vil blive forelagt for bestyrelsen. Stk. 2. Formanden kan afskære indlæg, der vedrører forhold, som er uden betydning for sagens afgørelse. Formanden kan give tilladelse til, at der kan stilles uddybende spørgsmål til den, som har foretræde. Stk. 3. Formanden fastsætter tidspunkt for det mundtlige indlæg. Bliver den, der har ønsket foretræde, forhindret i at møde eller overholdes tidspunktet for foretræde ikke, fortabes retten til foretræde. I disse tilfælde afgør bestyrelsen sagen på det foreliggende grundlag. Stk. 4. Det mundtlige indlægs varighed er begrænset til ti minutter, medmindre formanden undtagelsesvis tillader indlæg af længere varighed, jf. dog stk. 3. I tilfælde af flere parter i samme sag, har alle parter ret til hver sit mundtlige indlæg, jf. § 33, stk. 1, 2. pkt. Stk. 5. Det mundtlige indlægs varighed er begrænset til tyve minutter i sager omfattet af §§ 64 og 351 i lov om finansiel virksomhed, §§ 68 og 221 i lov om kapitalmarkeder, §§ 13, 168 og 168 a i lov om forvaltere af alternative investeringsfonde, §§ 4 og 14 i lov om ejendomskreditselskaber, §§ 30, 134 og 134 a i lov om betalinger, §§ 57 og 172 i lov om investeringsforeninger m.v., §§ 23 a og 27 i lov om Arbejdsmarkedets Tillægspension, §§ 4 a og 10 i lov om Lønmodtagernes Dyrtidsfond, §§ 4 og 14 i lov om finansielle rådgivere, investeringsrådgivere og boligkreditformidlere, §§ 45 og 51 c i hvidvaskloven, § 75 og 242 i lov om fondsmæglerselskaber og investeringsservice og -aktiviteter, §§ 9 og 27 i lov om forsikringsformidling, §§ 4 og 17 i lov om forbrugslånsvirksomhed, §§ 42 og 98 i lov om firmapensionskasser, §§ 105 og 280 i lov om forsikringsvirksomhed og §§ 7 og 30 i lov om kreditservicevirksomheder og kreditkøbere. Stk. 6. Formanden kan tillade, at varigheden af det mundtlige indlæg, jf. stk. 3, forlænges til tredive minutter."
    },
    {
      "provision_ref": "7:36",
      "chapter": "7",
      "section": "36",
      "content": "§ 36. Et bestyrelsesmedlem må ikke deltage eller være til stede under behandlingen af en sag, når medlemmet er inhabilt efter forvaltningslovens regler. Stk. 2. Et bestyrelsesmedlem, der bliver bekendt med, at der foreligger omstændigheder, som er egnede til at vække tvivl om vedkommendes habilitet, skal snarest muligt og inden behandlingen af en sag begyndes underrette bestyrelsessekretariatet herom. Stk. 3. I tvivlstilfælde afgør bestyrelsen uden deltagelse af det pågældende medlem, om vedkommende er inhabil. Stk. 4. Skønner bestyrelsen, at udlevering af materiale vedrørende en sag til et inhabilt medlem ikke bør finde sted, kan bestyrelsen beslutte, at materialet ikke eller først på et nærmere angivet tidspunkt skal udleveres til det pågældende medlem. Bestyrelsen kan delegere denne kompetence til formanden. Stk. 5. Spørgsmål om inhabilitet skal indgå som fast punkt på dagsordenen for bestyrelsens møder. Stk. 6. Stk. 1 og 2 finder tilsvarende anvendelse for observatøren, dennes suppleant, Forbrugerombudsmanden, særligt sagkyndige vedrørende færøske og grønlandske forhold, det regnskabskyndige underudvalg og eventuelle eksterne eksperter indkaldt efter § 29."
    },
    {
      "provision_ref": "7:37",
      "chapter": "7",
      "section": "37",
      "content": "§ 37. For nye bestyrelsesmedlemmer gælder en særlig karensperiode henset til medlemmets tidligere hverv. I karensperioden må medlemmet ikke være en del af behandlingen af eller beslutningen i sager med relation til den pågældendes tidligere hverv, uanset at medlemmet i sit tidligere hverv ikke har deltaget i behandling af den pågældende sag. Stk. 2. En sådan karensperiode kan også besluttes i forhold til et medlem af Finanstilsynets direktion i forbindelse med ansættelse af en ny direktør eller vicedirektør, hvor direktøren eller vicedirektøren ikke kan være en del af behandlingen af sagen."
    },
    {
      "provision_ref": "7:38",
      "chapter": "7",
      "section": "38",
      "content": "§ 38. Bestyrelsesmedlemmer, observatøren og dennes suppleant, der får kendskab til oplysninger om en virksomhed, som kan udgøre intern viden, må ikke handle med værdipapirer udstedt af denne virksomhed når, 1) der forventes at blive indledt en sag eller truffet en afgørelse af Finanstilsynet, som kan få væsentlig betydning for virksomhedens forhold og dermed dens markedsværdi, og 2) der er tale om konkrete og ikke-offentliggjort oplysninger, som vurderes at kunne påvirke værdipapirets kurs, hvis den blev offentliggjort. Stk. 2. Handelsforbuddet indtræder på det tidspunkt, hvor det pågældende bestyrelsesmedlem, observatøren eller dennes suppleant får kendskab til oplysningerne, og gælder indtil oplysningerne er offentliggjort, det er dokumenteret, at oplysningerne ikke udgør intern viden, eller en eventuel tilsynssag er henlagt."
    },
    {
      "provision_ref": "8:39",
      "chapter": "8",
      "section": "39",
      "content": "§ 39. Møder i bestyrelsen er ikke offentlige."
    },
    {
      "provision_ref": "8:40",
      "chapter": "8",
      "section": "40",
      "content": "§ 40. Vurderer Finanstilsynet eller Erhvervsstyrelsen, at en bestyrelsessag er omfattet af lovgivningens regler om offentliggørelse, herunder anonymisering i forbindelse med offentliggørelse, eller undtagelser fra offentliggørelse, skal materialet, der forelægges bestyrelsen, indeholde en indstilling vedrørende offentliggørelse. Samtidig med afgørelse af sagen træffer bestyrelsen beslutning om, hvorvidt afgørelsen skal offentliggøres, anonymiseres, eller undtages fra offentliggørelse. Stk. 2. Beslutning om offentliggørelse er endelig og kan ikke indbringes for anden administrativ myndighed."
    },
    {
      "provision_ref": "8:41",
      "chapter": "8",
      "section": "41",
      "content": "§ 41. Medlemmer af bestyrelsen, observatøren, dennes suppleant, medlemmer af det regnskabskyndige underudvalg, eksterne eksperter, særligt sagkyndige vedrørende færøske og grønlandske forhold og Forbrugerombudsmanden er underlagt tavshedspligten i § 354, stk. 1, i lov om finansiel virksomhed, § 255, stk. 1, i lov om fondsmæglerselskaber og investeringsservice og -aktiviteter, § 56, stk. 1, i hvidvaskloven, § 136, stk. 1, i lov om betalinger, § 170, stk. 1, i lov om forvaltere af alternative investeringsfonde, § 175, stk. 1, i lov om investeringsforeninger m.v., § 31, stk. 1, i lov om forsikringsformidling, § 19, stk. 1, i lov om forbrugslånsvirksomheder, § 103, stk. 1, i lov om firmapensionskasser, § 285, stk. 1, i lov om forsikringsvirksomhed, § 32, stk. 1, i lov om kreditservicevirksomheder og kreditkøbere og § 224, stk. 1, jf. § 211, stk. 4, i lov om kapitalmarkeder."
    },
    {
      "provision_ref": "8:42",
      "chapter": "8",
      "section": "42",
      "content": "§ 42. Et bestyrelsesmedlem skal opbevare alt materiale, som denne modtager som led i bestyrelseshvervet, på forsvarlig måde. Ved fratrædelse skal et bestyrelsesmedlem aflevere alt udleveret materiale, der ikke på behørig vis er destrueret, til bestyrelsessekretariatet. Stk. 2. Stk. 1. finder tilsvarende anvendelse for observatøren, dennes suppleant, Forbrugerombudsmanden, medlemmer af det regnskabskyndige underudvalg, eksterne eksperter og særligt sagkyndige vedrørende færøske og grønlandske forhold."
    },
    {
      "provision_ref": "9:43",
      "chapter": "9",
      "section": "43",
      "content": "§ 43. Ændringer i eller tillæg til forretningsordenen kan ske, hvis et flertal af bestyrelsesmedlemmerne stemmer herfor. Stk. 2. Bestyrelsen skal en gang årligt overveje, om der er behov for revision af forretningsordenen med henblik på at sikre, at denne altid er tilpasset Finanstilsynets behov og afspejler Finanstilsynets aktiviteter."
    },
    {
      "provision_ref": "9:44",
      "chapter": "9",
      "section": "44",
      "content": "§ 44. Bekendtgørelsen træder i kraft den 1. juli 2025. Stk. 2. Følgende bekendtgørelser ophæves: 1) Bekendtgørelse nr. 1345 af 23. november 2023 om forretningsorden for bestyrelsen for Finanstilsynet. 2) Bekendtgørelse nr. 822 af 24. juni 2025 om forretningsorden for bestyrelsen for Finanstilsynet."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne forretningsorden har til formål at fastlægge de overordnede rammer for arbejdet i Finanstilsynets bestyrelse (bestyrelsen).",
      "valid_from": "2025-06-24",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Erhvervsministeren udpeger medlemmer af bestyrelsen, herunder formand og næstformand. Stk. 2. Nedlægger et bestyrelsesmedlem sit hverv eller har varigt forfald, udpeger erhvervsministeren snarest muligt et nyt medlem.",
      "valid_from": "2025-06-24",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Erhvervsministeren udpeger en observatør fra Erhvervsministeriet i bestyrelsen. Stk. 2. Observatøren deltager i bestyrelsens møder med taleret, men uden stemmeret. Stk. 3. Erhvervsministeren udpeger en fast suppleant for observatøren, som kan deltage i bestyrelsens møder ved observatørens forfald.",
      "valid_from": "2025-06-24",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Finanstilsynets direktion udpeger blandt Finanstilsynets ansatte et bestyrelsessekretariat. Stk. 2. Bestyrelsessekretariatet deltager i bestyrelsens møder uden stemmeret.",
      "valid_from": "2025-06-24",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Bestyrelsen skal efter § 345, stk. 12, i lov om finansiel virksomhed: 1) Godkende tilsynsvirksomhedens tilrettelæggelse i Finanstilsynet. 2) Fastlægge de strategiske mål for Finanstilsynets tilsynsvirksomhed og for virksomhed efter kapitel 17 og 17 a i lov om finansiel virksomhed. 3) Godkende årsrapporten for Finanstilsynet. 4) Træffe beslutning om reaktioner i sager af principiel karakter og i sager, der har videregående betydelige følger. 5) Træffe afgørelser i sager om påbud efter § 347 b, stk. 1, og § 347 c, stk. 1, i lov om finansiel virksomhed. 6) Træffe beslutning om at overgive sager omfattet af nr. 4 til politimæssig efterforskning. 7) Godkende regler og vejledninger, der skal udstedes af Finanstilsynet. 8) Bistå Finanstilsynet i behandlingen af sager efter kapitel 17 og 17 a i lov om finansiel virksomhed, der ikke er omfattet af nr. 2. Stk. 2. Bestyrelsen skal udover de i stk. 1 nævnte opgaver: 1) Give Finanstilsynets direktion faglig, organisatorisk og ledelsesmæssig sparring. 2) Fremsende forslag til Finanstilsynets budget til erhvervsministeren. 3) Løbende overvåge anvendelsen af Finanstilsynets bevillinger. 4) Fremsende forslag til Finanstilsynets mål- og resultatplan til erhvervsministeren vedrørende Finanstilsynets tilsynsvirksomhed. 5) Afgive høringssvar i forbindelse med erhvervsministerens udpegning af direktør for Finanstilsynet. 6) Godkende retningslinjer, der fastsætter de overordnede rammer for adfærden for ansatte i Finanstilsynet.",
      "valid_from": "2025-06-24",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Bestyrelsens opgaver gælder i forhold til følgende: 1) Lov om finansiel virksomhed, jf. lovens § 345, stk. 12. 2) Lov om kapitalmarkeder, jf. lovens § 211, stk. 4. 3) Lov om fondsmæglerselskaber og investeringsservice- og aktiviteter, jf. lovens § 223. 4) Hvidvaskloven, jf. lovens § 47, stk. 2. 5) Lov om Arbejdsmarkedets Tillægspension, jf. lovens § 27, stk. 2. 6) Lov om betalinger, jf. lovens § 130, stk. 2. 7) Lov om forvaltere af alternative investeringsfonde m.v., jf. lovens § 156. 8) Lov om investeringsforeninger m.v., jf. lovens § 162. 9) Lov om finansielle rådgivere, investeringsrådgivere og boligkreditformidlere, jf. lovens § 11, stk. 4. 10) Lov om forsikringsformidling, jf. lovens § 22, stk. 2. 11) Lov om forbrugslånsvirksomhed, jf. lovens § 15, stk. 2. 12) Lov om firmapensionskasser, jf. lovens § 97, stk. 2. 13) Lov om Lønmodtagernes Dyrtidsfond, jf. lovens § 10, stk. 2. 14) Lov om realkreditlån og realkreditobligationer m.v., jf. lovens § 34, stk. 2. 15) Lov om forsikringsvirksomhed, jf. lovens § 266. 16) Lov om ejendomskreditselskaber, jf. lovens § 12, stk. 6. 17) Lov om betalingskonti og basale erhvervskonti, jf. lovens § 14, stk. 2. 18) Lov om kreditservicevirksomheder og kreditkøbere, jf. lovens § 25, stk. 2.",
      "valid_from": "2025-06-24",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Bestyrelsen udgør en del af Finanstilsynet. Stk. 2. Bestyrelsen kan som led i sit hverv til enhver tid forlange alle nødvendige oplysninger fra Finanstilsynet og Erhvervsstyrelsen. Stk. 3. Finanstilsynet eller Erhvervsstyrelsen udfører de reaktioner, bestyrelsen har truffet beslutning om.",
      "valid_from": "2025-06-24",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. På bestyrelsens møder orienterer Finanstilsynets direktion om: 1) Konkrete sager og forhold m.v. af interesse eller relevans for bestyrelsen. 2) Finanstilsynets tilsyn med virksomheder under skærpet tilsyn.",
      "valid_from": "2025-06-24",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Formanden repræsenterer bestyrelsen udadtil. Et bestyrelsesmedlem, eller andre, der har deltaget i behandling af sager i bestyrelsen, må ikke uden formandens tilladelse udtale sig til pressen eller rette henvendelse til offentligheden om bestyrelsens forhold eller beslutninger vedrørende Finanstilsynet.",
      "valid_from": "2025-06-24",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Finanstilsynet forelægger udkast til retningslinjer for tilrettelæggelsen af tilsynsvirksomheden, og udkast til strategiske mål for Finanstilsynets tilsynsvirksomhed med henblik på bestyrelsens fastsættelse og godkendelse heraf, jf. § 345, stk. 12, nr. 1 og 2, i lov om finansiel virksomhed. Retningslinjerne skal indeholde de overordnede rammer og principper for tilrettelæggelsen af tilsynsvirksomheden. Stk. 2. Tilrettelæggelsen af tilsynsvirksomheden og fastlæggelse af de strategiske mål for Finanstilsynets tilsynsvirksomhed skal ske i overensstemmelse med hensynene i § 344, stk. 2 og 3, i lov om finansiel virksomhed om bl.a. at fremme den finansielle stabilitet og tilliden til de finansielle virksomheder og markeder. Stk. 3. Finanstilsynets direktion er ansvarlig for, at den konkrete udmøntning af tilsynsvirksomheden opfylder de strategiske mål og sker i henhold til Finanstilsynets tilrettelæggelse af tilsynsvirksomheden som fastsat og godkendt af bestyrelsen.",
      "valid_from": "2025-06-24",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Bestyrelsen bidrager til udarbejdelse og vurdering af opfyldelse af mål i Finanstilsynets mål- og resultatplan, når målene vedrører tilsynsvirksomheden og strategiske målsætninger for Finanstilsynets tilsynsvirksomhed.",
      "valid_from": "2025-06-24",
      "valid_to": null
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Bestyrelsens formand skal stå til rådighed for drøftelser med Erhvervsministeriet vedrørende udarbejdelse og opfyldelse af Finanstilsynets direktørs resultatkontrakt.",
      "valid_from": "2025-06-24",
      "valid_to": null
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Finanstilsynets direktion forelægger årsrapporten for Finanstilsynet til bestyrelsens godkendelse, jf. § 345, stk. 12, nr. 3, i lov om finansiel virksomhed. Stk. 2. Årsrapporten godkendes af Finanstilsynets bestyrelse og underskrives og dateres af bestyrelsesformanden og Finanstilsynets direktør i tilknytning til erklæringen i ledelsespåtegningen. Stk. 3. Er et bestyrelsesmedlem eller Finanstilsynets direktør uenig i årsrapporten eller har indvendinger mod, at årsrapporten godkendes med det indhold, der er besluttet, skal uenigheden eller indvendingerne fyldestgørende og konkret begrundet fremgå af påtegningen på årsrapporten og redegørelse gives i ledelsesberetningen. Direktøren eller formanden kan ikke undlade at underskrive årsrapporten.",
      "valid_from": "2025-06-24",
      "valid_to": null
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Bestyrelsen kan ved instruks til Finanstilsynets direktion delegere sin kompetence vedrørende sager omfattet af § 5, stk. 1, nr. 4 og 6-8, til Finanstilsynets direktion, jf. § 345, stk. 20, i lov om finansiel virksomhed. I sager vedrørende regnskabskontrol af virksomheder omfattet af årsregnskabsloven kan bestyrelsens kompetence delegeres til Erhvervsstyrelsen. Stk. 2. Finanstilsynet skal føre en oversigt over, hvilke sagstyper der er delegeret, og oversigten skal gennemgås af bestyrelsen mindst en gang om året. Ved gennemgangen orienteres om eventuelt brug af delegationen efter § 5, nr. 7. Stk. 3. Finanstilsynet eller Erhvervsstyrelsen skal orientere bestyrelsen senest ved førstkommende møde, når der er truffet en afgørelse eller en beslutning efter delegation vedrørende sager omfattet af § 5, stk. 1, nr. 4, 6 og 8.",
      "valid_from": "2025-06-24",
      "valid_to": null
    },
    {
      "provision_ref": "3:15",
      "chapter": "3",
      "section": "15",
      "content": "§ 15. Bestyrelsen skal en gang om året evaluere bestyrelsens og de enkelte medlemmers præstation, herunder samarbejdet med direktionen.",
      "valid_from": "2025-06-24",
      "valid_to": null
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Bestyrelsen fastsætter en mødeplan med op til ti årlige bestyrelsesmøder, der så vidt muligt placeres på faste mødedage fordelt jævnt ud over kalenderåret. Stk. 2. Planlagte møder kan flyttes eller aflyses med formandens godkendelse.",
      "valid_from": "2025-06-24",
      "valid_to": null
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Bestyrelsen afholder desuden møde, når formanden skønner det nødvendigt, eller når det begæres af et bestyrelsesmedlem eller af Finanstilsynets direktør.",
      "valid_from": "2025-06-24",
      "valid_to": null
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Indkaldelse til bestyrelsesmøder skal ske elektronisk med mindst syv dages varsel til alle bestyrelsesmedlemmer og observatøren. Stk. 2. Med mødeindkaldelsen eller mindst syv dage før et af de planlagte møder skal bestyrelsesmedlemmerne og observatøren modtage en dagsorden, der indeholder en angivelse af de sager, der kommer til behandling. Stk. 3. Bestyrelsesmedlemmerne og observatøren skal elektronisk have adgang til det materiale, der er nødvendigt til behandling af sagerne senest syv dage før bestyrelsesmødet. Stk. 4. Er der tale om materiale af særlig fortrolig karakter, kan formanden bestemme, at materialet eller dele heraf først omdeles på mødet, og at materialet skal tilbageleveres ved mødets afslutning. Stk. 5. Ved enkeltsager af hastende karakter kan formanden eller i dennes fravær næstformanden tillade, at bestyrelsen indkaldes med kortere varsel, eller at dagsorden og materiale sendes senere end fristen for indkaldelsen.",
      "valid_from": "2025-06-24",
      "valid_to": null
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Bestyrelsesmøder afholdes som udgangspunkt ved fysisk fremmøde. Stk. 2. Et bestyrelsesmedlem, der er forhindret i at deltage i et møde, skal give bestyrelsessekretariatet meddelelse herom hurtigst muligt. Stk. 3. Er et bestyrelsesmedlem forhindret i at deltage fysisk ved et bestyrelsesmøde, kan vedkommende med formandens tilladelse deltage ved tele- eller videokommunikation. Stk. 4. Formanden leder bestyrelsens møder. Stk. 5. Ved formandens forfald fungerer næstformanden som formand. Stk. 6. Finanstilsynet eller Erhvervsstyrelsen forelægger sager for bestyrelsen.",
      "valid_from": "2025-06-24",
      "valid_to": null
    },
    {
      "provision_ref": "4:20",
      "chapter": "4",
      "section": "20",
      "content": "§ 20. I det omfang det er i overensstemmelse med udførelsen af bestyrelsens opgaver, kan bestyrelsesmøder afholdes skriftligt eller ved anvendelse af elektroniske medier, herunder som telefon- eller videomøder. Et bestyrelsesmedlem eller Finanstilsynets direktion kan forlange, at der finder en mundtlig drøftelse sted, eventuelt ved telefon- eller videomøder. Stk. 2. Træffes en bestyrelsesbeslutning skriftligt eller elektronisk, kræves en egentlig tilkendegivelse fra de enkelte bestyrelsesmedlemmer. Medlemmerne skal efterfølgende orienteres om den endelige beslutning. Stk. 3. Ved et bestyrelsesmedlems længerevarende sygdom anses bestyrelsesmedlemmet ikke som en del af bestyrelsen i beslutningsøjemed omfattet af stk. 2, og svar er dermed ikke nødvendigt.",
      "valid_from": "2025-06-24",
      "valid_to": null
    },
    {
      "provision_ref": "4:21",
      "chapter": "4",
      "section": "21",
      "content": "§ 21. Bestyrelsen er beslutningsdygtig, når over halvdelen af samtlige udpegede bestyrelsesmedlemmer, herunder enten formanden eller næstformanden, er repræsenteret. Stk. 2. Bestyrelsen træffer afgørelse med simpelt stemmeflertal. Ved stemmelighed er formandens, og i dennes fravær næstformandens, stemme afgørende.",
      "valid_from": "2025-06-24",
      "valid_to": null
    },
    {
      "provision_ref": "4:22",
      "chapter": "4",
      "section": "22",
      "content": "§ 22. Formanden, og i dennes fravær næstformanden, kan i særlige tilfælde afgøre eller træffe beslutning i en sag uden forelæggelse for bestyrelsen, hvis sagen er af uopsættelig karakter, og øjemedet ellers ville forspildes. Stk. 2. I særlige tilfælde kan Finanstilsynet afgøre eller træffe beslutning i en sag uden at forelægge denne for bestyrelsen, hvis sagen er af uopsættelig karakter, og hvis øjemedet ellers ville forspildes. Finanstilsynet drøfter så vidt muligt sagen med bestyrelsens formand eller næstformand forud for tilsynets afgørelse. Stk. 3. Træffes afgørelse efter stk. 1 eller 2, skal den samlede bestyrelse snarest muligt orienteres og modtage afgørelsen, notat om afgørelsen eller beslutningen. Stk. 4. Formanden eller Finanstilsynet skal ved førstkommende bestyrelsesmøde, efter at en afgørelse er blevet truffet efter stk. 1 eller 2, orientere bestyrelsen om afgørelsen, herunder de forhold der nødvendiggjorde, at afgørelsen blev truffet, uden at sagen blev forelagt for bestyrelsen.",
      "valid_from": "2025-06-24",
      "valid_to": null
    },
    {
      "provision_ref": "4:23",
      "chapter": "4",
      "section": "23",
      "content": "§ 23. Et bestyrelsesmedlem kan ikke give fuldmagt til et andet bestyrelsesmedlem eller andre til at repræsentere sig på bestyrelsesmøder. Stk. 2. Formanden kan lade et bestyrelsesmedlem formidle sine synspunkter via formanden.",
      "valid_from": "2025-06-24",
      "valid_to": null
    },
    {
      "provision_ref": "4:24",
      "chapter": "4",
      "section": "24",
      "content": "§ 24. Bestyrelsessekretariatet sørger for, at der føres en protokol over forhandlingerne i bestyrelsen, hvoraf følgende fremgår: 1) Hvilke medlemmer, der har været til stede på mødet eller deltaget på anden måde. 2) Andre personer, der har været til stede ved behandling af sager i bestyrelsen. 3) Bestyrelsens afgørelser og beslutninger. 4) Væsentlige synspunkter, der måtte være fremkommet under bestyrelsens forhandlinger. 5) Andre forhold, som et bestyrelsesmedlem eller Forbrugerombudsmanden ønsker indført i protokollatet, herunder angivelse af uenighed vedrørende en afgørelse eller beslutning. Stk. 2. Bestyrelsessekretariatet udarbejder snarest muligt efter et møde udkast til protokollat og sender det efter formandens eller næstformandens godkendelse til bestyrelsesmedlemmerne senest tre uger efter bestyrelsesmødets afholdelse. Stk. 3. Finanstilsynet sikrer, at protokollatet underskrives af alle bestyrelsesmedlemmer. Bestyrelsesmedlemmer, der ikke har deltaget i et møde, har pligt til at gøre sig bekendt med indholdet i protokollatet og underskrive protokollatet som læst. Bestyrelsesmedlemmerne underskriver digitalt, hvis dette ikke er muligt, kan underskriften ske fysisk. Stk. 4. Forbrugerombudsmanden og andre personer nævnt i kapitel 5, der har været til stede ved behandlingen af sager i bestyrelsen, får kun tilsendt protokollatet af de dagsordenspunkter, de har deltaget i behandlingen af. Stk. 5. Parter, der har haft foretræde for Finanstilsynets bestyrelse, modtager ikke protokollatet fra bestyrelsesmødet.",
      "valid_from": "2025-06-24",
      "valid_to": null
    },
    {
      "provision_ref": "5:25",
      "chapter": "5",
      "section": "25",
      "content": "§ 25. Finanstilsynets direktion, og Finanstilsynets ansatte, som Finanstilsynets direktion bemyndiger dertil, deltager i bestyrelsens møder uden stemmeret. Stk. 2. På bestyrelsens møder, hvor der behandles sager omfattet af § 213, stk. 1-5 og 8, jf. § 211, stk. 4, i lov om kapitalmarkeder, deltager uden stemmeret endvidere Erhvervsstyrelsens direktion, eller Erhvervsstyrelsens ansatte, som Erhvervsstyrelsens direktion bemyndiger dertil.",
      "valid_from": "2025-06-24",
      "valid_to": null
    },
    {
      "provision_ref": "5:26",
      "chapter": "5",
      "section": "26",
      "content": "§ 26. Forbrugerombudsmanden indkaldes ved bestyrelsens behandling af tilsynssager om redelig forretningskik, god praksis og prisoplysning. Forbrugerombudsmanden har i sager omfattet af 1. pkt. samme beføjelser som medlemmer af bestyrelsen. Stk. 2. Bestyrelsessekretariatet sender det nødvendige materiale til Forbrugerombudsmanden. Forbrugerombudsmanden må kun modtage materiale til brug for behandlingen af den sag, som vedkommende deltager i. Forbrugerombudsmanden indkaldes samtidig med bestyrelsesmedlemmerne.",
      "valid_from": "2025-06-24",
      "valid_to": null
    },
    {
      "provision_ref": "5:27",
      "chapter": "5",
      "section": "27",
      "content": "§ 27. Bestyrelsen kan vælge at lade sager forberede i et underudvalg. Stk. 2. Bestyrelsessekretariatet bistår ved underudvalgenes forberedelse af sager til behandling i bestyrelsen, jf. dog § 28, stk. 2. Stk. 3. Et underudvalg er forberedende og har ingen selvstændig beslutningskompetence.",
      "valid_from": "2025-06-24",
      "valid_to": null
    },
    {
      "provision_ref": "5:28",
      "chapter": "5",
      "section": "28",
      "content": "§ 28. Bestyrelsen nedsætter et regnskabskyndigt underudvalg. Det regnskabskyndige underudvalg forelægges og forbereder sager af regnskabsmæssig karakter, der er af principiel karakter eller har videregående betydelige følger, forud for behandlingen af sagerne i bestyrelsen, jf. § 345, stk. 13, i lov om finansiel virksomhed. Stk. 2. Sekretariatet for det regnskabskyndige underudvalg bistår underudvalgets forberedelse af sager til behandling i bestyrelsen. Stk. 3. Finanstilsynet eller Erhvervsstyrelsen sørger for forelæggelse af sager omfattet af stk. 1, 2. pkt.",
      "valid_from": "2025-06-24",
      "valid_to": null
    },
    {
      "provision_ref": "5:29",
      "chapter": "5",
      "section": "29",
      "content": "§ 29. Bestyrelsen kan efter behov anmode eksterne eksperter med særlig sagkundskab inden for det øvrige finansielle område end sager omfattet af § 28, stk. 1, 2. pkt., om bistand i forbindelse med behandling af bestyrelsessager, jf. § 345, stk. 14, i lov om finansiel virksomhed. Stk. 2. De eksterne eksperter kan efter formandens beslutning deltage i bestyrelsens behandling uden stemmeret. Når bestyrelsen har valgt at lade sig bistå af eksterne eksperter, skal parterne orienteres herom. Stk. 3. Har bestyrelsen anmodet om bistand fra eksterne eksperter i forbindelse med sager, kan bestyrelsesmedlemmer drøfte sagen, herunder udleveret materiale, med de eksterne eksperter, jf. dog stk. 5. Stk. 4. Bestyrelsessekretariatet sender det nødvendige materiale til de eksterne eksperter. De eksterne eksperter må kun modtage materiale til brug for behandlingen af den sag, de skal deltage i. De eksterne eksperter indkaldes til det relevante bestyrelsesmøde samtidig med bestyrelsen. Stk. 5. I sager, hvor bestyrelsen har anmodet eksterne eksperter om bistand, kan formanden og Finanstilsynets direktør i forening, i særlige tilfælde træffe beslutning om, at en sag, herunder udleveret materiale vedrørende sagen, kun må drøftes blandt bestyrelsens medlemmer. I sager omfattet af 1. pkt. forestår formanden og bestyrelsessekretariatet kontakten med de relevante eksterne eksperter. Stk. 6. Afgiver en virksomhed oplysninger om forretnings- eller driftshemmeligheder til Finanstilsynet, i sager hvor bestyrelsen har besluttet at lade sig bistå af eksterne eksperter, kan virksomheden over for bestyrelsens formand fremsætte begæring om, at oplysningerne ikke tilgår de eksterne eksperter. Har bestyrelsen truffet beslutning om at lade eksterne eksperter deltage i behandlingen af sager, afgør formanden herefter under hensyn til forholdenes beskaffenhed, i hvilket omfang og under hvilken form oplysningerne bør gives til de eksterne eksperter.",
      "valid_from": "2025-06-24",
      "valid_to": null
    },
    {
      "provision_ref": "5:30",
      "chapter": "5",
      "section": "30",
      "content": "§ 30. Færøernes landsstyre og Grønlands selvstyre udpeger hver en særlig sagkyndig, der efter formandens beslutning kan deltage i bestyrelsens drøftelse af sager om henholdsvis færøske eller grønlandske forhold. De særligt sagkyndige har ikke stemmeret.",
      "valid_from": "2025-06-24",
      "valid_to": null
    },
    {
      "provision_ref": "5:31",
      "chapter": "5",
      "section": "31",
      "content": "§ 31. Finanstilsynets Interne revision refererer direkte til bestyrelsen og administrativt til direktøren i Finanstilsynet. Stk. 2. Ethvert bestyrelsesmedlem kan forlange, at Intern revision er til stede under behandlingen af dagsordenspunkter på et bestyrelsesmøde. Intern revision har taleret, men ikke stemmeret.",
      "valid_from": "2025-06-24",
      "valid_to": null
    },
    {
      "provision_ref": "6:32",
      "chapter": "6",
      "section": "32",
      "content": "§ 32. I sager, hvor der skal foretages partshøring efter forvaltningsloven, foretager Finanstilsynet eller Erhvervsstyrelsen partshøringen under sagens behandling, inden sagen forelægges for bestyrelsen.",
      "valid_from": "2025-06-24",
      "valid_to": null
    },
    {
      "provision_ref": "6:33",
      "chapter": "6",
      "section": "33",
      "content": "§ 33. Parter har i sager omfattet af § 5, stk. 1, nr. 4-6, ret til foretræde for bestyrelsen og til at fremkomme med et kort mundtligt indlæg, inden bestyrelsen træffer afgørelse. I sager med flere parter skal alle parter tilbydes foretræde. Stk. 2. Bestyrelsessekretariatet indkalder en part med ret til foretræde senest syv dage før bestyrelsesmødets afholdelse. Udkast til afgørelse eller beslutning samt eventuel offentliggørelsesversion, jf. § 34, medsendes samtidig med tilbud om foretræde til parten. Parten skal senest to hverdage inden mødet skriftligt meddele bestyrelsessekretariatet, om parten ønsker foretræde. Stk. 3. Stk. 2 gælder også i sager, hvor der ikke er foretaget partshøring efter forvaltningsloven. Stk. 4. Formanden kan beslutte, at retten til foretræde bortfalder i sager af særlig hastende karakter. Retten til foretræde bortfalder ved forelæggelse af sager til beslutning om at overgive sager til politimæssig efterforskning, hvis væsentlige efterforskningsmæssige hensyn taler imod at tilbyde parten foretræde. Stk. 5. Den, der har ønsket foretræde, skal deltage ved fysisk fremmøde og har kun ret til at være til stede under foretrædet og ved besvarelsen af eventuelle spørgsmål. Der må maksimalt være fem deltagere til et foretræde. Formanden kan beslutte at dispensere fra kravet i 2. pkt.",
      "valid_from": "2025-06-24",
      "valid_to": null
    },
    {
      "provision_ref": "6:34",
      "chapter": "6",
      "section": "34",
      "content": "§ 34. I sager, der forelægges Finanstilsynets bestyrelse, hvor der har været foretaget partshøring efter forvaltningsloven, skal endeligt udkast til afgørelse eller beslutning sendes til parten senest syv dage før bestyrelsesmødets afholdelse. Stk. 2. I sager, hvor Finanstilsynet eller Erhvervsstyrelsen vurderer, at sagen er omfattet af lovgivningens regler om offentliggørelse, suppleres materialet med et udkast til afgørelsen eller beslutningen, som den påtænkes offentliggjort. Parten har herefter mulighed for, inden sagen behandles af bestyrelsen, at afgive bemærkninger vedrørende offentliggørelsen, herunder at angive hvilke oplysninger der efter partens opfattelse eventuelt bør fjernes fra udkastet til afgørelsen inden offentliggørelse. Stk. 3. Tager parten imod tilbud om foretræde, skal bemærkninger afgives senest på tidspunktet for foretrædet. I de tilfælde, hvor parten har valgt ikke at tage imod tilbud om foretræde, skal bemærkninger afgives skriftligt senest ved udgangen af dagen før bestyrelsesmødets afholdelse.",
      "valid_from": "2025-06-24",
      "valid_to": null
    },
    {
      "provision_ref": "6:35",
      "chapter": "6",
      "section": "35",
      "content": "§ 35. Det mundtlige indlæg er et supplement til det skriftlige materiale i sagen. Den, der vil afgive et supplerende indlæg i forbindelse med et foretræde, skal senest to hverdage inden mødet skriftligt til bestyrelsessekretariatet fremsende en oversigt over indlægget, der vil blive forelagt for bestyrelsen. Stk. 2. Formanden kan afskære indlæg, der vedrører forhold, som er uden betydning for sagens afgørelse. Formanden kan give tilladelse til, at der kan stilles uddybende spørgsmål til den, som har foretræde. Stk. 3. Formanden fastsætter tidspunkt for det mundtlige indlæg. Bliver den, der har ønsket foretræde, forhindret i at møde eller overholdes tidspunktet for foretræde ikke, fortabes retten til foretræde. I disse tilfælde afgør bestyrelsen sagen på det foreliggende grundlag. Stk. 4. Det mundtlige indlægs varighed er begrænset til ti minutter, medmindre formanden undtagelsesvis tillader indlæg af længere varighed, jf. dog stk. 3. I tilfælde af flere parter i samme sag, har alle parter ret til hver sit mundtlige indlæg, jf. § 33, stk. 1, 2. pkt. Stk. 5. Det mundtlige indlægs varighed er begrænset til tyve minutter i sager omfattet af §§ 64 og 351 i lov om finansiel virksomhed, §§ 68 og 221 i lov om kapitalmarkeder, §§ 13, 168 og 168 a i lov om forvaltere af alternative investeringsfonde, §§ 4 og 14 i lov om ejendomskreditselskaber, §§ 30, 134 og 134 a i lov om betalinger, §§ 57 og 172 i lov om investeringsforeninger m.v., §§ 23 a og 27 i lov om Arbejdsmarkedets Tillægspension, §§ 4 a og 10 i lov om Lønmodtagernes Dyrtidsfond, §§ 4 og 14 i lov om finansielle rådgivere, investeringsrådgivere og boligkreditformidlere, §§ 45 og 51 c i hvidvaskloven, § 75 og 242 i lov om fondsmæglerselskaber og investeringsservice og -aktiviteter, §§ 9 og 27 i lov om forsikringsformidling, §§ 4 og 17 i lov om forbrugslånsvirksomhed, §§ 42 og 98 i lov om firmapensionskasser, §§ 105 og 280 i lov om forsikringsvirksomhed og §§ 7 og 30 i lov om kreditservicevirksomheder og kreditkøbere. Stk. 6. Formanden kan tillade, at varigheden af det mundtlige indlæg, jf. stk. 3, forlænges til tredive minutter.",
      "valid_from": "2025-06-24",
      "valid_to": null
    },
    {
      "provision_ref": "7:36",
      "chapter": "7",
      "section": "36",
      "content": "§ 36. Et bestyrelsesmedlem må ikke deltage eller være til stede under behandlingen af en sag, når medlemmet er inhabilt efter forvaltningslovens regler. Stk. 2. Et bestyrelsesmedlem, der bliver bekendt med, at der foreligger omstændigheder, som er egnede til at vække tvivl om vedkommendes habilitet, skal snarest muligt og inden behandlingen af en sag begyndes underrette bestyrelsessekretariatet herom. Stk. 3. I tvivlstilfælde afgør bestyrelsen uden deltagelse af det pågældende medlem, om vedkommende er inhabil. Stk. 4. Skønner bestyrelsen, at udlevering af materiale vedrørende en sag til et inhabilt medlem ikke bør finde sted, kan bestyrelsen beslutte, at materialet ikke eller først på et nærmere angivet tidspunkt skal udleveres til det pågældende medlem. Bestyrelsen kan delegere denne kompetence til formanden. Stk. 5. Spørgsmål om inhabilitet skal indgå som fast punkt på dagsordenen for bestyrelsens møder. Stk. 6. Stk. 1 og 2 finder tilsvarende anvendelse for observatøren, dennes suppleant, Forbrugerombudsmanden, særligt sagkyndige vedrørende færøske og grønlandske forhold, det regnskabskyndige underudvalg og eventuelle eksterne eksperter indkaldt efter § 29.",
      "valid_from": "2025-06-24",
      "valid_to": null
    },
    {
      "provision_ref": "7:37",
      "chapter": "7",
      "section": "37",
      "content": "§ 37. For nye bestyrelsesmedlemmer gælder en særlig karensperiode henset til medlemmets tidligere hverv. I karensperioden må medlemmet ikke være en del af behandlingen af eller beslutningen i sager med relation til den pågældendes tidligere hverv, uanset at medlemmet i sit tidligere hverv ikke har deltaget i behandling af den pågældende sag. Stk. 2. En sådan karensperiode kan også besluttes i forhold til et medlem af Finanstilsynets direktion i forbindelse med ansættelse af en ny direktør eller vicedirektør, hvor direktøren eller vicedirektøren ikke kan være en del af behandlingen af sagen.",
      "valid_from": "2025-06-24",
      "valid_to": null
    },
    {
      "provision_ref": "7:38",
      "chapter": "7",
      "section": "38",
      "content": "§ 38. Bestyrelsesmedlemmer, observatøren og dennes suppleant, der får kendskab til oplysninger om en virksomhed, som kan udgøre intern viden, må ikke handle med værdipapirer udstedt af denne virksomhed når, 1) der forventes at blive indledt en sag eller truffet en afgørelse af Finanstilsynet, som kan få væsentlig betydning for virksomhedens forhold og dermed dens markedsværdi, og 2) der er tale om konkrete og ikke-offentliggjort oplysninger, som vurderes at kunne påvirke værdipapirets kurs, hvis den blev offentliggjort. Stk. 2. Handelsforbuddet indtræder på det tidspunkt, hvor det pågældende bestyrelsesmedlem, observatøren eller dennes suppleant får kendskab til oplysningerne, og gælder indtil oplysningerne er offentliggjort, det er dokumenteret, at oplysningerne ikke udgør intern viden, eller en eventuel tilsynssag er henlagt.",
      "valid_from": "2025-06-24",
      "valid_to": null
    },
    {
      "provision_ref": "8:39",
      "chapter": "8",
      "section": "39",
      "content": "§ 39. Møder i bestyrelsen er ikke offentlige.",
      "valid_from": "2025-06-24",
      "valid_to": null
    },
    {
      "provision_ref": "8:40",
      "chapter": "8",
      "section": "40",
      "content": "§ 40. Vurderer Finanstilsynet eller Erhvervsstyrelsen, at en bestyrelsessag er omfattet af lovgivningens regler om offentliggørelse, herunder anonymisering i forbindelse med offentliggørelse, eller undtagelser fra offentliggørelse, skal materialet, der forelægges bestyrelsen, indeholde en indstilling vedrørende offentliggørelse. Samtidig med afgørelse af sagen træffer bestyrelsen beslutning om, hvorvidt afgørelsen skal offentliggøres, anonymiseres, eller undtages fra offentliggørelse. Stk. 2. Beslutning om offentliggørelse er endelig og kan ikke indbringes for anden administrativ myndighed.",
      "valid_from": "2025-06-24",
      "valid_to": null
    },
    {
      "provision_ref": "8:41",
      "chapter": "8",
      "section": "41",
      "content": "§ 41. Medlemmer af bestyrelsen, observatøren, dennes suppleant, medlemmer af det regnskabskyndige underudvalg, eksterne eksperter, særligt sagkyndige vedrørende færøske og grønlandske forhold og Forbrugerombudsmanden er underlagt tavshedspligten i § 354, stk. 1, i lov om finansiel virksomhed, § 255, stk. 1, i lov om fondsmæglerselskaber og investeringsservice og -aktiviteter, § 56, stk. 1, i hvidvaskloven, § 136, stk. 1, i lov om betalinger, § 170, stk. 1, i lov om forvaltere af alternative investeringsfonde, § 175, stk. 1, i lov om investeringsforeninger m.v., § 31, stk. 1, i lov om forsikringsformidling, § 19, stk. 1, i lov om forbrugslånsvirksomheder, § 103, stk. 1, i lov om firmapensionskasser, § 285, stk. 1, i lov om forsikringsvirksomhed, § 32, stk. 1, i lov om kreditservicevirksomheder og kreditkøbere og § 224, stk. 1, jf. § 211, stk. 4, i lov om kapitalmarkeder.",
      "valid_from": "2025-06-24",
      "valid_to": null
    },
    {
      "provision_ref": "8:42",
      "chapter": "8",
      "section": "42",
      "content": "§ 42. Et bestyrelsesmedlem skal opbevare alt materiale, som denne modtager som led i bestyrelseshvervet, på forsvarlig måde. Ved fratrædelse skal et bestyrelsesmedlem aflevere alt udleveret materiale, der ikke på behørig vis er destrueret, til bestyrelsessekretariatet. Stk. 2. Stk. 1. finder tilsvarende anvendelse for observatøren, dennes suppleant, Forbrugerombudsmanden, medlemmer af det regnskabskyndige underudvalg, eksterne eksperter og særligt sagkyndige vedrørende færøske og grønlandske forhold.",
      "valid_from": "2025-06-24",
      "valid_to": null
    },
    {
      "provision_ref": "9:43",
      "chapter": "9",
      "section": "43",
      "content": "§ 43. Ændringer i eller tillæg til forretningsordenen kan ske, hvis et flertal af bestyrelsesmedlemmerne stemmer herfor. Stk. 2. Bestyrelsen skal en gang årligt overveje, om der er behov for revision af forretningsordenen med henblik på at sikre, at denne altid er tilpasset Finanstilsynets behov og afspejler Finanstilsynets aktiviteter.",
      "valid_from": "2025-06-24",
      "valid_to": null
    },
    {
      "provision_ref": "9:44",
      "chapter": "9",
      "section": "44",
      "content": "§ 44. Bekendtgørelsen træder i kraft den 1. juli 2025. Stk. 2. Følgende bekendtgørelser ophæves: 1) Bekendtgørelse nr. 1345 af 23. november 2023 om forretningsorden for bestyrelsen for Finanstilsynet. 2) Bekendtgørelse nr. 822 af 24. juni 2025 om forretningsorden for bestyrelsen for Finanstilsynet.",
      "valid_from": "2025-06-24",
      "valid_to": null
    }
  ],
  "definitions": []
}
