{
  "id": "2022:1505",
  "type": "statute",
  "title": "Bekendtgørelse om støtte til ophugning af fiskerfartøjer for torskefiskere i Østersøen",
  "short_name": "BEK H#LOKDOK04",
  "status": "in_force",
  "issued_date": "2022-12-09",
  "url": "https://www.retsinformation.dk/eli/lta/2022/1505/xml",
  "description": "Retsinformation source. DocumentId=DC000783; AccessionNumber=B20220150505; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Fiskeristyrelsen kan efter ansøgning udbetale støtte til ophugning af fartøjer til torskefiskere, jf. § 2, som er påvirkede af situationen i Østersøen."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Støtte i medfør § 1 kan gives til erhvervsfiskerselskaber i medfør af fiskerilovens § 16 og til erhvervsfiskere med A-status i medfør af fiskerilovens § 14, som er afhængige af fiskeriet i Østersøen."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. En ansøgning, der indgives af en operatør i henhold til denne bekendtgørelse, kan ikke antages til behandling, såfremt den ikke er antagelig i medfør af artikel 10, i Rådets forordning nr. 2014/508/EU. En ansøgning fra en virksomhed med en eller flere (med)ejere er uantagelig, hvis bare én af disse er uantagelige."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. I denne bekendtgørelse forstås ved: 1) Aktiv erhvervsfisker: Person, der er registreret som erhvervsfisker med A-status eller selskab, der er registreret som erhvervsfiskerselskab, i henhold til fiskeriloven. 2) Aktive fartøjer: Fartøjer, der er registreret som aktive i Fiskeristyrelsens fartøjsregister. 3) Ansøger: Fartøjsejere, i første led, der er aktive erhvervsfiskerselskaber i medfør af fiskerilovens § 16 eller aktive erhvervsfiskere med A-status i medfør af fiskerilovens § 14. 4) Bestemmende indflydelse: Ved bestemmende indflydelse forstås ejerskab eller rådighed over stemmerettigheder, således at der direkte eller indirekte ejes mere end 50 % af selskabskapitalen, eller rådes over mere end 50 % af stemmerne. 5) EHFF: Den Europæiske Hav- og Fiskerifond (2014-2020). 6) Fartøjets forsikringssum: Det der bliver udbetalt fra forsikringen i tilfælde af forlis vurderet ud fra fartøjets værdi. Dette inkluderer alene selve fartøjets værdi inklusiv tilhørende udstyr. Øvrige former for forsikringssummer er ikke inkluderet. 7) Fysisk fartøj: Et fartøj med en tilhørende EU-identifikationsnummer. 8) Havdage: Antal døgn i et givent kalenderår, hvor et fartøj er til havs i forbindelse med en fangstrejse. Havdage udregnes som antal timer fra afrejse til ankomst divideret med 24, og herefter oprundet til nærmeste antal hele døgn. En kontinuerlig fangstrejseperiode fortsætter så længe, der er mindre end 24 timer fra ankomst til næste afsejling. 9) Kapacitet: Bruttotonnage målt i BT og motoreffekt målt i kW, som kan henføres til et fartøj, opført i Søfartsstyrelsens registre og i Fiskeristyrelsens fartøjsregister. 10) Kriseramt virksomhed: En virksomhed, for hvilken mindst én af de omstændigheder, der er nævnt i pkt. 20 litra a-d i Meddelelse fra Kommissionen om Rammebestemmelser for statsstøtte til redning og omstrukturering af kriseramte ikke-finansielle virksomheder (2014-C 249/01), gælder. 11) Kvote: Den mængde af en bestand i et nærmere angivet farvandsområde, som står til rådighed for dansk fiskeri i et kvoteår. 12) Landingsværdi: Data fra Fiskeristyrelsens registre for hvert enkelte fysiske fartøjs landinger og afregningspriser. 13) Operatør: En fysisk eller juridisk person, der driver eller ejer en virksomhed, som udfører aktiviteter på ethvert trin i produktions-, forarbejdnings-, afsætnings-, distributions- og detailkæderne for fiskevarer og akvakulturprodukter. 14) Ophugning: Fysisk ophugning af et fysisk fartøj. 15) Ophugningssted: Ophugningssted, der er godkendt af myndighederne til at foretage ophugning af fartøjer. For fartøjer der er 500 BT eller derover, skal ophugningsstedet fremgå af den europæiske liste over skibsophugningsanlæg, jf. bilaget til Kommissionens Gennemførelsesafgørelse (EU) 2020/95 af 22. januar 2020. 16) Scrapværdi: Den laveste værdi, et aktiv, kan nedskrives til i slutningen af aktivets levetid. 17) Søfartsstyrelsens registre: Skibsregistrets særregistre over fiskerfartøjer og Skibsregistrets Fartøjsfortegnelse. 18) Værdifastsættelse: fastsættelse af fartøjets værdi foretaget af en mægler. Værdifastsættelse af andet end selve fartøjet og tilhørende udstyr er ikke inkluderet."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Al skriftlig kommunikation med Fiskeristyrelsen i forbindelse med tilskud efter denne bekendtgørelse skal ske med sikker Digital Post."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Ansøgning om støtte efter § 1, indgives til Fiskeristyrelsen på det ansøgningsskema, der er tilgængeligt for ordningen på Fiskeristyrelsens hjemmeside. Stk. 2. Fiskeristyrelsen kvitterer for, at ansøgningen er modtaget og kan i forbindelse hermed give tilladelse til, at projektet sættes i gang for egen regning og risiko. Stk. 3. Ansøgning om støtte kan indsendes i den periode der er angivet på Fiskeristyrelsens hjemmeside. Stk. 4. Modtager ansøger kvotekompensationsstøtte efter brexittilpasningsreserven, kan der ikke modtages ophugningsstøtte til samme fartøj efter denne støtteordning. Stk. 5. Ansøgning om tilsagn skal indeholde: 1) Et ansøgningsskema, hvor de påkrævede oplysninger er afgivet. 2) En underskrevet tro- og love-erklæring om, at ansøger er antagelig i medfør af artikel 10, stk. 1, i Rådets forordning nr. 2014/508/EU. 3) En underskrevet tro- og love-erklæring om, at ansøger ikke har begået svig i forbindelse med EFF eller EHFF, som omhandlet i artikel 10, stk. 3, i Rådets forordning nr. 2014/508/EU. 4) Den gældende forsikringspolice eller værdifastsættelse af fartøjet fra to uafhængige mæglere, til fastsættelse af beløbet for støtte til ophugning. 5) For udgifter over 100.000 kr. fremsendes dokumentation for rimeligheden af prisen. Dette gøres ved at ansøger indsender to direkte sammenlignelige tilbud afgivet af to ophugningssteder med forskellige CVR numre, som er uafhængige af hinanden og af ansøger. Stk. 6. Er der tegnet ny forsikringspolice efter 1. januar 2022, indsendes tidligere forsikringspolicer for fartøjet som dokumentation for rimeligheden af forsikringssummen i den gældende forsikringspolice, jf. stk. 5, nr. 4. Stk. 7. Ansøger kan give fuldmagt til, at en anden end ansøger udfylder og sender ansøgningen."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Fiskeristyrelsen kan give helt eller delvist afslag på ansøgningen, hvis 1) de påkrævede oplysninger i ansøgningen, jf. § 6, ikke er afgivet, 2) Fiskeristyrelsen vurderer, at de ansøgte beløb ikke er rimelige, jf. § 6, stk. 5, nr. 5, eller 3) udgifterne ikke er tilskudsberettigede, jf. §§ 13 og 14."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Tilsagn om støtte er betinget af, at 1) ansøger er aktiv erhvervsfisker, 2) ansøger ikke er en kriseramt virksomhed, 3) ansøger ejer fartøjet på ansøgningstidspunktet, 4) fartøjet, der søges om støtte til ophugning af, er aktivt på ansøgningstidspunktet, 5) fartøjet, der søges om støtte til ophugning af er optaget i Skibsregisterets Særregister for fiskerfartøjer, samt registreret i Fiskeristyrelsens register over fartøjer med tilladelse til at drive erhvervsmæssigt fiskeri i Danmark, 6) ansøger under hele projektperioden og i en periode på fem år efter slutudbetalingen opfylder betingelserne om antagelighed, jf. artikel 10, stk. 2, i Rådets forordning nr. 2014/508/EU, 7) ansøger ikke har begået svig som omhandlet i artikel 10, stk. 3, i Rådets forordning nr. 2014/508/EU, 8) mindst 25% af fartøjets landinger skal komme fra torsk i Østersøen beregnet på et gennemsnit af landinger i 2017-2019, 9) fartøjet har udført fiskeriaktivitet i mindst 90 havdage om året i 2020 og 2021, 10) ophugning af fartøjet fører til permanent ophør af fartøjets fiskeriaktivitet, 11) fiskeritilladelser og -licenser fjernes permanent fra fartøjet, og 12) fartøjets kapacitet udtages permanent fra den danske flådekapacitet og ikke genintroduceres. Stk. 2. Fartøjer, der har landet torsk i den østlige Østersø, skal have udført fiskeriaktivitet i mindst 90 havdage i 2017 og 2018, og derfor gælder stk. 1, nr. 9 ikke for dem."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Den afsatte bevillingsmæssige ramme er på 50 mio. kr. til støtte efter denne bekendtgørelse. Stk. 2. Den bevillingsmæssige ramme er indikativ."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Der gives tilsagn om støtte, indtil den bevillingsmæssige ramme, jf. § 9, er opbrugt. Stk. 2. Hvis det samlede beløb der ansøges for, overstiger den bevillingsmæssige ramme, prioriteres ansøgningerne efter 1) største afhængighed af landinger af torsk i Østersøen, beregnet på et gennemsnit af landinger i 2017-2019, og 2) fartøjets ophugningspris pr. BT., beregnet ud fra fartøjets forsikringssum eller en værdifastsættelse af fartøjet fra mægler divideret med fartøjets BT. Stk. 3. Står to projekter til samme prioritering efter stk. 2, prioriteres det billigste af de to projekter."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Såfremt de resterende midler på rammen ikke muliggør, at den næste ansøgning i prioriteringsrækkefølgen kan opnå det fulde ansøgte beløb, kan Fiskeristyrelsen tilbyde de resterende midler til denne ansøger. Stk. 2. Fiskeristyrelsens valg vil afhænge af størrelsen af de resterende midler samt det ansøgte beløb. Stk. 3. Det er en betingelse, at det ansøgte projekt gennemføres i overensstemmelse med ansøgningen og på samme vilkår, som hvis det havde modtaget det fulde ansøgte beløb."
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Bevaring af tilsagn om støtte er betinget af, at 1) projektet gennemføres i overensstemmelse med tilsagnet, 2) projektet gennemføres af tilsagnshaver, 3) fartøjet ophugges senest den dato, der er angivet i tilsagnet, 4) ophugningen foregår på et godkendt ophugningssted inden for EU, 5) alle dokumenter vedrørende projektet med tilhørende regnskabsbilag holdes tilgængelige for Fiskeristyrelsen i mindst 5,5 år fra udbetalingstidspunktet, 6) tilsagnshaver har et særskilt regnskabssystem eller en passende regnskabskode for alle transaktioner med tilknytning til projektet, og 7) tilsagnshaver ikke registrerer noget fartøj inden for 5 år efter udbetaling efter denne bekendtgørelse. Stk. 2. Stk. 1, nr. 7 gælder for tilsagnshaver og bagvedliggende ejer med bestemmende indflydelse. Stk. 3. Fiskeristyrelsen kan fastsætte yderligere betingelser i tilsagnet. Stk. 4. Fiskeristyrelsen kan offentliggøre resultaterne af de projekter, som modtager støtte."
    },
    {
      "provision_ref": "5:13",
      "chapter": "5",
      "section": "13",
      "content": "§ 13. Støtten omfatter følgende: 1) Op til 100 pct. af omkostningerne ved ophugning af fartøjet. 2) Værdien af det ophuggede fartøj, fastsat på basis af forsikringssummen i den gældende forsikringspolice fratrukket 15 % eller den billigste værdifastsættelse af fartøjet foretaget af en mægler, jf. § 6, stk. 5, nr. 4. Stk. 2. Er der tegnet ny forsikringspolice efter 1. januar 2022, kan værdien af det ophuggede fartøj fastsættes efter tidligere forsikringspolicer. Stk. 3. Er der, inden ophugningen, fjernet skibsdele, skal værdien af disse dele modregnes støtten. Fastsættelsen af værdien af de fjernede dele, skal ske ud fra delenes scrapværdi. Stk. 4. Fiskeristyrelsen kan modregne værdien af skrotmateriale fra fartøjer, jf. § 19, stk. 6, såfremt skrotmaterialet ikke har indgået i prisen for den fysiske ophugning af fartøjet."
    },
    {
      "provision_ref": "5:14",
      "chapter": "5",
      "section": "14",
      "content": "§ 14. Støtten kan ikke omfatte følgende: 1) Omkostninger forbundet med transport af fartøjet til ophugningsstedet. 2) Advokat- og revisionsomkostninger. 3) Finansierings- og pengeinstitutomkostninger, jf. forordning nr. 1303/2013, artikel 69, stk. 3, litra a. 4) Udgifter, der ikke er specificerede i budgettet, jf. dog § 13. 5) Udgifter, hvortil der er modtaget tilskud fra anden offentlig myndighed, undtagen særlige garantier, kautioner og lignende. 6) Udgifter, hvortil der gives andre EU-tilskud. 7) Udgifter, hvor fakturaen ikke er udstedt til tilsagnshaver. 8) Udgifter, der ikke er afholdt af tilsagnshaver. 9) Udgifter, som tilsagnshaver har afholdt, inden Fiskeristyrelsen har givet tilsagn eller givet tilladelse til at igangsætte projektet, jf. § 6, stk. 2. 10) Udgifter til moms, jf. forordning nr. 1303/2013, artikel 69, stk. 3, litra c. 11) Udgifter, vedrørende aktiviteter, som tilsagnshaver er forpligtet til at gennemføre i medfør af anden lovgivning. 12) Værdien af tilsagnshavers eget arbejde. 13) Udgifter til udarbejdelse af ansøgning om tilskud. 14) Udgifter til mægler i forbindelse med værdifastsættelse af fartøj."
    },
    {
      "provision_ref": "5:15",
      "chapter": "5",
      "section": "15",
      "content": "§ 15. For tilskud, der er ydet til investeringer på fartøjet under Hav- og Fiskeriudviklingsprogrammet inden for de sidste 3 år for SMV’er og 5 år for ikke-SMV’er regnet fra slutudbetalingstidspunktet, vil tilskud blive krævet tilbagebetalt forholdsmæssigt pr. påbegyndt kalenderdag, beregnet fra datoen for slutudbetaling af tilskud til datoen for fartøjets sletning som fiskerfartøj. Stk. 2. Tilbagebetalingen vil blive modregnet i tilskudsbeløbet i forbindelse med udbetaling."
    },
    {
      "provision_ref": "6:16",
      "chapter": "6",
      "section": "16",
      "content": "§ 16. Ændring af et projekt kan godkendes af Fiskeristyrelsen på betingelse af, at ændringen er i overensstemmelse med projektets formål. Anmodning om ændring af projektet skal indsendes på et særligt skema, der findes på Fiskeristyrelens hjemmeside. Ansøgning om ændring af et projekt skal godkendes af Fiskeristyrelsen, inden ændringen må sættes i gang. Stk. 2. Anmodning om ændring af et projekt skal være modtaget i Fiskeristyrelsen senest to måneder før den dato, hvor projektet senest skal være afsluttet. Stk. 3. Anmodning om ændring af projektet kan ikke godkendes, såfremt ændringen betyder, at projektet i sin ændrede form ikke ville være blevet prioriteret, jf. § 10. Stk. 4. Tilsagnsbeløbet kan ikke forhøjes i forbindelse med ændring af et projekt. Stk. 5. Anmodning om ændring af projektet kan ikke godkendes, såfremt ændringen betyder, at projektet i sin ændrede form ikke ville være blevet prioriteret, jf. § 10. Stk. 6. Budgetændringer på under 10 pct. mellem de enkelte omkostningsarter, herunder budgetændringer, der vedrører uforudsete udgifter, som ikke er omfattet af en omkostningsart, men er direkte relaterede til og nødvendige for gennemførelse af projektet, kan ske uden Fiskeristyrelsens godkendelse, jf. dog stk. 7. Stk. 7. Stk. 6 finder kun anvendelse, hvis det samlede budget ikke overskrides, og hvis projektet trods ændringerne gennemføres i overensstemmelse med tilsagnet. Stk. 6 gælder ikke, hvis omkostninger som følge af ændringen overstiger 100.000 kr., da der i så fald skal indsendes to sammenlignelige tilbud , jf. § 6, stk. 5, nr. 5."
    },
    {
      "provision_ref": "6:17",
      "chapter": "6",
      "section": "17",
      "content": "§ 17. Fiskeristyrelsen kan efter ansøgning tillade, at tilsagnet overdrages til en anden, der i henhold til denne bekendtgørelse kan være tilsagnshaver. Stk. 2. Den, der får overdraget tilsagnet overtager alle rettigheder og forpligtelser. Stk. 3. Anmodning om overdragelse efter stk. 1, skal indsendes til Fiskeristyrelsen på et særligt skema, som skal udfyldes både af overdrager og erhverver. Skemaet findes på Fiskeristyrelsens hjemmeside."
    },
    {
      "provision_ref": "6:18",
      "chapter": "6",
      "section": "18",
      "content": "§ 18. Der kan ikke ansøges om en forlængelse af projektperioden."
    },
    {
      "provision_ref": "7:19",
      "chapter": "7",
      "section": "19",
      "content": "§ 19. Udbetaling af støtte sker på baggrund af de af tilsagnshaver indsendte oplysninger. Anmodning om udbetaling af tilskud skal indsendes på det udbetalingsskema, der findes på Fiskeristyrelsens hjemmeside, og vedlægges 1) dokumentation for den fysiske ophugning af fartøjet, 2) dokumentation for at ophugningen af fartøjet er foregået på et godkendt ophugningssted i EU, 3) dokumentation for at fartøjet er slettet i skibsregisteret og Fiskeristyrelsens register over fiskerfartøjer, 4) faktura og betalingsdokumentation fra den virksomhed, der har foretaget den fysiske ophugning, 5) en slutrapport, der skal udfærdiges på et særligt skema, der findes på Fiskeristyrelsens hjemmeside, 6) en underskrevet tro- og love-erklæring om, at ansøger er antagelig i medfør af artikel 10, stk. 1, i Rådets forordning nr. 2014/508/EU, og 7) en underskrevet tro- og love-erklæring om, at ansøger ikke har begået svig i forbindelse med EFF eller EHFF, som omhandlet i artikel 10, stk. 3, i Rådets forordning nr. 2014/508/EU. Stk. 2. Fiskeristyrelsen kan afvise at behandle en udbetalingsanmodning, hvis de påkrævede erklæringer, jf. stk. 1, nr. 6 og 7 ikke er givet eller hvis bilagene, jf. stk. 1, nr. 1-5 ikke indsendes i overskuelig form, herunder hvis der vedlægges bilag, som ikke er relevante for tilsagnet. Stk. 3. Anmodning om slutudbetaling skal være modtaget senest den 31. december 2023. Stk. 4. Alle udgifter skal være afholdt og betalt af tilsagnshaver. De skal være betalt senest på tidspunktet, hvor udbetalingsanmodningen indsendes, jf. stk. 3. Stk. 5. Hvis der i anmodningen om udbetaling indgår faktura, som er udstedt af en leverandør, som ikke er uafhængig af tilsagnshaver, giver Fiskeristyrelsen højst tilskud til kostprisen. Tilsagnshaver skal dokumentere kostprisen. Hvis kostprisen ikke dokumenteres, og Fiskeristyrelsen ikke kan fastsætte kostprisen skønsmæssigt, vil fakturabeløbet blive nedsat med 25 pct., før tilskuddet beregnes. Stk. 6. Såfremt skrotmaterialet ikke indgår i beregningen af prisen for den fysiske ophugning af fartøjet, oplyses værdien i forbindelse med udbetalingsanmodningen."
    },
    {
      "provision_ref": "7:20",
      "chapter": "7",
      "section": "20",
      "content": "§ 20. Fiskeristyrelsen udbetaler støtten til tilsagnshavers NemKonto."
    },
    {
      "provision_ref": "8:21",
      "chapter": "8",
      "section": "21",
      "content": "§ 21. Fiskeristyrelsen kan træffe afgørelse om helt eller delvist bortfald af tilsagn, nedsættelse og tilbagebetaling af støtte, hvis 1) tilsagnshaver har afgivet urigtige eller vildledende oplysninger eller har fortiet oplysninger af betydning for sagens afgørelse, 2) tilsagnshaver ikke sikrer, at Fiskeristyrelsen får adgang til de oplysninger, som ansøger har pligt til at afgive efter § 6, 3) tilsagnshaver ikke overholder betingelserne i § 8, eller 4) ansøger ikke overholder forpligtelserne, jf. § 25, stk. 2 og stk. 5. Stk. 2. Afgørelse om en forholdsmæssig reduktion af tilskuddet efter stk. 1, træffes ud fra en vurdering af arten og betydningen og det økonomiske tab for EHFF, jf. artikel 143, stk. 2, i forordning nr. 2013/1303/EU, jf. dog stk. 3 og §§ 22 og 23. Stk. 3. For at fastlægge omfanget af en overtrædelse af betingelserne i stk. 1, vurderer Fiskeristyrelsen, hvor stor en del af projektet, som er berørt af overtrædelsen, og der sker kun nedsættelse for den del. Stk. 4. Ved opgørelse af tilbagebetalingskravet tillægges renter, hvis fristen for tilbagebetalingen overskrides. Rentetillægget beregnes for perioden mellem fristen for tilbagebetaling og datoen for tilbagebetalingen og med den i lov om renter ved forsinket betaling m.v. (renteloven) fastsatte referencesats med tillæg."
    },
    {
      "provision_ref": "8:22",
      "chapter": "8",
      "section": "22",
      "content": "§ 22. Fiskeristyrelsen kræver tilskuddet delvist tilbagebetalt, hvis der konstateres manglende overholdelse af § 12, stk. 1, nr. 5. Beløbet, der kræves tilbagebetalt udgør 1 pct. dog maksimalt 50.000 kr. af det udbetalte tilskud."
    },
    {
      "provision_ref": "8:23",
      "chapter": "8",
      "section": "23",
      "content": "§ 23. Fiskeristyrelsen kan træffe afgørelse om midlertidig suspendering af udbetaling af støtte i medfør af denne bekendtgørelse, hvis ansøger tidligere har modtaget støtte, som EU-Kommissionen ved en tidligere afgørelse har fundet ulovlig og uforenelig med det indre marked, og ikke har efterkommet påbud om tilbagebetaling. Stk. 2. Fiskeristyrelsen kan træffe afgørelse om udbetaling af støtte, når ansøger kan dokumentere tilbagebetaling af støtte, som EU-Kommissionen ved en tidligere afgørelse har fundet ulovlig og uforenelig med det indre marked."
    },
    {
      "provision_ref": "9:24",
      "chapter": "9",
      "section": "24",
      "content": "§ 24. Fiskeristyrelsen kan anerkende tilfælde af force majeure og andre ekstraordinære omstændigheder, der forhindrer tilsagnshaver i at gennemføre projektet inden for projektperioden og opfylde de betingelser, der er knyttet til tilsagnet. Hvis Fiskeristyrelsen anerkender tilfælde af force majeure eller andre ekstraordinære omstændigheder, sker der ikke bortfald af tilsagn og tilbagebetaling eller nedsættelse af støtte, jf. denne bekendtgørelses kapitel 8. Stk. 2. Hvis tilsagnshaver eller dennes dødsbo ønsker at påberåbe sig force majeure eller andre ekstraordinære omstændigheder, skal dette meddeles Fiskeristyrelsen skriftligt senest 15 arbejdsdage efter det tidspunkt, hvor tilsagnshaver eller dennes dødsbo er i stand til at gøre det. Meddelelsen skal være vedlagt fyldestgørende dokumentationsmateriale. Stk. 3. Fiskeristyrelsen kan kun anerkende force majeure eller andre ekstraordinære omstændigheder, hvis de indtrufne begivenheder konkret forhindrer tilsagnshaver i at gennemføre projektet og opfylde de betingelser, der er knyttet til tilsagnet, og hvis tilsagnshaver ikke ved en forholdsmæssig indsats kunne have sikret sig herimod."
    },
    {
      "provision_ref": "10:25",
      "chapter": "10",
      "section": "25",
      "content": "§ 25. Fiskeristyrelsen forestår den fysiske og administrative kontrol samt den efterfølgende regnskabskontrol af projekter, der modtager støtte efter denne bekendtgørelse. Stk. 2. Tilsagnshaver skal give besked til Fiskeristyrelsen senest 14 dage inden ophugningen påbegyndes, jf. § 5. Stk. 3. Fiskeristyrelsen kan til brug for kontrollen indhente relevante oplysninger fra andre myndigheder. Stk. 4. Fiskeristyrelsen kan til brug for kontrollen indhente alle nødvendige oplysninger fra ansøger. Stk. 5. Tilsagnshaver skal sikre kontrolmyndighedens adgang til projektområdet og det fysiske projektmateriale i forbindelse med kontrol."
    },
    {
      "provision_ref": "11:26",
      "chapter": "11",
      "section": "26",
      "content": "§ 26. Afgørelser om støtte truffet i henhold til denne bekendtgørelse kan påklages til Miljø- og Fødevareklagenævnet, som behandler sagen i en af nævnets afdelinger, jf. § 3, stk. 1, i lov nr. 1715 af 27. december 2016 om Miljø- og Fødevareklagenævnet, og kan derfor ikke indbringes for anden administrativ myndighed. Stk. 2. Klage til Miljø- og Fødevareklagenævnet indgives skriftligt via Miljø- og Fødevareklagenævnets klageportal."
    },
    {
      "provision_ref": "12:27",
      "chapter": "12",
      "section": "27",
      "content": "§ 27. Bekendtgørelsen træder i kraft den 11. december 2022."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Fiskeristyrelsen kan efter ansøgning udbetale støtte til ophugning af fartøjer til torskefiskere, jf. § 2, som er påvirkede af situationen i Østersøen.",
      "valid_from": "2022-12-09",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Støtte i medfør § 1 kan gives til erhvervsfiskerselskaber i medfør af fiskerilovens § 16 og til erhvervsfiskere med A-status i medfør af fiskerilovens § 14, som er afhængige af fiskeriet i Østersøen.",
      "valid_from": "2022-12-09",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. En ansøgning, der indgives af en operatør i henhold til denne bekendtgørelse, kan ikke antages til behandling, såfremt den ikke er antagelig i medfør af artikel 10, i Rådets forordning nr. 2014/508/EU. En ansøgning fra en virksomhed med en eller flere (med)ejere er uantagelig, hvis bare én af disse er uantagelige.",
      "valid_from": "2022-12-09",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. I denne bekendtgørelse forstås ved: 1) Aktiv erhvervsfisker: Person, der er registreret som erhvervsfisker med A-status eller selskab, der er registreret som erhvervsfiskerselskab, i henhold til fiskeriloven. 2) Aktive fartøjer: Fartøjer, der er registreret som aktive i Fiskeristyrelsens fartøjsregister. 3) Ansøger: Fartøjsejere, i første led, der er aktive erhvervsfiskerselskaber i medfør af fiskerilovens § 16 eller aktive erhvervsfiskere med A-status i medfør af fiskerilovens § 14. 4) Bestemmende indflydelse: Ved bestemmende indflydelse forstås ejerskab eller rådighed over stemmerettigheder, således at der direkte eller indirekte ejes mere end 50 % af selskabskapitalen, eller rådes over mere end 50 % af stemmerne. 5) EHFF: Den Europæiske Hav- og Fiskerifond (2014-2020). 6) Fartøjets forsikringssum: Det der bliver udbetalt fra forsikringen i tilfælde af forlis vurderet ud fra fartøjets værdi. Dette inkluderer alene selve fartøjets værdi inklusiv tilhørende udstyr. Øvrige former for forsikringssummer er ikke inkluderet. 7) Fysisk fartøj: Et fartøj med en tilhørende EU-identifikationsnummer. 8) Havdage: Antal døgn i et givent kalenderår, hvor et fartøj er til havs i forbindelse med en fangstrejse. Havdage udregnes som antal timer fra afrejse til ankomst divideret med 24, og herefter oprundet til nærmeste antal hele døgn. En kontinuerlig fangstrejseperiode fortsætter så længe, der er mindre end 24 timer fra ankomst til næste afsejling. 9) Kapacitet: Bruttotonnage målt i BT og motoreffekt målt i kW, som kan henføres til et fartøj, opført i Søfartsstyrelsens registre og i Fiskeristyrelsens fartøjsregister. 10) Kriseramt virksomhed: En virksomhed, for hvilken mindst én af de omstændigheder, der er nævnt i pkt. 20 litra a-d i Meddelelse fra Kommissionen om Rammebestemmelser for statsstøtte til redning og omstrukturering af kriseramte ikke-finansielle virksomheder (2014-C 249/01), gælder. 11) Kvote: Den mængde af en bestand i et nærmere angivet farvandsområde, som står til rådighed for dansk fiskeri i et kvoteår. 12) Landingsværdi: Data fra Fiskeristyrelsens registre for hvert enkelte fysiske fartøjs landinger og afregningspriser. 13) Operatør: En fysisk eller juridisk person, der driver eller ejer en virksomhed, som udfører aktiviteter på ethvert trin i produktions-, forarbejdnings-, afsætnings-, distributions- og detailkæderne for fiskevarer og akvakulturprodukter. 14) Ophugning: Fysisk ophugning af et fysisk fartøj. 15) Ophugningssted: Ophugningssted, der er godkendt af myndighederne til at foretage ophugning af fartøjer. For fartøjer der er 500 BT eller derover, skal ophugningsstedet fremgå af den europæiske liste over skibsophugningsanlæg, jf. bilaget til Kommissionens Gennemførelsesafgørelse (EU) 2020/95 af 22. januar 2020. 16) Scrapværdi: Den laveste værdi, et aktiv, kan nedskrives til i slutningen af aktivets levetid. 17) Søfartsstyrelsens registre: Skibsregistrets særregistre over fiskerfartøjer og Skibsregistrets Fartøjsfortegnelse. 18) Værdifastsættelse: fastsættelse af fartøjets værdi foretaget af en mægler. Værdifastsættelse af andet end selve fartøjet og tilhørende udstyr er ikke inkluderet.",
      "valid_from": "2022-12-09",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Al skriftlig kommunikation med Fiskeristyrelsen i forbindelse med tilskud efter denne bekendtgørelse skal ske med sikker Digital Post.",
      "valid_from": "2022-12-09",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Ansøgning om støtte efter § 1, indgives til Fiskeristyrelsen på det ansøgningsskema, der er tilgængeligt for ordningen på Fiskeristyrelsens hjemmeside. Stk. 2. Fiskeristyrelsen kvitterer for, at ansøgningen er modtaget og kan i forbindelse hermed give tilladelse til, at projektet sættes i gang for egen regning og risiko. Stk. 3. Ansøgning om støtte kan indsendes i den periode der er angivet på Fiskeristyrelsens hjemmeside. Stk. 4. Modtager ansøger kvotekompensationsstøtte efter brexittilpasningsreserven, kan der ikke modtages ophugningsstøtte til samme fartøj efter denne støtteordning. Stk. 5. Ansøgning om tilsagn skal indeholde: 1) Et ansøgningsskema, hvor de påkrævede oplysninger er afgivet. 2) En underskrevet tro- og love-erklæring om, at ansøger er antagelig i medfør af artikel 10, stk. 1, i Rådets forordning nr. 2014/508/EU. 3) En underskrevet tro- og love-erklæring om, at ansøger ikke har begået svig i forbindelse med EFF eller EHFF, som omhandlet i artikel 10, stk. 3, i Rådets forordning nr. 2014/508/EU. 4) Den gældende forsikringspolice eller værdifastsættelse af fartøjet fra to uafhængige mæglere, til fastsættelse af beløbet for støtte til ophugning. 5) For udgifter over 100.000 kr. fremsendes dokumentation for rimeligheden af prisen. Dette gøres ved at ansøger indsender to direkte sammenlignelige tilbud afgivet af to ophugningssteder med forskellige CVR numre, som er uafhængige af hinanden og af ansøger. Stk. 6. Er der tegnet ny forsikringspolice efter 1. januar 2022, indsendes tidligere forsikringspolicer for fartøjet som dokumentation for rimeligheden af forsikringssummen i den gældende forsikringspolice, jf. stk. 5, nr. 4. Stk. 7. Ansøger kan give fuldmagt til, at en anden end ansøger udfylder og sender ansøgningen.",
      "valid_from": "2022-12-09",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Fiskeristyrelsen kan give helt eller delvist afslag på ansøgningen, hvis 1) de påkrævede oplysninger i ansøgningen, jf. § 6, ikke er afgivet, 2) Fiskeristyrelsen vurderer, at de ansøgte beløb ikke er rimelige, jf. § 6, stk. 5, nr. 5, eller 3) udgifterne ikke er tilskudsberettigede, jf. §§ 13 og 14.",
      "valid_from": "2022-12-09",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Tilsagn om støtte er betinget af, at 1) ansøger er aktiv erhvervsfisker, 2) ansøger ikke er en kriseramt virksomhed, 3) ansøger ejer fartøjet på ansøgningstidspunktet, 4) fartøjet, der søges om støtte til ophugning af, er aktivt på ansøgningstidspunktet, 5) fartøjet, der søges om støtte til ophugning af er optaget i Skibsregisterets Særregister for fiskerfartøjer, samt registreret i Fiskeristyrelsens register over fartøjer med tilladelse til at drive erhvervsmæssigt fiskeri i Danmark, 6) ansøger under hele projektperioden og i en periode på fem år efter slutudbetalingen opfylder betingelserne om antagelighed, jf. artikel 10, stk. 2, i Rådets forordning nr. 2014/508/EU, 7) ansøger ikke har begået svig som omhandlet i artikel 10, stk. 3, i Rådets forordning nr. 2014/508/EU, 8) mindst 25% af fartøjets landinger skal komme fra torsk i Østersøen beregnet på et gennemsnit af landinger i 2017-2019, 9) fartøjet har udført fiskeriaktivitet i mindst 90 havdage om året i 2020 og 2021, 10) ophugning af fartøjet fører til permanent ophør af fartøjets fiskeriaktivitet, 11) fiskeritilladelser og -licenser fjernes permanent fra fartøjet, og 12) fartøjets kapacitet udtages permanent fra den danske flådekapacitet og ikke genintroduceres. Stk. 2. Fartøjer, der har landet torsk i den østlige Østersø, skal have udført fiskeriaktivitet i mindst 90 havdage i 2017 og 2018, og derfor gælder stk. 1, nr. 9 ikke for dem.",
      "valid_from": "2022-12-09",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Den afsatte bevillingsmæssige ramme er på 50 mio. kr. til støtte efter denne bekendtgørelse. Stk. 2. Den bevillingsmæssige ramme er indikativ.",
      "valid_from": "2022-12-09",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Der gives tilsagn om støtte, indtil den bevillingsmæssige ramme, jf. § 9, er opbrugt. Stk. 2. Hvis det samlede beløb der ansøges for, overstiger den bevillingsmæssige ramme, prioriteres ansøgningerne efter 1) største afhængighed af landinger af torsk i Østersøen, beregnet på et gennemsnit af landinger i 2017-2019, og 2) fartøjets ophugningspris pr. BT., beregnet ud fra fartøjets forsikringssum eller en værdifastsættelse af fartøjet fra mægler divideret med fartøjets BT. Stk. 3. Står to projekter til samme prioritering efter stk. 2, prioriteres det billigste af de to projekter.",
      "valid_from": "2022-12-09",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Såfremt de resterende midler på rammen ikke muliggør, at den næste ansøgning i prioriteringsrækkefølgen kan opnå det fulde ansøgte beløb, kan Fiskeristyrelsen tilbyde de resterende midler til denne ansøger. Stk. 2. Fiskeristyrelsens valg vil afhænge af størrelsen af de resterende midler samt det ansøgte beløb. Stk. 3. Det er en betingelse, at det ansøgte projekt gennemføres i overensstemmelse med ansøgningen og på samme vilkår, som hvis det havde modtaget det fulde ansøgte beløb.",
      "valid_from": "2022-12-09",
      "valid_to": null
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Bevaring af tilsagn om støtte er betinget af, at 1) projektet gennemføres i overensstemmelse med tilsagnet, 2) projektet gennemføres af tilsagnshaver, 3) fartøjet ophugges senest den dato, der er angivet i tilsagnet, 4) ophugningen foregår på et godkendt ophugningssted inden for EU, 5) alle dokumenter vedrørende projektet med tilhørende regnskabsbilag holdes tilgængelige for Fiskeristyrelsen i mindst 5,5 år fra udbetalingstidspunktet, 6) tilsagnshaver har et særskilt regnskabssystem eller en passende regnskabskode for alle transaktioner med tilknytning til projektet, og 7) tilsagnshaver ikke registrerer noget fartøj inden for 5 år efter udbetaling efter denne bekendtgørelse. Stk. 2. Stk. 1, nr. 7 gælder for tilsagnshaver og bagvedliggende ejer med bestemmende indflydelse. Stk. 3. Fiskeristyrelsen kan fastsætte yderligere betingelser i tilsagnet. Stk. 4. Fiskeristyrelsen kan offentliggøre resultaterne af de projekter, som modtager støtte.",
      "valid_from": "2022-12-09",
      "valid_to": null
    },
    {
      "provision_ref": "5:13",
      "chapter": "5",
      "section": "13",
      "content": "§ 13. Støtten omfatter følgende: 1) Op til 100 pct. af omkostningerne ved ophugning af fartøjet. 2) Værdien af det ophuggede fartøj, fastsat på basis af forsikringssummen i den gældende forsikringspolice fratrukket 15 % eller den billigste værdifastsættelse af fartøjet foretaget af en mægler, jf. § 6, stk. 5, nr. 4. Stk. 2. Er der tegnet ny forsikringspolice efter 1. januar 2022, kan værdien af det ophuggede fartøj fastsættes efter tidligere forsikringspolicer. Stk. 3. Er der, inden ophugningen, fjernet skibsdele, skal værdien af disse dele modregnes støtten. Fastsættelsen af værdien af de fjernede dele, skal ske ud fra delenes scrapværdi. Stk. 4. Fiskeristyrelsen kan modregne værdien af skrotmateriale fra fartøjer, jf. § 19, stk. 6, såfremt skrotmaterialet ikke har indgået i prisen for den fysiske ophugning af fartøjet.",
      "valid_from": "2022-12-09",
      "valid_to": null
    },
    {
      "provision_ref": "5:14",
      "chapter": "5",
      "section": "14",
      "content": "§ 14. Støtten kan ikke omfatte følgende: 1) Omkostninger forbundet med transport af fartøjet til ophugningsstedet. 2) Advokat- og revisionsomkostninger. 3) Finansierings- og pengeinstitutomkostninger, jf. forordning nr. 1303/2013, artikel 69, stk. 3, litra a. 4) Udgifter, der ikke er specificerede i budgettet, jf. dog § 13. 5) Udgifter, hvortil der er modtaget tilskud fra anden offentlig myndighed, undtagen særlige garantier, kautioner og lignende. 6) Udgifter, hvortil der gives andre EU-tilskud. 7) Udgifter, hvor fakturaen ikke er udstedt til tilsagnshaver. 8) Udgifter, der ikke er afholdt af tilsagnshaver. 9) Udgifter, som tilsagnshaver har afholdt, inden Fiskeristyrelsen har givet tilsagn eller givet tilladelse til at igangsætte projektet, jf. § 6, stk. 2. 10) Udgifter til moms, jf. forordning nr. 1303/2013, artikel 69, stk. 3, litra c. 11) Udgifter, vedrørende aktiviteter, som tilsagnshaver er forpligtet til at gennemføre i medfør af anden lovgivning. 12) Værdien af tilsagnshavers eget arbejde. 13) Udgifter til udarbejdelse af ansøgning om tilskud. 14) Udgifter til mægler i forbindelse med værdifastsættelse af fartøj.",
      "valid_from": "2022-12-09",
      "valid_to": null
    },
    {
      "provision_ref": "5:15",
      "chapter": "5",
      "section": "15",
      "content": "§ 15. For tilskud, der er ydet til investeringer på fartøjet under Hav- og Fiskeriudviklingsprogrammet inden for de sidste 3 år for SMV’er og 5 år for ikke-SMV’er regnet fra slutudbetalingstidspunktet, vil tilskud blive krævet tilbagebetalt forholdsmæssigt pr. påbegyndt kalenderdag, beregnet fra datoen for slutudbetaling af tilskud til datoen for fartøjets sletning som fiskerfartøj. Stk. 2. Tilbagebetalingen vil blive modregnet i tilskudsbeløbet i forbindelse med udbetaling.",
      "valid_from": "2022-12-09",
      "valid_to": null
    },
    {
      "provision_ref": "6:16",
      "chapter": "6",
      "section": "16",
      "content": "§ 16. Ændring af et projekt kan godkendes af Fiskeristyrelsen på betingelse af, at ændringen er i overensstemmelse med projektets formål. Anmodning om ændring af projektet skal indsendes på et særligt skema, der findes på Fiskeristyrelens hjemmeside. Ansøgning om ændring af et projekt skal godkendes af Fiskeristyrelsen, inden ændringen må sættes i gang. Stk. 2. Anmodning om ændring af et projekt skal være modtaget i Fiskeristyrelsen senest to måneder før den dato, hvor projektet senest skal være afsluttet. Stk. 3. Anmodning om ændring af projektet kan ikke godkendes, såfremt ændringen betyder, at projektet i sin ændrede form ikke ville være blevet prioriteret, jf. § 10. Stk. 4. Tilsagnsbeløbet kan ikke forhøjes i forbindelse med ændring af et projekt. Stk. 5. Anmodning om ændring af projektet kan ikke godkendes, såfremt ændringen betyder, at projektet i sin ændrede form ikke ville være blevet prioriteret, jf. § 10. Stk. 6. Budgetændringer på under 10 pct. mellem de enkelte omkostningsarter, herunder budgetændringer, der vedrører uforudsete udgifter, som ikke er omfattet af en omkostningsart, men er direkte relaterede til og nødvendige for gennemførelse af projektet, kan ske uden Fiskeristyrelsens godkendelse, jf. dog stk. 7. Stk. 7. Stk. 6 finder kun anvendelse, hvis det samlede budget ikke overskrides, og hvis projektet trods ændringerne gennemføres i overensstemmelse med tilsagnet. Stk. 6 gælder ikke, hvis omkostninger som følge af ændringen overstiger 100.000 kr., da der i så fald skal indsendes to sammenlignelige tilbud , jf. § 6, stk. 5, nr. 5.",
      "valid_from": "2022-12-09",
      "valid_to": null
    },
    {
      "provision_ref": "6:17",
      "chapter": "6",
      "section": "17",
      "content": "§ 17. Fiskeristyrelsen kan efter ansøgning tillade, at tilsagnet overdrages til en anden, der i henhold til denne bekendtgørelse kan være tilsagnshaver. Stk. 2. Den, der får overdraget tilsagnet overtager alle rettigheder og forpligtelser. Stk. 3. Anmodning om overdragelse efter stk. 1, skal indsendes til Fiskeristyrelsen på et særligt skema, som skal udfyldes både af overdrager og erhverver. Skemaet findes på Fiskeristyrelsens hjemmeside.",
      "valid_from": "2022-12-09",
      "valid_to": null
    },
    {
      "provision_ref": "6:18",
      "chapter": "6",
      "section": "18",
      "content": "§ 18. Der kan ikke ansøges om en forlængelse af projektperioden.",
      "valid_from": "2022-12-09",
      "valid_to": null
    },
    {
      "provision_ref": "7:19",
      "chapter": "7",
      "section": "19",
      "content": "§ 19. Udbetaling af støtte sker på baggrund af de af tilsagnshaver indsendte oplysninger. Anmodning om udbetaling af tilskud skal indsendes på det udbetalingsskema, der findes på Fiskeristyrelsens hjemmeside, og vedlægges 1) dokumentation for den fysiske ophugning af fartøjet, 2) dokumentation for at ophugningen af fartøjet er foregået på et godkendt ophugningssted i EU, 3) dokumentation for at fartøjet er slettet i skibsregisteret og Fiskeristyrelsens register over fiskerfartøjer, 4) faktura og betalingsdokumentation fra den virksomhed, der har foretaget den fysiske ophugning, 5) en slutrapport, der skal udfærdiges på et særligt skema, der findes på Fiskeristyrelsens hjemmeside, 6) en underskrevet tro- og love-erklæring om, at ansøger er antagelig i medfør af artikel 10, stk. 1, i Rådets forordning nr. 2014/508/EU, og 7) en underskrevet tro- og love-erklæring om, at ansøger ikke har begået svig i forbindelse med EFF eller EHFF, som omhandlet i artikel 10, stk. 3, i Rådets forordning nr. 2014/508/EU. Stk. 2. Fiskeristyrelsen kan afvise at behandle en udbetalingsanmodning, hvis de påkrævede erklæringer, jf. stk. 1, nr. 6 og 7 ikke er givet eller hvis bilagene, jf. stk. 1, nr. 1-5 ikke indsendes i overskuelig form, herunder hvis der vedlægges bilag, som ikke er relevante for tilsagnet. Stk. 3. Anmodning om slutudbetaling skal være modtaget senest den 31. december 2023. Stk. 4. Alle udgifter skal være afholdt og betalt af tilsagnshaver. De skal være betalt senest på tidspunktet, hvor udbetalingsanmodningen indsendes, jf. stk. 3. Stk. 5. Hvis der i anmodningen om udbetaling indgår faktura, som er udstedt af en leverandør, som ikke er uafhængig af tilsagnshaver, giver Fiskeristyrelsen højst tilskud til kostprisen. Tilsagnshaver skal dokumentere kostprisen. Hvis kostprisen ikke dokumenteres, og Fiskeristyrelsen ikke kan fastsætte kostprisen skønsmæssigt, vil fakturabeløbet blive nedsat med 25 pct., før tilskuddet beregnes. Stk. 6. Såfremt skrotmaterialet ikke indgår i beregningen af prisen for den fysiske ophugning af fartøjet, oplyses værdien i forbindelse med udbetalingsanmodningen.",
      "valid_from": "2022-12-09",
      "valid_to": null
    },
    {
      "provision_ref": "7:20",
      "chapter": "7",
      "section": "20",
      "content": "§ 20. Fiskeristyrelsen udbetaler støtten til tilsagnshavers NemKonto.",
      "valid_from": "2022-12-09",
      "valid_to": null
    },
    {
      "provision_ref": "8:21",
      "chapter": "8",
      "section": "21",
      "content": "§ 21. Fiskeristyrelsen kan træffe afgørelse om helt eller delvist bortfald af tilsagn, nedsættelse og tilbagebetaling af støtte, hvis 1) tilsagnshaver har afgivet urigtige eller vildledende oplysninger eller har fortiet oplysninger af betydning for sagens afgørelse, 2) tilsagnshaver ikke sikrer, at Fiskeristyrelsen får adgang til de oplysninger, som ansøger har pligt til at afgive efter § 6, 3) tilsagnshaver ikke overholder betingelserne i § 8, eller 4) ansøger ikke overholder forpligtelserne, jf. § 25, stk. 2 og stk. 5. Stk. 2. Afgørelse om en forholdsmæssig reduktion af tilskuddet efter stk. 1, træffes ud fra en vurdering af arten og betydningen og det økonomiske tab for EHFF, jf. artikel 143, stk. 2, i forordning nr. 2013/1303/EU, jf. dog stk. 3 og §§ 22 og 23. Stk. 3. For at fastlægge omfanget af en overtrædelse af betingelserne i stk. 1, vurderer Fiskeristyrelsen, hvor stor en del af projektet, som er berørt af overtrædelsen, og der sker kun nedsættelse for den del. Stk. 4. Ved opgørelse af tilbagebetalingskravet tillægges renter, hvis fristen for tilbagebetalingen overskrides. Rentetillægget beregnes for perioden mellem fristen for tilbagebetaling og datoen for tilbagebetalingen og med den i lov om renter ved forsinket betaling m.v. (renteloven) fastsatte referencesats med tillæg.",
      "valid_from": "2022-12-09",
      "valid_to": null
    },
    {
      "provision_ref": "8:22",
      "chapter": "8",
      "section": "22",
      "content": "§ 22. Fiskeristyrelsen kræver tilskuddet delvist tilbagebetalt, hvis der konstateres manglende overholdelse af § 12, stk. 1, nr. 5. Beløbet, der kræves tilbagebetalt udgør 1 pct. dog maksimalt 50.000 kr. af det udbetalte tilskud.",
      "valid_from": "2022-12-09",
      "valid_to": null
    },
    {
      "provision_ref": "8:23",
      "chapter": "8",
      "section": "23",
      "content": "§ 23. Fiskeristyrelsen kan træffe afgørelse om midlertidig suspendering af udbetaling af støtte i medfør af denne bekendtgørelse, hvis ansøger tidligere har modtaget støtte, som EU-Kommissionen ved en tidligere afgørelse har fundet ulovlig og uforenelig med det indre marked, og ikke har efterkommet påbud om tilbagebetaling. Stk. 2. Fiskeristyrelsen kan træffe afgørelse om udbetaling af støtte, når ansøger kan dokumentere tilbagebetaling af støtte, som EU-Kommissionen ved en tidligere afgørelse har fundet ulovlig og uforenelig med det indre marked.",
      "valid_from": "2022-12-09",
      "valid_to": null
    },
    {
      "provision_ref": "9:24",
      "chapter": "9",
      "section": "24",
      "content": "§ 24. Fiskeristyrelsen kan anerkende tilfælde af force majeure og andre ekstraordinære omstændigheder, der forhindrer tilsagnshaver i at gennemføre projektet inden for projektperioden og opfylde de betingelser, der er knyttet til tilsagnet. Hvis Fiskeristyrelsen anerkender tilfælde af force majeure eller andre ekstraordinære omstændigheder, sker der ikke bortfald af tilsagn og tilbagebetaling eller nedsættelse af støtte, jf. denne bekendtgørelses kapitel 8. Stk. 2. Hvis tilsagnshaver eller dennes dødsbo ønsker at påberåbe sig force majeure eller andre ekstraordinære omstændigheder, skal dette meddeles Fiskeristyrelsen skriftligt senest 15 arbejdsdage efter det tidspunkt, hvor tilsagnshaver eller dennes dødsbo er i stand til at gøre det. Meddelelsen skal være vedlagt fyldestgørende dokumentationsmateriale. Stk. 3. Fiskeristyrelsen kan kun anerkende force majeure eller andre ekstraordinære omstændigheder, hvis de indtrufne begivenheder konkret forhindrer tilsagnshaver i at gennemføre projektet og opfylde de betingelser, der er knyttet til tilsagnet, og hvis tilsagnshaver ikke ved en forholdsmæssig indsats kunne have sikret sig herimod.",
      "valid_from": "2022-12-09",
      "valid_to": null
    },
    {
      "provision_ref": "10:25",
      "chapter": "10",
      "section": "25",
      "content": "§ 25. Fiskeristyrelsen forestår den fysiske og administrative kontrol samt den efterfølgende regnskabskontrol af projekter, der modtager støtte efter denne bekendtgørelse. Stk. 2. Tilsagnshaver skal give besked til Fiskeristyrelsen senest 14 dage inden ophugningen påbegyndes, jf. § 5. Stk. 3. Fiskeristyrelsen kan til brug for kontrollen indhente relevante oplysninger fra andre myndigheder. Stk. 4. Fiskeristyrelsen kan til brug for kontrollen indhente alle nødvendige oplysninger fra ansøger. Stk. 5. Tilsagnshaver skal sikre kontrolmyndighedens adgang til projektområdet og det fysiske projektmateriale i forbindelse med kontrol.",
      "valid_from": "2022-12-09",
      "valid_to": null
    },
    {
      "provision_ref": "11:26",
      "chapter": "11",
      "section": "26",
      "content": "§ 26. Afgørelser om støtte truffet i henhold til denne bekendtgørelse kan påklages til Miljø- og Fødevareklagenævnet, som behandler sagen i en af nævnets afdelinger, jf. § 3, stk. 1, i lov nr. 1715 af 27. december 2016 om Miljø- og Fødevareklagenævnet, og kan derfor ikke indbringes for anden administrativ myndighed. Stk. 2. Klage til Miljø- og Fødevareklagenævnet indgives skriftligt via Miljø- og Fødevareklagenævnets klageportal.",
      "valid_from": "2022-12-09",
      "valid_to": null
    },
    {
      "provision_ref": "12:27",
      "chapter": "12",
      "section": "27",
      "content": "§ 27. Bekendtgørelsen træder i kraft den 11. december 2022.",
      "valid_from": "2022-12-09",
      "valid_to": null
    }
  ],
  "definitions": [
    {
      "term": "bestemmende indflydelse",
      "definition": "ejerskab eller rådighed over stemmerettigheder, således at der direkte eller indirekte ejes mere end 50 % af selskabskapitalen, eller rådes over mere end 50 % af stemmerne",
      "source_provision": "2:4"
    }
  ]
}
