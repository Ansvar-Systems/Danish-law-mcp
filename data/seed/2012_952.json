{
  "id": "2012:952",
  "type": "statute",
  "title": "Bekendtgørelse om forældremyndighed, barnets bopæl og samvær m.v.",
  "short_name": "BEK H#LOKDOK04",
  "status": "in_force",
  "issued_date": "2012-09-24",
  "url": "https://www.retsinformation.dk/eli/lta/2012/952/xml",
  "description": "Retsinformation source. DocumentId=BS000337; AccessionNumber=B20120095205; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. En anmodning eller anmeldelse om forældremyndighed indgives til statsforvaltningen på det sted, hvor barnet har bopæl, jf. dog stk. 2-6. Stk. 2. I de tilfælde, der er nævnt i retsplejelovens § 448 f, stk. 1, nr. 2, eller i artikel 7 i Haagerkonventionen af 19. oktober 1996 om kompetence, lovvalg, anerkendelse, fuldbyrdelse og samarbejde vedrørende forældreansvar og foranstaltninger til beskyttelse af børn (Haagerbørnebeskyttelseskonventionen), indgives en anmodning eller anmeldelse om forældremyndighed til statsforvaltningen på det sted, hvor barnet havde bopæl før bortførelsen til eller tilbageholdelsen i udlandet. Stk. 3. I de tilfælde, der er nævnt i retsplejelovens § 448 f, stk. 1, nr. 3-5, eller i artikel 6, 11 eller 12 i Haagerbørnebeskyttelseskonventionen, indgives en anmodning eller anmeldelse om forældremyndighed til statsforvaltningen på det sted, hvor barnet opholder sig. Stk. 4. Anmeldelse af en aftale om fælles forældremyndighed, jf. lovens § 9, over et ufødt barn indgives til statsforvaltningen på det sted, hvor moderen har bopæl eller opholder sig. Stk. 5. Kan en anmodning eller en anmeldelse om forældremyndighed ikke indgives til en statsforvaltning efter stk. 1-4, indgives den til Statsforvaltningen Hovedstaden. Stk. 6. Hvis forældrene er enige herom, kan en anmodning eller anmeldelse om forældremyndighed uanset stk. 1-5 indgives til en anden statsforvaltning. Stk. 7. Den statsforvaltning, som efter stk. 1-5 skal behandle sagen, kan bestemme, at sagen overføres til en anden statsforvaltning, hvis det er mest hensigtsmæssigt, at sagen behandles der."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. § 1 finder tilsvarende anvendelse på sager om barnets bopæl."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. § 1 finder tilsvarende anvendelse på sager om fastsættelse eller ændring af samvær. § 1 finder endvidere anvendelse på sager om anden kontakt med barnet, jf. lovens § 22, om fratagelse af orienteringsretten, jf. lovens § 23, om afgørelse om udlandsrejse, jf. lovens § 25, og på sager, hvor et barn, der er fyldt 10 år, efter lovens § 35 anmoder statsforvaltningen om at indkalde forældrene til et møde om forældremyndighed, barnets bopæl eller samvær."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Den statsforvaltning, der behandler en sag om forældremyndighed, barnets bopæl eller samvær, tager stilling til rådgivning og konfliktmægling. Stk. 2. Verserer der ikke en sag om forældremyndighed, barnets bopæl eller samvær, indgives anmodning om rådgivning eller konfliktmægling til statsforvaltningen på det sted, hvor barnet eller en af forældrene har bopæl. Hvis forældrene er enige herom, kan anmodningen indgives til en anden statsforvaltning."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Anmeldelse til statsforvaltningen af en aftale om fælles forældremyndighed, jf. lovens § 9, ophør af fælles forældremyndighed, jf. lovens § 10, eller overførsel af forældremyndighed fra den ene forælder til den anden, jf. lovens § 13, stk. 1, skal ske på en godkendt blanket. Stk. 2. Hvis barnet er født i udlandet, skal der ved aftale om fælles forældremyndighed og ved aftale om overførsel af forældremyndigheden fra den ene forælder til den anden vedlægges dokumentation for, at aftalen angår et fælles barn. Stk. 3. Anmeldelse skal ske senest 2 måneder efter, at den første af forældrene har underskrevet blanketten. Når statsforvaltningen har modtaget blanketten med bilag, jf. stk. 2, i underskrevet og dateret stand, er anmeldelse sket. Statsforvaltningen påtegner blanketten om modtagelsen af anmeldelsen og sender en kopi med statsforvaltningens påtegning til forældrene. Stk. 4. Anmeldelse af aftale om ophør af fælles forældremyndighed eller overførsel af forældremyndigheden fra den ene forælder til en anden, som er indgået før barnets fødsel, eller anmeldelse af en tidsbegrænset eller i øvrigt betinget aftale om forældremyndighed kan ikke modtages."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Ved anmodning om godkendelse af en aftale om overførsel af forældremyndighed mellem andre end barnets forældre, jf. lovens § 13, stk. 2, indkalder statsforvaltningen parterne til et møde og vejleder dem om aftalens retsvirkninger. Stk. 2. Hvis barnet er født i udlandet, skal der vedlægges dokumentation for forældreskabet til barnet. Skal forældremyndigheden tillægges et ægtepar i forening, skal der vedlægges dokumentation for ægteskabet. Stk. 3. Hvis der ydes vederlag ved overførsel af forældremyndigheden, skal der oplyses herom i anmodningen. Stk. 4. Det møde, som er nævnt i stk. 1, kan tidligst afholdes 3 måneder efter barnets fødsel. Stk. 5. Statsforvaltningen kan anmode kommunen om en udtalelse om parterne og om barnet."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Hvis der ydes vederlag ved overførsel af forældremyndighed, afgør statsforvaltningen, om vederlaget skal indsættes i en godkendt forvaltningsafdeling som tilhørende barnet, jf. dog værgemålslovens § 35 og værgemålsbekendtgørelsens §§ 35-36, og underretter i så fald forvaltningsafdelingen herom. Stk. 2. Ydes der vederlag eller betaling for tabt arbejdsfortjeneste til indehaveren af forældremyndigheden, kan aftalen ikke godkendes."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Skal der før afgørelse efter lovens § 13, stk. 2, indhentes erklæring fra den af forældrene, som ikke har del i forældremyndigheden, jf. lovens § 36, stk. 1, skal statsforvaltningen vejlede den pågældende om muligheden for at få overført forældremyndigheden efter lovens § 14. Stk. 2. Er betingelserne for at godkende en aftale om overførsel af forældremyndighed efter lovens § 13, stk. 2, opfyldt trods en indsigelse fra den af forældrene, der ikke har del i forældremyndigheden, meddeler statsforvaltningen forældrene, at den vil godkende aftalen efter udløbet af en frist, som statsforvaltningen har fastsat. Indbringes sagen for Ankestyrelsen, Familieretsafdelingen, inden udløbet af denne frist, må aftalen ikke godkendes, før denne sag er afgjort."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Parterne indkaldes til at møde samtidigt til det møde, der er nævnt i § 6, stk. 1. De kan dog indkaldes til at møde hver for sig, navnlig hvis en af dem bor langt fra den statsforvaltning, der behandler sagen. I så fald afholdes mødet i statsforvaltningen på det sted, hvor den pågældende har bopæl eller opholder sig. Stk. 2. Har en af parterne eller begge parter bopæl eller ophold i Grønland, på Færøerne eller i udlandet, kan statsforvaltningen anmode Rigsombudsmanden i Grønland, Rigsombudsmanden på Færøerne eller en dansk repræsentation om at afholde mødet."
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Udebliver parterne fra det møde, der er nævnt i § 6, stk. 1, anses anmodningen som bortfaldet. Udebliver en af parterne, indkaldes parterne til et nyt møde, medmindre det konstateres, at anmodningen er bortfaldet. Udebliver parterne eller en af dem fra det andet møde, anses anmodningen som bortfaldet."
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Under behandlingen af en sag om forældremyndighed efter dødsfald, jf. lovens § 15, skal statsforvaltningen spørge skifteretten, om afdøde efter lovens § 16 har tilkendegivet, hvem der bør have tillagt forældremyndigheden. Stk. 2. Statsforvaltningen kan anmode kommunen om en udtalelse om parterne og om barnet. Stk. 3. Skal statsforvaltningen indhente erklæring fra den af forældrene, der ikke har del i forældremyndigheden, jf. lovens § 36, stk. 1, vejleder statsforvaltningen den pågældende om muligheden for at få tillagt forældremyndigheden efter lovens § 14 og § 15."
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Sker anmeldelse til retten af en aftale om fælles forældremyndighed, jf. lovens § 9, ophør af fælles forældremyndighed, jf. lovens § 10, eller overførsel af forældremyndighed fra den ene forælder til den anden, jf. lovens § 13, stk. 1, tilføres dette retsbogen, og udskrift heraf udleveres til forældrene. § 5, stk. 4, finder tilsvarende anvendelse."
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Statsforvaltningen skal sikre, at der er mulighed for overvåget samvær, når det skønnes nødvendigt i det enkelte tilfælde. Stk. 2. Forældrene skal ikke betale for overvågningen."
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Forældrene tilrettelægger transporten af barnet i forbindelse med samvær uden inddragelse af statsforvaltningen. Stk. 2. Statsforvaltningen kan efter anmodning i helt særlige tilfælde fastsætte vilkår om fordelingen af forældrenes ansvar for transporten."
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Statsforvaltningen skal træffe en midlertidig afgørelse om forældremyndighed og barnets bopæl efter lovens §§ 26-28 og en midlertidig afgørelse om samvær efter lovens § 29 hurtigst muligt og så vidt muligt inden 4 uger."
    },
    {
      "provision_ref": "5:16",
      "chapter": "5",
      "section": "16",
      "content": "§ 16. Statsforvaltningen kan fastsætte en frist for accept af tilbud om rådgivning eller konfliktmægling."
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Forældrene og barnet skal samtidig med fremsættelse af tilbud om rådgivning orienteres om indholdet af § 19, stk. 1-4. Stk. 2. Rådgivning er ikke betinget af, at begge forældre deltager. Indkaldelse til rådgivning skal ske, blot en af forældrene eller barnet vil deltage. Statsforvaltningen kan afslå rådgivning med den, der udebliver fra et møde om rådgivning. Må rådgivningen anses som formålsløs, hvis ikke begge forældre deltager, kan statsforvaltningen endvidere afslå rådgivning. Stk. 3. Statsforvaltningen tilrettelægger rådgivningen og bestemmer dens omfang. Stk. 4. Statsforvaltningens behandling af en sag om forældremyndighed, barnets bopæl eller samvær sættes i bero, indtil rådgivningen er afsluttet. Statsforvaltningen kan dog træffe midlertidig afgørelse om forældremyndighed, barnets bopæl eller samvær."
    },
    {
      "provision_ref": "5:18",
      "chapter": "5",
      "section": "18",
      "content": "§ 18. Forældrene skal samtidig med fremsættelse af tilbud om konfliktmægling orienteres om indholdet af § 19, stk. 1, 2 og 6. Stk. 2. Konfliktmæglingen er betinget af, at begge forældre deltager. Stk. 3. Statsforvaltningen tilrettelægger konfliktmæglingen og bestemmer dens omfang. Stk. 4. Statsforvaltningens behandling af en sag om forældremyndighed, barnets bopæl eller samvær sættes i bero, indtil konfliktmæglingen er afsluttet. Statsforvaltningen kan dog træffe midlertidig afgørelse om forældremyndighed, barnets bopæl eller samvær."
    },
    {
      "provision_ref": "5:19",
      "chapter": "5",
      "section": "19",
      "content": "§ 19. Der må ikke til brug for statsforvaltningens afgørelse af en sag om forældremyndighed, barnets bopæl eller samvær indhentes oplysninger, som forældrene eller barnet har givet under rådgivning eller konfliktmægling. Sådanne oplysninger må heller ikke af rådgiveren eller mægleren videregives til brug for afgørelsen, jf. dog stk. 2. Internt arbejdsmateriale vedrørende sådanne oplysninger må heller ikke udleveres til forældrene eller barnet. Stk. 2. Når konfliktmægling eller rådgivning er afsluttet, skal mægleren eller rådgiveren orientere sagsbehandleren om, hvorvidt forældrene er blevet enige, eller om statsforvaltningen skal fortsætte sagsbehandlingen. Stk. 3. Hvis forældrene eller barnet giver samtykke til, at oplysninger om den pågældende indhentes eller videregives fra rådgivningen, gælder stk. 1 ikke. Stk. 4. Forældrene kan anmode statsforvaltningens sagsbehandler om at deltage i rådgivningen. Hvis sagsbehandleren deltager, gælder stk. 1 ikke. Stk. 5. Statsforvaltningen kan vejlede forældrene om muligheden for at aftale, at der på baggrund af rådgivningen udarbejdes en sagkyndig udtalelse til brug for sagens videre behandling. Stk. 6. Er forældrene enige herom, kan de anmode om, at en skriftlig aftale indgået under konfliktmæglingen videregives til statsforvaltningens sagsbehandler."
    },
    {
      "provision_ref": "6:20",
      "chapter": "6",
      "section": "20",
      "content": "§ 20. Hvis statsforvaltningen beslutter, at barnet skal inddrages i en sag om forældremyndighed, barnets bopæl eller samvær gennem en samtale med barnet, skal denne samtale afholdes af en børnesagkyndig. Stk. 2. Barnet skal tilbydes rådgivning i forbindelse med samtalen. Stk. 3. Forældrene skal forud for afholdelsen af samtalen orienteres om samtalens karakter og betydning, medmindre det vurderes at være unødvendigt."
    },
    {
      "provision_ref": "7:21",
      "chapter": "7",
      "section": "21",
      "content": "§ 21. Varsling ved flytning efter lovens § 18 sker mellem forældrene uden inddragelse af statsforvaltningen."
    },
    {
      "provision_ref": "8:22",
      "chapter": "8",
      "section": "22",
      "content": "§ 22. En anmodning fra en udenlandsk myndighed om overførsel af kompetence efter artikel 8 eller 9 i Haagerbørnebeskyttelseskonventionen indgives til den statsforvaltning, som behandler den sag, som anmodningen vedrører, eller som efter §§ 1-3 skal behandle sagen, hvis anmodningen imødekommes, jf. dog stk. 2. Stk. 2. Stk. 1 finder ikke anvendelse, hvis den sag, som anmodningen vedrører, er indbragt for retten."
    },
    {
      "provision_ref": "8:23",
      "chapter": "8",
      "section": "23",
      "content": "§ 23. Efter anmodning fra en forældremyndighedsindehaver kan statsforvaltningen udstede en attest om forældremyndigheden over et barn, der har bopæl i Danmark, når forældremyndigheden følger af dansk ret. Stk. 2. Attesten udstedes på en godkendt blanket."
    },
    {
      "provision_ref": "8:24",
      "chapter": "8",
      "section": "24",
      "content": "§ 24. En anmodning efter § 23 indgives til statsforvaltningen på det sted, hvor barnet har bopæl. Hvis barnet ikke har bopæl i Danmark, indgives anmodningen til Statsforvaltningen Hovedstaden. Stk. 2. Uanset stk. 1 indgives anmodningen til den statsforvaltning, der senest har modtaget en anmeldelse af en aftale om forældremyndigheden over barnet, senest har truffet afgørelse om forældremyndigheden over barnet, eller senest har godkendt en aftale om forældremyndigheden over barnet. Stk. 3. Den statsforvaltning, som modtager en anmodning efter stk. 1-2, kan bestemme, at den skal behandles af en anden statsforvaltning, hvis det er mest hensigtsmæssigt, at den behandles der."
    },
    {
      "provision_ref": "8:25",
      "chapter": "8",
      "section": "25",
      "content": "§ 25. Den statsforvaltning, der har udstedt en attest efter § 23, kan tilbagekalde attesten, hvis forholdene har ændret sig, eller hvis indholdet af attesten ikke er korrekt."
    },
    {
      "provision_ref": "9:26",
      "chapter": "9",
      "section": "26",
      "content": "§ 26. Ankestyrelsen, Familieretsafdelingen, behandler klager over statsforvaltningens afgørelser, der er omfattet af lovens § 41, stk. 1 eller 4, artikel 8 og 9 i Haagerbørnebeskyttelseskonventionen og § 23, stk. 1, og § 25 i denne bekendtgørelse. Klage indgives til den statsforvaltning, der har truffet afgørelsen. Statsforvaltningen videresender klagen og sagens akter til Ankestyrelsen, Familieretsafdelingen. Stk. 2. Statsforvaltningen Syddanmark behandler klager over afgørelser truffet af myndigheder, institutioner m.v. efter lovens § 23, stk. 2, medmindre afgørelsen er truffet af sundhedsvæsenet."
    },
    {
      "provision_ref": "9:27",
      "chapter": "9",
      "section": "27",
      "content": "§ 27. Statsforvaltningen kan genoptage behandlingen af en påklaget afgørelse, hvis 1) klagen indeholder en ansøgning, som statsforvaltningen ikke har taget stilling til, 2) klagen indeholder væsentlige nye oplysninger, 3) der foreligger væsentlige oplysninger, som statsforvaltningen ikke har taget stilling til, eller 4) der er begået sagsbehandlingsfejl, der kan have betydning for afgørelsen. Stk. 2. Klageren kan påklage statsforvaltningens beslutning om at genoptage sagen til Ankestyrelsen, Familieretsafdelingen."
    },
    {
      "provision_ref": "10:28",
      "chapter": "10",
      "section": "28",
      "content": "§ 28. Bekendtgørelsen træder i kraft den 1. oktober 2012. Stk. 2. Bekendtgørelse nr. 1071 af 6. september 2007 om forældremyndighed, barnets bopæl og samvær m.v. ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. En anmodning eller anmeldelse om forældremyndighed indgives til statsforvaltningen på det sted, hvor barnet har bopæl, jf. dog stk. 2-6. Stk. 2. I de tilfælde, der er nævnt i retsplejelovens § 448 f, stk. 1, nr. 2, eller i artikel 7 i Haagerkonventionen af 19. oktober 1996 om kompetence, lovvalg, anerkendelse, fuldbyrdelse og samarbejde vedrørende forældreansvar og foranstaltninger til beskyttelse af børn (Haagerbørnebeskyttelseskonventionen), indgives en anmodning eller anmeldelse om forældremyndighed til statsforvaltningen på det sted, hvor barnet havde bopæl før bortførelsen til eller tilbageholdelsen i udlandet. Stk. 3. I de tilfælde, der er nævnt i retsplejelovens § 448 f, stk. 1, nr. 3-5, eller i artikel 6, 11 eller 12 i Haagerbørnebeskyttelseskonventionen, indgives en anmodning eller anmeldelse om forældremyndighed til statsforvaltningen på det sted, hvor barnet opholder sig. Stk. 4. Anmeldelse af en aftale om fælles forældremyndighed, jf. lovens § 9, over et ufødt barn indgives til statsforvaltningen på det sted, hvor moderen har bopæl eller opholder sig. Stk. 5. Kan en anmodning eller en anmeldelse om forældremyndighed ikke indgives til en statsforvaltning efter stk. 1-4, indgives den til Statsforvaltningen Hovedstaden. Stk. 6. Hvis forældrene er enige herom, kan en anmodning eller anmeldelse om forældremyndighed uanset stk. 1-5 indgives til en anden statsforvaltning. Stk. 7. Den statsforvaltning, som efter stk. 1-5 skal behandle sagen, kan bestemme, at sagen overføres til en anden statsforvaltning, hvis det er mest hensigtsmæssigt, at sagen behandles der.",
      "valid_from": "2012-09-24",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. § 1 finder tilsvarende anvendelse på sager om barnets bopæl.",
      "valid_from": "2012-09-24",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. § 1 finder tilsvarende anvendelse på sager om fastsættelse eller ændring af samvær. § 1 finder endvidere anvendelse på sager om anden kontakt med barnet, jf. lovens § 22, om fratagelse af orienteringsretten, jf. lovens § 23, om afgørelse om udlandsrejse, jf. lovens § 25, og på sager, hvor et barn, der er fyldt 10 år, efter lovens § 35 anmoder statsforvaltningen om at indkalde forældrene til et møde om forældremyndighed, barnets bopæl eller samvær.",
      "valid_from": "2012-09-24",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Den statsforvaltning, der behandler en sag om forældremyndighed, barnets bopæl eller samvær, tager stilling til rådgivning og konfliktmægling. Stk. 2. Verserer der ikke en sag om forældremyndighed, barnets bopæl eller samvær, indgives anmodning om rådgivning eller konfliktmægling til statsforvaltningen på det sted, hvor barnet eller en af forældrene har bopæl. Hvis forældrene er enige herom, kan anmodningen indgives til en anden statsforvaltning.",
      "valid_from": "2012-09-24",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Anmeldelse til statsforvaltningen af en aftale om fælles forældremyndighed, jf. lovens § 9, ophør af fælles forældremyndighed, jf. lovens § 10, eller overførsel af forældremyndighed fra den ene forælder til den anden, jf. lovens § 13, stk. 1, skal ske på en godkendt blanket. Stk. 2. Hvis barnet er født i udlandet, skal der ved aftale om fælles forældremyndighed og ved aftale om overførsel af forældremyndigheden fra den ene forælder til den anden vedlægges dokumentation for, at aftalen angår et fælles barn. Stk. 3. Anmeldelse skal ske senest 2 måneder efter, at den første af forældrene har underskrevet blanketten. Når statsforvaltningen har modtaget blanketten med bilag, jf. stk. 2, i underskrevet og dateret stand, er anmeldelse sket. Statsforvaltningen påtegner blanketten om modtagelsen af anmeldelsen og sender en kopi med statsforvaltningens påtegning til forældrene. Stk. 4. Anmeldelse af aftale om ophør af fælles forældremyndighed eller overførsel af forældremyndigheden fra den ene forælder til en anden, som er indgået før barnets fødsel, eller anmeldelse af en tidsbegrænset eller i øvrigt betinget aftale om forældremyndighed kan ikke modtages.",
      "valid_from": "2012-09-24",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Ved anmodning om godkendelse af en aftale om overførsel af forældremyndighed mellem andre end barnets forældre, jf. lovens § 13, stk. 2, indkalder statsforvaltningen parterne til et møde og vejleder dem om aftalens retsvirkninger. Stk. 2. Hvis barnet er født i udlandet, skal der vedlægges dokumentation for forældreskabet til barnet. Skal forældremyndigheden tillægges et ægtepar i forening, skal der vedlægges dokumentation for ægteskabet. Stk. 3. Hvis der ydes vederlag ved overførsel af forældremyndigheden, skal der oplyses herom i anmodningen. Stk. 4. Det møde, som er nævnt i stk. 1, kan tidligst afholdes 3 måneder efter barnets fødsel. Stk. 5. Statsforvaltningen kan anmode kommunen om en udtalelse om parterne og om barnet.",
      "valid_from": "2012-09-24",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Hvis der ydes vederlag ved overførsel af forældremyndighed, afgør statsforvaltningen, om vederlaget skal indsættes i en godkendt forvaltningsafdeling som tilhørende barnet, jf. dog værgemålslovens § 35 og værgemålsbekendtgørelsens §§ 35-36, og underretter i så fald forvaltningsafdelingen herom. Stk. 2. Ydes der vederlag eller betaling for tabt arbejdsfortjeneste til indehaveren af forældremyndigheden, kan aftalen ikke godkendes.",
      "valid_from": "2012-09-24",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Skal der før afgørelse efter lovens § 13, stk. 2, indhentes erklæring fra den af forældrene, som ikke har del i forældremyndigheden, jf. lovens § 36, stk. 1, skal statsforvaltningen vejlede den pågældende om muligheden for at få overført forældremyndigheden efter lovens § 14. Stk. 2. Er betingelserne for at godkende en aftale om overførsel af forældremyndighed efter lovens § 13, stk. 2, opfyldt trods en indsigelse fra den af forældrene, der ikke har del i forældremyndigheden, meddeler statsforvaltningen forældrene, at den vil godkende aftalen efter udløbet af en frist, som statsforvaltningen har fastsat. Indbringes sagen for Ankestyrelsen, Familieretsafdelingen, inden udløbet af denne frist, må aftalen ikke godkendes, før denne sag er afgjort.",
      "valid_from": "2012-09-24",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Parterne indkaldes til at møde samtidigt til det møde, der er nævnt i § 6, stk. 1. De kan dog indkaldes til at møde hver for sig, navnlig hvis en af dem bor langt fra den statsforvaltning, der behandler sagen. I så fald afholdes mødet i statsforvaltningen på det sted, hvor den pågældende har bopæl eller opholder sig. Stk. 2. Har en af parterne eller begge parter bopæl eller ophold i Grønland, på Færøerne eller i udlandet, kan statsforvaltningen anmode Rigsombudsmanden i Grønland, Rigsombudsmanden på Færøerne eller en dansk repræsentation om at afholde mødet.",
      "valid_from": "2012-09-24",
      "valid_to": null
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Udebliver parterne fra det møde, der er nævnt i § 6, stk. 1, anses anmodningen som bortfaldet. Udebliver en af parterne, indkaldes parterne til et nyt møde, medmindre det konstateres, at anmodningen er bortfaldet. Udebliver parterne eller en af dem fra det andet møde, anses anmodningen som bortfaldet.",
      "valid_from": "2012-09-24",
      "valid_to": null
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Under behandlingen af en sag om forældremyndighed efter dødsfald, jf. lovens § 15, skal statsforvaltningen spørge skifteretten, om afdøde efter lovens § 16 har tilkendegivet, hvem der bør have tillagt forældremyndigheden. Stk. 2. Statsforvaltningen kan anmode kommunen om en udtalelse om parterne og om barnet. Stk. 3. Skal statsforvaltningen indhente erklæring fra den af forældrene, der ikke har del i forældremyndigheden, jf. lovens § 36, stk. 1, vejleder statsforvaltningen den pågældende om muligheden for at få tillagt forældremyndigheden efter lovens § 14 og § 15.",
      "valid_from": "2012-09-24",
      "valid_to": null
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Sker anmeldelse til retten af en aftale om fælles forældremyndighed, jf. lovens § 9, ophør af fælles forældremyndighed, jf. lovens § 10, eller overførsel af forældremyndighed fra den ene forælder til den anden, jf. lovens § 13, stk. 1, tilføres dette retsbogen, og udskrift heraf udleveres til forældrene. § 5, stk. 4, finder tilsvarende anvendelse.",
      "valid_from": "2012-09-24",
      "valid_to": null
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Statsforvaltningen skal sikre, at der er mulighed for overvåget samvær, når det skønnes nødvendigt i det enkelte tilfælde. Stk. 2. Forældrene skal ikke betale for overvågningen.",
      "valid_from": "2012-09-24",
      "valid_to": null
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Forældrene tilrettelægger transporten af barnet i forbindelse med samvær uden inddragelse af statsforvaltningen. Stk. 2. Statsforvaltningen kan efter anmodning i helt særlige tilfælde fastsætte vilkår om fordelingen af forældrenes ansvar for transporten.",
      "valid_from": "2012-09-24",
      "valid_to": null
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Statsforvaltningen skal træffe en midlertidig afgørelse om forældremyndighed og barnets bopæl efter lovens §§ 26-28 og en midlertidig afgørelse om samvær efter lovens § 29 hurtigst muligt og så vidt muligt inden 4 uger.",
      "valid_from": "2012-09-24",
      "valid_to": null
    },
    {
      "provision_ref": "5:16",
      "chapter": "5",
      "section": "16",
      "content": "§ 16. Statsforvaltningen kan fastsætte en frist for accept af tilbud om rådgivning eller konfliktmægling.",
      "valid_from": "2012-09-24",
      "valid_to": null
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Forældrene og barnet skal samtidig med fremsættelse af tilbud om rådgivning orienteres om indholdet af § 19, stk. 1-4. Stk. 2. Rådgivning er ikke betinget af, at begge forældre deltager. Indkaldelse til rådgivning skal ske, blot en af forældrene eller barnet vil deltage. Statsforvaltningen kan afslå rådgivning med den, der udebliver fra et møde om rådgivning. Må rådgivningen anses som formålsløs, hvis ikke begge forældre deltager, kan statsforvaltningen endvidere afslå rådgivning. Stk. 3. Statsforvaltningen tilrettelægger rådgivningen og bestemmer dens omfang. Stk. 4. Statsforvaltningens behandling af en sag om forældremyndighed, barnets bopæl eller samvær sættes i bero, indtil rådgivningen er afsluttet. Statsforvaltningen kan dog træffe midlertidig afgørelse om forældremyndighed, barnets bopæl eller samvær.",
      "valid_from": "2012-09-24",
      "valid_to": null
    },
    {
      "provision_ref": "5:18",
      "chapter": "5",
      "section": "18",
      "content": "§ 18. Forældrene skal samtidig med fremsættelse af tilbud om konfliktmægling orienteres om indholdet af § 19, stk. 1, 2 og 6. Stk. 2. Konfliktmæglingen er betinget af, at begge forældre deltager. Stk. 3. Statsforvaltningen tilrettelægger konfliktmæglingen og bestemmer dens omfang. Stk. 4. Statsforvaltningens behandling af en sag om forældremyndighed, barnets bopæl eller samvær sættes i bero, indtil konfliktmæglingen er afsluttet. Statsforvaltningen kan dog træffe midlertidig afgørelse om forældremyndighed, barnets bopæl eller samvær.",
      "valid_from": "2012-09-24",
      "valid_to": null
    },
    {
      "provision_ref": "5:19",
      "chapter": "5",
      "section": "19",
      "content": "§ 19. Der må ikke til brug for statsforvaltningens afgørelse af en sag om forældremyndighed, barnets bopæl eller samvær indhentes oplysninger, som forældrene eller barnet har givet under rådgivning eller konfliktmægling. Sådanne oplysninger må heller ikke af rådgiveren eller mægleren videregives til brug for afgørelsen, jf. dog stk. 2. Internt arbejdsmateriale vedrørende sådanne oplysninger må heller ikke udleveres til forældrene eller barnet. Stk. 2. Når konfliktmægling eller rådgivning er afsluttet, skal mægleren eller rådgiveren orientere sagsbehandleren om, hvorvidt forældrene er blevet enige, eller om statsforvaltningen skal fortsætte sagsbehandlingen. Stk. 3. Hvis forældrene eller barnet giver samtykke til, at oplysninger om den pågældende indhentes eller videregives fra rådgivningen, gælder stk. 1 ikke. Stk. 4. Forældrene kan anmode statsforvaltningens sagsbehandler om at deltage i rådgivningen. Hvis sagsbehandleren deltager, gælder stk. 1 ikke. Stk. 5. Statsforvaltningen kan vejlede forældrene om muligheden for at aftale, at der på baggrund af rådgivningen udarbejdes en sagkyndig udtalelse til brug for sagens videre behandling. Stk. 6. Er forældrene enige herom, kan de anmode om, at en skriftlig aftale indgået under konfliktmæglingen videregives til statsforvaltningens sagsbehandler.",
      "valid_from": "2012-09-24",
      "valid_to": null
    },
    {
      "provision_ref": "6:20",
      "chapter": "6",
      "section": "20",
      "content": "§ 20. Hvis statsforvaltningen beslutter, at barnet skal inddrages i en sag om forældremyndighed, barnets bopæl eller samvær gennem en samtale med barnet, skal denne samtale afholdes af en børnesagkyndig. Stk. 2. Barnet skal tilbydes rådgivning i forbindelse med samtalen. Stk. 3. Forældrene skal forud for afholdelsen af samtalen orienteres om samtalens karakter og betydning, medmindre det vurderes at være unødvendigt.",
      "valid_from": "2012-09-24",
      "valid_to": null
    },
    {
      "provision_ref": "7:21",
      "chapter": "7",
      "section": "21",
      "content": "§ 21. Varsling ved flytning efter lovens § 18 sker mellem forældrene uden inddragelse af statsforvaltningen.",
      "valid_from": "2012-09-24",
      "valid_to": null
    },
    {
      "provision_ref": "8:22",
      "chapter": "8",
      "section": "22",
      "content": "§ 22. En anmodning fra en udenlandsk myndighed om overførsel af kompetence efter artikel 8 eller 9 i Haagerbørnebeskyttelseskonventionen indgives til den statsforvaltning, som behandler den sag, som anmodningen vedrører, eller som efter §§ 1-3 skal behandle sagen, hvis anmodningen imødekommes, jf. dog stk. 2. Stk. 2. Stk. 1 finder ikke anvendelse, hvis den sag, som anmodningen vedrører, er indbragt for retten.",
      "valid_from": "2012-09-24",
      "valid_to": null
    },
    {
      "provision_ref": "8:23",
      "chapter": "8",
      "section": "23",
      "content": "§ 23. Efter anmodning fra en forældremyndighedsindehaver kan statsforvaltningen udstede en attest om forældremyndigheden over et barn, der har bopæl i Danmark, når forældremyndigheden følger af dansk ret. Stk. 2. Attesten udstedes på en godkendt blanket.",
      "valid_from": "2012-09-24",
      "valid_to": null
    },
    {
      "provision_ref": "8:24",
      "chapter": "8",
      "section": "24",
      "content": "§ 24. En anmodning efter § 23 indgives til statsforvaltningen på det sted, hvor barnet har bopæl. Hvis barnet ikke har bopæl i Danmark, indgives anmodningen til Statsforvaltningen Hovedstaden. Stk. 2. Uanset stk. 1 indgives anmodningen til den statsforvaltning, der senest har modtaget en anmeldelse af en aftale om forældremyndigheden over barnet, senest har truffet afgørelse om forældremyndigheden over barnet, eller senest har godkendt en aftale om forældremyndigheden over barnet. Stk. 3. Den statsforvaltning, som modtager en anmodning efter stk. 1-2, kan bestemme, at den skal behandles af en anden statsforvaltning, hvis det er mest hensigtsmæssigt, at den behandles der.",
      "valid_from": "2012-09-24",
      "valid_to": null
    },
    {
      "provision_ref": "8:25",
      "chapter": "8",
      "section": "25",
      "content": "§ 25. Den statsforvaltning, der har udstedt en attest efter § 23, kan tilbagekalde attesten, hvis forholdene har ændret sig, eller hvis indholdet af attesten ikke er korrekt.",
      "valid_from": "2012-09-24",
      "valid_to": null
    },
    {
      "provision_ref": "9:26",
      "chapter": "9",
      "section": "26",
      "content": "§ 26. Ankestyrelsen, Familieretsafdelingen, behandler klager over statsforvaltningens afgørelser, der er omfattet af lovens § 41, stk. 1 eller 4, artikel 8 og 9 i Haagerbørnebeskyttelseskonventionen og § 23, stk. 1, og § 25 i denne bekendtgørelse. Klage indgives til den statsforvaltning, der har truffet afgørelsen. Statsforvaltningen videresender klagen og sagens akter til Ankestyrelsen, Familieretsafdelingen. Stk. 2. Statsforvaltningen Syddanmark behandler klager over afgørelser truffet af myndigheder, institutioner m.v. efter lovens § 23, stk. 2, medmindre afgørelsen er truffet af sundhedsvæsenet.",
      "valid_from": "2012-09-24",
      "valid_to": null
    },
    {
      "provision_ref": "9:27",
      "chapter": "9",
      "section": "27",
      "content": "§ 27. Statsforvaltningen kan genoptage behandlingen af en påklaget afgørelse, hvis 1) klagen indeholder en ansøgning, som statsforvaltningen ikke har taget stilling til, 2) klagen indeholder væsentlige nye oplysninger, 3) der foreligger væsentlige oplysninger, som statsforvaltningen ikke har taget stilling til, eller 4) der er begået sagsbehandlingsfejl, der kan have betydning for afgørelsen. Stk. 2. Klageren kan påklage statsforvaltningens beslutning om at genoptage sagen til Ankestyrelsen, Familieretsafdelingen.",
      "valid_from": "2012-09-24",
      "valid_to": null
    },
    {
      "provision_ref": "10:28",
      "chapter": "10",
      "section": "28",
      "content": "§ 28. Bekendtgørelsen træder i kraft den 1. oktober 2012. Stk. 2. Bekendtgørelse nr. 1071 af 6. september 2007 om forældremyndighed, barnets bopæl og samvær m.v. ophæves.",
      "valid_from": "2012-09-24",
      "valid_to": null
    }
  ],
  "definitions": []
}
