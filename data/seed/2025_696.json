{
  "id": "2025:696",
  "type": "statute",
  "title": "Lov om nemkonto",
  "short_name": "LOV H#LOKDOK 01",
  "status": "in_force",
  "issued_date": "2025-06-20",
  "url": "https://www.retsinformation.dk/eli/lta/2025/696/xml",
  "description": "Retsinformation source. DocumentId=DK000116; AccessionNumber=A20250069630; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. I denne lov forstås ved: 1) Nemkonto: En konto i et kontoførende institut, som betalingsmodtageren har anvist som den konto, hvortil offentlige udbetalere, jf. § 8, kan udbetale pengebeløb. 2) Nemkontosystemet: System med informationer om privatpersoners og juridiske enheders nemkonti og ydelsesspecifikke konti og de relaterede funktioner til anvisning af konti, tilføjelse af kontooplysninger til en betalingsordre, overførsler af betalingsordrer og kontoopslag. 3) Privatperson: En fysisk person, som udelukkende agerer på vegne af sig selv uden forbindelse til en juridisk enhed. 4) Juridisk enhed: En fysisk person i dennes egenskab af arbejdsgiver eller selvstændig erhvervsdrivende, en dansk eller udenlandsk juridisk person eller en filial af en udenlandsk juridisk person, en trust eller et juridisk arrangement, der ligner en trust, en statslig administrativ enhed, en region, en kommune eller et kommunalt fællesskab. 5) Betalingsmodtager: En privatperson eller juridisk enhed, som er den tiltænkte modtager af de pengebeløb, der indgår i en betalingstransaktion. 6) Ydelsesspecifik konto: En konto i et kontoførende institut, hvortil en bestemt offentlig udbetaler kan udbetale ydelser af en bestemt ydelsesart til betalingsmodtageren. 7) Ydelsesart: Kategorisering af de ydelser, som offentlige udbetalere udbetaler til betalingsmodtagere. 8) Anvisning: Betalingsmodtagerens udpegning af den konto, betalingsmodtageren ønsker registreret som nemkonto eller ydelsesspecifik konto i nemkontosystemet. 9) Betalingsordre: Instruktion fra en offentlig udbetaler, som sendes gennem nemkontosystemet, til det betalingsafviklende institut om at gennemføre en betalingstransaktion til en betalingsmodtager. 10) Komplet betalingsordre: Betalingsordre i nemkontosystemet, der af den offentlige udbetaler er påført oplysning om, hvortil betalingen skal overføres, hvorfor der ikke påføres kontooplysninger fra nemkontosystemet. 11) Kontoopslag: Et opslag, som en privat udbetaler gennemfører via en privat kontoformidler i nemkontosystemet med det formål at få oplyst en betalingsmodtagers kontooplysninger."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Privatpersoner, som i henhold til § 3, stk. 1, nr. 1, i lov om Det Centrale Personregister er tildelt et personnummer, og som ikke er registreret som udrejst af Danmark, skal så vidt muligt og senest i forbindelse med den første udbetaling fra en offentlig udbetaler anvise en konto som nemkonto, hvortil offentlige udbetalere kan foretage udbetaling af pengebeløb. Stk. 2. Privatpersoner, som ikke er omfattet af stk. 1, kan, hvis de i henhold til lov om Det Centrale Personregister eller regler fastsat i medfør heraf er tildelt et personnummer, anvise en konto som nemkonto. Udbetaling til en nemkonto for personer omfattet af 1. pkt. skal dog være aftalt med den offentlige udbetaler, hvis personen forud for anvisningen modtager betalinger fra den pågældende offentlige udbetaler til en anden konto. Stk. 3. En privatperson kan kun anvise én nemkonto."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Juridiske enheder, som er tildelt et cvr-nummer efter § 5 i lov om Det Centrale Virksomhedsregister, skal så vidt muligt og senest i forbindelse med den første udbetaling fra en offentlig udbetaler anvise en konto som nemkonto, hvortil offentlige udbetalere kan foretage udbetaling af pengebeløb. Tilsvarende gælder for juridiske enheder, der er registreret hos told- og skatteforvaltningen med et SE-nummer. Stk. 2. Juridiske enheder, som ikke er omfattet af stk. 1, men som opfylder betingelserne for frivillig registrering i Det Centrale Virksomhedsregister efter lov om Det Centrale Virksomhedsregister eller regler fastsat i medfør heraf, skal for at kunne modtage betalinger fra en offentlig udbetaler 1) være optaget i Det Centrale Virksomhedsregister efter reglerne om frivillig registrering og 2) så vidt muligt anvise en konto som nemkonto efter reglerne i stk. 1. Stk. 3. En juridisk enhed kan kun anvise én nemkonto. Juridiske enheder kan dog anvise selvstændige nemkonti til underliggende P-numre eller SE-numre. Anvendelsen af nemkonti for underliggende P-numre skal være aftalt med den offentlige udbetaler."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Betalingsmodtagere omfattet af §§ 2 eller 3 kan anvise en konto som ydelsesspecifik konto, hvortil en bestemt offentlig udbetaler kan foretage udbetaling af pengebeløb af en bestemt ydelsesart."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Konti med en dansk eller internationalt anerkendt kontoidentifikation, der føres i følgende institutter, kan anvises som nemkonti eller ydelsesspecifikke konti: 1) Dansk pengeinstitut: En virksomhed, der har tilladelse fra Finanstilsynet til at drive virksomhed som pengeinstitut i henhold til lov om finansiel virksomhed. 2) Dansk betalings- eller e-pengeinstitut: En virksomhed, der har tilladelse fra Finanstilsynet til at udøve aktiviteter som betalingsinstitut eller e-pengeinstitut i henhold til lov om betalinger, og som er kontoførende udbyder af betalingskonti. 3) EU-/EØS-kreditinstitut: En virksomhed, der har tilladelse fra et EU-/EØS-lands finansielle tilsynsmyndighed til at udøve aktiviteter som kreditinstitut i henhold til det pågældende EU-/EØS-lands nationale lovgivning, der implementerer Europa-Parlamentets og Rådets direktiv om adgang til at udøve virksomhed som kreditinstitut og om tilsyn med kreditinstitutters anvendelse. 4) EU-/EØS-betalingsinstitut eller EU-/EØS-e-pengeinstitut: En virksomhed, der har tilladelse fra et EU-/EØS-lands finansielle tilsynsmyndighed til at udøve aktiviteter som betalings- eller e-pengeinstitut i henhold til det pågældende EU-/EØS-lands nationale lovgivning, der implementerer Europa-Parlamentets og Rådets direktiv om betalingstjenester i det indre marked og Europa-Parlamentets og Rådets direktiv om adgang til at optage og udøve virksomhed som udsteder af elektroniske penge og tilsyn med en sådan virksomhed, og som er kontoførende udbyder af betalingskonti. 5) Færøsk eller grønlandsk pengeinstitut: En virksomhed, der har tilladelse fra Finanstilsynet til at drive virksomhed som pengeinstitut i henhold til anordning om ikrafttræden for Færøerne af lov om finansiel virksomhed eller anordning om ikrafttræden for Grønland af lov om finansiel virksomhed. 6) Færøsk betalings- eller e-pengeinstitut: En virksomhed, der har tilladelse fra Finanstilsynet til at udøve aktiviteter som betalingsinstitut eller e-pengeinstitut i henhold til anordning om ikrafttræden for Færøerne af lov om betalinger, og som er kontoførende udbyder af betalingskonti. 7) Tredjelandskreditinstitut: En virksomhed, der er etableret i et land uden for EU/EØS, og som har tilladelse fra det pågældende lands finansielle tilsynsmyndighed til at udøve aktiviteter, der består i at tage imod indskud fra offentligheden og i at yde lån for egen regning, der er tilknyttet konti, der føres af den pågældende virksomhed i eget navn. Stk. 2. Ministeren for digitalisering kan fastsætte regler om betingelser for, at konti, der føres i institutter omfattet af stk. 1, kan anvendes som nemkonti eller ydelsesspecifikke konti. Endvidere kan ministeren fastsætte regler om, hvilke kontotyper der kan anvises som nemkonti og ydelsesspecifikke konti, og krav til, hvilke kontoidentifikationer en konto skal have for at kunne anvises som nemkonto eller ydelsesspecifik konto."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. En betalingsmodtagers anvisning, ændring eller sletning af en konto i nemkontosystemet har senest virkning for betalinger, der er til disposition på betalingsmodtagerens konto, den femte bankdag efter at kontoen er registreret som aktiv eller ophørt nemkonto eller ydelsesspecifik konto i nemkontosystemet. For betalinger til udenlandske konti kan virkningstidspunkt dog være, senere end den femte bankdag efter at kontoen er registreret som aktiv eller ophørt, som følge af at den samlede ekspeditionstid for udenlandske betalinger kan være længere."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Ministeren for digitalisering fastsætter regler om betalingsmodtageres anvisning, ændring eller sletning af en konto som nemkonto eller ydelsesspecifik konto, herunder kan der fastsættes krav om, at anviste eller ændrede konti i visse tilfælde skal aktiveres af betalingsmodtageren for at blive registreret som nemkonto eller ydelsesspecifik konto i nemkontosystemet. Stk. 2. Ministeren for digitalisering kan fastsætte regler om, hvornår en nemkonto eller ydelsesspecifik konto kan slettes af Digitaliseringsstyrelsen i nemkontosystemet."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Ved offentlige udbetalere forstås følgende: 1) Myndigheder inden for den offentlige forvaltning. 2) Domstolene. 3) Institutioner, foreninger, fonde m.v., hvis udgifter eller regnskabsmæssige underskud dækkes ved statstilskud eller ved bidrag, afgift eller anden indtægt i henhold til lov. 4) Institutioner, foreninger, fonde m.v., som modtager kapitalindskud, tilskud, lån, garanti eller anden støtte fra staten eller en institution m.v., som er omfattet af nr. 3, såfremt kapitalindskuddet m.v. har væsentlig betydning for modtageren. 5) Selvejende institutioner m.v., hvis driftsbudget er optaget på bevillingslov. 6) Selvejende institutioner m.v., som en kommune eller region har indgået driftsoverenskomst med. Stk. 2. Ministeren for digitalisering kan efter anmodning fra hver af Folketingets institutioners ledelser bestemme, at Folketinget og institutioner under Folketinget er offentlige udbetalere."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Offentlige udbetalere omfattet af § 8 er ikke omfattet af lovens bestemmelser, i det omfang andet følger af anden lovgivning. Stk. 2. Vedkommende kommune eller region kan beslutte, at §§ 10-16 og regler fastsat i medfør heraf ikke finder anvendelse på en offentlig udbetaler omfattet af § 8, stk. 1, nr. 6. Stk. 3. Vedkommende minister kan efter forhandling med ministeren for digitalisering fastsætte regler om, at §§ 10-16 og regler fastsat i medfør heraf ikke finder anvendelse på en eller flere offentlige udbetalere omfattet af § 8, stk. 1, nr. 3 og 4."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Offentlige udbetalere kan på anmodning fra betalingsmodtagere indberette anvisning, ændring og sletning af konti som nemkonti i nemkontosystemet. Stk. 2. Ministeren for digitalisering kan fastsætte regler om, hvilke offentlige udbetalere der på anmodning fra betalingsmodtagere skal indberette anvisning, ændring og sletning af konti som nemkonti i nemkontosystemet, herunder undtagelser herfra, og regler for de offentlige udbetaleres dokumentationskrav, administration af nemkonti m.v."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Offentlige udbetalere skal på anmodning fra betalingsmodtagere indberette anvisning, ændring eller sletning af konti som ydelsesspecifikke konti i nemkontosystemet for ydelser, de selv udbetaler, jf. dog stk. 3. Den offentlige udbetaler fastsætter, hvilke ydelser der er omfattet af en ydelsesart. Stk. 2. En offentlig udbetaler kan på anmodning fra en betalingsmodtager låse en ydelsesspecifik konto i nemkontosystemet, så betalingsmodtageren ikke selv kan foretage ændringer heraf. Betalingsmodtageren kan ved henvendelse til den offentlige udbetaler få kontoen ændret eller låsningen ophævet. Stk. 3. Kan en offentlig udbetaler efter anden lovgivning bestemme, på hvilken måde betaling af en ydelse til en betalingsmodtager skal ske, kan den offentlige udbetaler anvise og låse en ydelsesspecifik konto, uanset at betalingsmodtageren ikke har anmodet herom. Stk. 4. Når en offentlig udbetaler kan låse en ydelsesspecifik konto efter stk. 2 eller 3, kan den pågældende offentlige udbetaler tilsvarende instruere den, der forestår udbetalingerne, om at gennemføre denne handling samt indberette anvisning, ændring eller sletning af låste ydelsesspecifikke konti i nemkontosystemet. Stk. 5. Ministeren for digitalisering kan fastsætte regler om de offentlige udbetaleres dokumentationskrav, administration af ydelsesspecifikke konti m.v."
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Offentlige udbetalere skal anvende nemkontosystemet til at foretage betalinger til betalingsmodtagere med en nemkonto eller en ydelsesspecifik konto, jf. dog stk. 3, § 9, stk. 1 og 2, § 13, stk. 2 og 3, og regler fastsat i medfør af § 9, stk. 3. Stk. 2. Offentlige udbetalere skal anskaffe nemkontosystemet fra Digitaliseringsstyrelsen. Stk. 3. Offentlige udbetalere er ikke forpligtet til at anvende nemkontosystemet til at foretage betalinger, i det omfang andet følger af anden lovgivning. Stk. 4. Ministeren for digitalisering kan fastsætte regler for offentlige udbetaleres tilslutning til og anvendelse af nemkontosystemet, herunder regler om betaling af vederlag for tilslutning m.v."
    },
    {
      "provision_ref": "3:13",
      "chapter": "3",
      "section": "13",
      "content": "§ 13. En betalingsmodtagers nemkonto eller ydelsesspecifikke konto er rette betalingssted for offentlige udbetalere, medmindre betalingsmodtageren over for den pågældende offentlige udbetaler har anvist en anden konto, hvortil betaling skal ske. Følger det af anden lovgivning, at betaling skal ske til betalingsmodtagerens nemkonto, vil dette altid være rette betalingssted. Stk. 2. Har en betalingsmodtager anvist en anden konto end sin nemkonto eller ydelsesspecifikke konto, hvortil betaling skal ske, kan den offentlige udbetaler gennemføre denne betaling som en komplet betalingsordre i nemkontosystemet. Stk. 3. Har en betalingsmodtager ikke anvist en nemkonto, en ydelsesspecifik konto eller en anden konto i forbindelse med en udbetaling fra en offentlig udbetaler, skal den offentlige udbetaler sikre, at betalingsmodtageren får udbetalt sit tilgodehavende på anden måde. Det samme gælder, når den offentlige udbetaler modtager information fra nemkontosystemet om, at betaling ikke kan gennemføres."
    },
    {
      "provision_ref": "3:14",
      "chapter": "3",
      "section": "14",
      "content": "§ 14. En betalingsmodtager, som så vidt muligt skal anvise en konto som nemkonto efter § 2, stk. 1, eller § 3, stk. 1 eller 2, bærer risikoen for forsinket betaling fra en offentlig udbetaler, der skyldes betalingsmodtagerens manglende anvisning af en nemkonto, en ydelsesspecifik konto eller en anden konto, hvortil udbetaling kan ske, eller betalingsmodtagerens manglende medvirken til at sikre, at udbetaling af tilgodehavendet kan gennemføres på anden måde. Tilsvarende bærer betalingsmodtageren risikoen for forsinket betaling fra en offentlig udbetaler i øvrige tilfælde, hvis betaling til den anviste nemkonto, ydelsesspecifikke konto eller anden konto eller betaling på anden måde ikke kan ske grundet forhold, der ikke kan tilregnes nemkontosystemet eller den offentlige udbetaler."
    },
    {
      "provision_ref": "3:15",
      "chapter": "3",
      "section": "15",
      "content": "§ 15. En offentlig udbetalers betaling til betalingsmodtagerens nemkonto eller ydelsesspecifikke konto i udlandet anses for foretaget rettidigt af den offentlige udbetaler, uanset at betalingen er modtageren i hænde på et senere tidspunkt end tilsvarende indenlandske betalinger, hvis 1) betalingen ekspederes samme dag som tilsvarende betalinger til indenlandske konti og 2) betalingen af de tilsvarende indenlandske betalinger er modtagerne i hænde rettidigt. Stk. 2. Offentlige udbetalere kan i forbindelse med gennemførelsen af en betaling til en nemkonto, ydelsesspecifik konto eller anden konto i udlandet fratrække meromkostninger, som en overførsel af pengebeløb til kontoen er forbundet med, medmindre andet følger af anden lovgivning."
    },
    {
      "provision_ref": "3:16",
      "chapter": "3",
      "section": "16",
      "content": "§ 16. Udbetaling til betalingsmodtagerens nemkonto, ydelsesspecifikke konto eller anden konto finder ikke sted, hvis told- og skatteforvaltningen har anmodet om overførsel af udbetalingsbeløbet med henblik på modregning i udbetalingsbeløbet eller med henblik på udbetaling til en rettighedshaver, der har krav på udbetalingen fra told- og skatteforvaltningen. Stk. 2. Ved overførsel af et udbetalingsbeløb til told- og skatteforvaltningen efter stk. 1 anses betaling for at være foretaget med frigørende virkning for den offentlige udbetaler. Stk. 3. Ved told- og skatteforvaltningens udbetaling af overskydende beløb efter gennemført modregning eller udbetaling til rettighedshavere anses told- og skatteforvaltningen som offentlig udbetaler."
    },
    {
      "provision_ref": "4:17",
      "chapter": "4",
      "section": "17",
      "content": "§ 17. En privat udbetaler kan på nærmere fastsatte betingelser via en privat kontoformidler foretage kontoopslag i nemkontosystemet, når kontooplysningerne skal anvendes til at foretage en udbetaling til en betalingsmodtager og betalingsmodtagerens nemkonto er rette betalingssted. Stk. 2. Privatpersoner og juridiske enheder med bopæl eller registreret hjemsted i Danmark, i et andet EU-/EØS-land eller på Færøerne kan foretage kontoopslag som privat udbetaler efter stk. 1. Det gælder dog ikke juridiske enheder, som er offentlige udbetalere efter § 8, medmindre den offentlige udbetaler er undtaget efter § 9, stk. 2, eller regler fastsat i medfør af § 9, stk. 3. Stk. 3. Betalingsmodtageren kan til enhver tid meddele en privat udbetaler, at udbetalinger ikke skal ske til modtagerens nemkonto. Betalingsmodtagerens ret til ikke at få udbetalingsbeløb indsat på sin nemkonto kan ikke fraviges ved aftale. Stk. 4. Ministeren for digitalisering kan fastsætte regler om private udbetaleres kontoopslag, herunder regler om, hvornår og hvordan private udbetalere kan foretage kontoopslag via en privat kontoformidler, og private udbetaleres underretningspligt. Stk. 5. Ministeren for digitalisering kan fastsætte regler om Digitaliseringsstyrelsens, system- og driftsleverandørers, offentlige udbetaleres og kontoindberettende institutters erstatningsansvar og begrænsninger heraf over for private udbetalere som følge af manglende tilgængelighed af nemkontosystemet, systemfejl i nemkontosystemet og fejl i betalingsmodtageres kontooplysninger m.v. Stk. 6. Ministeren for digitalisering kan fastsætte regler om Digitaliseringsstyrelsens meddelelse til private udbetalere af påtale, påbud og udelukkelse fra at foretage kontoopslag via en privat kontoformidler ved manglende overholdelse af regler, aftaler eller vilkår for kontoopslag i nemkontosystemet."
    },
    {
      "provision_ref": "4:18",
      "chapter": "4",
      "section": "18",
      "content": "§ 18. En privat kontoformidler kan på nærmere fastsatte betingelser på vegne af en privat udbetaler foretage kontoopslag i nemkontosystemet til brug for udbetalinger. Stk. 2. Følgende virksomheder kan efter aftale med Digitaliseringsstyrelsen tilsluttes nemkontosystemet som private kontoformidlere: 1) Et pengeinstitut med en tilladelse efter lov om finansiel virksomhed eller anordning om ikrafttræden for Færøerne af lov om finansiel virksomhed. 2) Et betalings- eller e-pengeinstitut med tilladelse efter lov om betalinger, anordning om ikrafttræden for Færøerne af lov om betalinger eller et EU-/EØS-betalingsinstitut eller EU-/EØS-e-pengeinstitut med tilladelse efter det pågældende EU-/EØS-lands nationale lovgivning, der implementerer Europa-Parlamentets og Rådets direktiv om betalingstjenester i det indre marked og Europa-Parlamentets og Rådets direktiv om adgang til at optage og udøve virksomhed som udsteder af elektroniske penge og tilsyn med en sådan virksomhed. 3) Et EU-/EØS-kreditinstitut med tilladelse efter det pågældende EU-/EØS-lands nationale lovgivning, der implementerer Europa-Parlamentets og Rådets direktiv om adgang til at udøve virksomhed som kreditinstitut og om tilsyn med kreditinstitutters anvendelse. 4) Et forsikringsselskab med tilladelse efter lov om forsikringsvirksomhed eller et EU-/EØS-forsikringsselskab med tilladelse efter det pågældende EU-/EØS-lands nationale lovgivning, der implementerer Europa-Parlamentets og Rådets direktiv om adgang til og udøvelse af forsikrings- og genforsikringsvirksomhed. Stk. 3. Ministeren for digitalisering kan fastsætte yderligere regler om, hvilke virksomheder der kan tilsluttes nemkontosystemet som private kontoformidlere. Ministeren for digitalisering kan endvidere fastsætte regler om private kontoformidleres anvendelse af og tilslutning til nemkontosystemet, herunder regler om gebyr og vilkår. Stk. 4. Ministeren for digitalisering kan fastsætte regler om Digitaliseringsstyrelsens, system- og driftsleverandørers, offentlige udbetaleres og kontoindberettende institutters erstatningsansvar og begrænsninger heraf over for private kontoformidlere som følge af manglende tilgængelighed af nemkontosystemet, systemfejl i nemkontosystemet og fejl i betalingsmodtageres kontooplysninger m.v. Stk. 5. Ministeren for digitalisering kan fastsætte regler om Digitaliseringsstyrelsens meddelelse til private kontoformidlere af påtale, påbud og udelukkelse fra at anvende nemkontosystemet ved manglende overholdelse af regler, aftaler eller vilkår for anvendelse af eller tilslutning til nemkontosystemet."
    },
    {
      "provision_ref": "4:19",
      "chapter": "4",
      "section": "19",
      "content": "§ 19. En operatør af finansiel digital infrastruktur kan på vegne af en privat kontoformidler tilsluttes nemkontosystemet på nærmere fastsatte betingelser og efter aftale med Digitaliseringsstyrelsen. Stk. 2. En operatør af finansiel digital infrastruktur skal for at kunne tilsluttes nemkontosystemet være udpeget af Finanstilsynet efter § 333, stk. 1, i lov om finansiel virksomhed som operatør af finansiel digital infrastruktur eller være en virksomhed med registreret hjemsted i et andet EU-/EØS-land, der opfylder det pågældende EU-/EØS-lands nationale lovgivning svarende til § 333, stk. 1, i lov om finansiel virksomhed, og som er underlagt tilsyn fra den kompetente tilsynsmyndighed i det pågældende EU-/EØS-land svarende til Finanstilsynets tilsyn med en dansk operatør af finansiel digital infrastrukturs overholdelse af § 333 m i lov om finansiel virksomhed. Stk. 3. Ministeren for digitalisering kan fastsætte yderligere regler om, hvilke virksomheder der kan tilsluttes nemkontosystemet som operatør af finansiel digital infrastruktur. Ministeren for digitalisering kan endvidere fastsætte regler om operatører af finansielle digitale infrastrukturers anvendelse af og tilslutning til nemkontosystemet, herunder regler om gebyr og vilkår. Stk. 4. Ministeren for digitalisering kan fastsætte regler om Digitaliseringsstyrelsens, system- og driftsleverandørers, offentlige udbetaleres og kontoindberettende institutters erstatningsansvar og begrænsninger heraf over for operatører af finansielle digitale infrastrukturer som følge af manglende tilgængelighed af nemkontosystemet, systemfejl i nemkontosystemet og fejl i betalingsmodtageres kontooplysninger m.v. Stk. 5. Ministeren for digitalisering kan fastsætte regler om Digitaliseringsstyrelsens meddelelse til operatører af finansielle digitale infrastrukturer af påtale, påbud og udelukkelse fra at anvende nemkontosystemet ved manglende overholdelse af regler, aftaler eller vilkår for anvendelse af eller tilslutning til nemkontosystemet."
    },
    {
      "provision_ref": "5:20",
      "chapter": "5",
      "section": "20",
      "content": "§ 20. Ministeren for digitalisering kan fastsætte regler om, at institutter nævnt i § 5, stk. 1, nr. 1-6, kan tilslutte sig ordningen om forpligtelser til offentlig tjeneste i relation til nemkontosystemet efter regler fastsat i medfør af stk. 3. Stk. 2. Ministeren for digitalisering kan fastsætte regler om, at institutter nævnt i § 5, stk. 1, nr. 1 og 2, skal tilslutte sig ordningen om forpligtelser til offentlig tjeneste i relation til nemkontosystemet efter regler fastsat i medfør af stk. 3. Stk. 3. Ministeren for digitalisering kan fastsætte regler om, hvilke forpligtelser til offentlig tjeneste institutter omfattet af regler fastsat i medfør af stk. 1 og 2 skal udføre i relation til nemkontosystemet, herunder at indberette konti, der føres i det pågældende institut, som nemkonti til nemkontosystemet efter privatpersoners og juridiske enheders anvisning og at opdatere nemkontosystemet med korrekte oplysninger. Ministeren for digitalisering kan desuden fastsætte regler om sikkerhedsmæssige og tekniske krav ved indberetning til nemkontosystemet m.v. Stk. 4. Ministeren for digitalisering kan fastsætte regler om, at Digitaliseringsstyrelsen kan yde økonomisk støtte til institutter for at udføre forpligtelser til offentlig tjeneste efter regler fastsat i medfør af stk. 1-3, og om behandling af og tilsyn med sager om økonomisk støtte, herunder regler om ansøgning, frister, oplysnings- og dokumentationskrav og krav om erklæring fra en godkendt revisor."
    },
    {
      "provision_ref": "6:21",
      "chapter": "6",
      "section": "21",
      "content": "§ 21. Digitaliseringsstyrelsen stiller nemkontosystemet til rådighed for offentlige udbetalere og private kontoformidlere. Stk. 2. Digitaliseringsstyrelsen er systemejer og sikrer udvikling, drift, vedligeholdelse og forvaltning af nemkontosystemet. Stk. 3. Digitaliseringsstyrelsen kan udpege offentlige myndigheder eller juridiske enheder til på vegne af Digitaliseringsstyrelsen at varetage opgaver i medfør af stk. 2. Stk. 4. Ministeren for digitalisering kan fastsætte nærmere regler om tilrådighedsstillelse af nemkontosystemet for offentlige udbetalere og private kontoformidlere, jf. stk. 1."
    },
    {
      "provision_ref": "6:22",
      "chapter": "6",
      "section": "22",
      "content": "§ 22. Ministeren for digitalisering kan stille nemkontosystemet til rådighed for grønlandske myndigheder."
    },
    {
      "provision_ref": "7:23",
      "chapter": "7",
      "section": "23",
      "content": "§ 23. Offentlige udbetalere og enhver, der varetager opgaver efter denne lov eller regler fastsat i medfør heraf, og enhver, der i øvrigt yder bistand hertil, er under ansvar efter straffelovens §§ 152-152 f forpligtet til at iagttage tavshed over for uvedkommende med hensyn til oplysninger om den tekniske og sikkerhedsmæssige indretning og om processer for opretholdelse, vedligeholdelse og drift af sikkerhed i nemkontosystemet."
    },
    {
      "provision_ref": "8:24",
      "chapter": "8",
      "section": "24",
      "content": "§ 24. Digitaliseringsstyrelsen kan behandle oplysninger om privatpersoner og juridiske enheder, herunder oplysninger om privatpersoners og juridiske enheders nemkonti og ydelsesspecifikke konti, og øvrige forhold, når sådanne oplysninger er nødvendige til brug for udvikling, drift, vedligeholdelse og forvaltning af nemkontosystemet. Stk. 2. Digitaliseringsstyrelsen er dataansvarlig for behandlingen af personoplysninger i nemkontosystemet. Stk. 3. Ministeren for digitalisering kan fastsætte regler om, at Digitaliseringsstyrelsen kan behandle oplysninger om privatpersoner og juridiske enheder i nemkontosystemet, når det er nødvendigt af hensyn til anvendernes kontrol- og tilsynsopgaver. Stk. 4. Ministeren for digitalisering fastsætter regler om behandlingen af oplysninger i nemkontosystemet, herunder indhentning til og videregivelse af oplysninger fra nemkontosystemet."
    },
    {
      "provision_ref": "8:25",
      "chapter": "8",
      "section": "25",
      "content": "§ 25. Digitaliseringsstyrelsen kan fra told- og skatteforvaltningen, Det Centrale Personregister og Det Centrale Virksomhedsregister indhente de oplysninger, som er nødvendige til brug for udvikling, drift, vedligeholdelse og forvaltning af nemkontosystemet."
    },
    {
      "provision_ref": "9:26",
      "chapter": "9",
      "section": "26",
      "content": "§ 26. Digitaliseringsstyrelsen kan efter ansøgning tildele og udbetale økonomisk kompensation til privatpersoner, der ikke har modtaget en retmæssig udbetaling som følge af fejl ved anvisning eller ændring af en konto i nemkontosystemet eller som følge af en uberettiget anvisning eller ændring af en konto i nemkontosystemet. Stk. 2. Det er en betingelse for tildeling og udbetaling af kompensation som følge af en uberettiget anvisning eller ændring af en konto i nemkontosystemet, at forholdet er anmeldt til politiet i umiddelbar forlængelse af privatpersonens kendskab hertil. Stk. 3. Der kan ikke tildeles kompensation til privatpersoner, som har handlet groft uagtsomt eller forsætligt. Der kan dog tildeles kompensation, hvis privatpersonen på grund af psykisk sygdom, nedsat psykisk funktionsevne eller lignende tilstand ikke har været i stand til at handle fornuftsmæssigt. Dette beror på en konkret vurdering under hensyn til personens mentale tilstand, handlingens beskaffenhed eller omstændighederne i øvrigt. 2. pkt. gælder dog ikke, hvis personen forbigående har hensat sig i en lignende tilstand som følge af indtagelse af beruselsesmidler, euforiserende stoffer el.lign., eller hvis personen havde forsæt til den indtrådte skade."
    },
    {
      "provision_ref": "9:27",
      "chapter": "9",
      "section": "27",
      "content": "§ 27. Digitaliseringsstyrelsen tildeler en økonomisk kompensation svarende til størrelsen på den pågældende retmæssige udbetaling. Kompensationen nedsættes eller bortfalder, hvis privatpersonen har modtaget beløbet helt eller delvis på anden vis. Stk. 2. En privatperson, som har fået udbetalt kompensation fra Digitaliseringsstyrelsen, skal tilbagebetale kompensationen helt eller delvis til Digitaliseringsstyrelsen, i det omfang vedkommende på anden vis får dækket sit tab."
    },
    {
      "provision_ref": "9:28",
      "chapter": "9",
      "section": "28",
      "content": "§ 28. Ansøgning om økonomisk kompensation indgives digitalt til Digitaliseringsstyrelsen ved anvendelse af den løsning, som Digitaliseringsstyrelsen anviser. Digitaliseringsstyrelsen kan give dispensation fra kravet om digital ansøgning, hvis der foreligger særlige forhold, f.eks. et fysisk eller psykisk handicap eller manglende it-kompetencer, der gør, at privatpersonen ikke må forventes at kunne indgive ansøgning digitalt. Stk. 2. Ansøgning om kompensation skal indgives, snarest muligt efter at privatpersonen har konstateret, at en retmæssig udbetaling ikke er modtaget, og senest 13 måneder efter at den pågældende udbetaling har fundet sted. Stk. 3. Digitaliseringsstyrelsens afgørelser om kompensation kan ikke påklages til anden administrativ myndighed."
    },
    {
      "provision_ref": "9:29",
      "chapter": "9",
      "section": "29",
      "content": "§ 29. Digitaliseringsstyrelsen indtræder i privatpersonens krav mod en skadevolder, i det omfang Digitaliseringsstyrelsen har udbetalt økonomisk kompensation til privatpersonen. Digitaliseringsstyrelsen kan undlade at forfølge krav, der ikke er fastslået ved dom, eller hvis omkostningerne ved at forfølge kravet må antages ikke at stå mål med det forventede udfald ved at forfølge kravet."
    },
    {
      "provision_ref": "9:30",
      "chapter": "9",
      "section": "30",
      "content": "§ 30. Ministeren for digitalisering kan fastsætte regler om kompensationsordningen, herunder om indgivelse af ansøgning, behandling af sager og nærmere betingelser for tildeling og udbetaling af økonomisk kompensation."
    },
    {
      "provision_ref": "10:31",
      "chapter": "10",
      "section": "31",
      "content": "§ 31. Ventekontoen er den statsejede konto, som Digitaliseringsstyrelsen har oprettet, hvortil offentlige udbetalere efter aftale med Digitaliseringsstyrelsen siden den 6. marts 2012 har kunnet foretage udbetalinger til betalingsmodtagere, der ikke har anvist en nemkonto. Stk. 2. Der kan fra og med den 1. juli 2025 ikke overføres pengebeløb fra offentlige udbetalere til ventekontoen, jf. dog § 32. Stk. 3. For krav på udbetaling af pengebeløb, der er overført til ventekontoen senest den 30. juni 2025, indtræder forældelse af betalingsmodtagerens krav tidligst den 1. juli 2028. Stk. 4. Krav på udbetaling af pengebeløb, der er overført til ventekontoen senest den 30. juni 2025, tilskrives ikke renter fra den 1. juli 2025. Stk. 5. Krav på udbetaling af pengebeløb, der er overført til ventekontoen senest den 30. juni 2025, kan ikke overdrages eller gøres til genstand for retsforfølgning fra den 1. juli 2025. Stk. 6. Krav på udbetaling af pengebeløb, der er overført til ventekontoen senest den 30. juni 2025, kan, medmindre betalingsmodtageren senest den 30. juni 2028 har gjort krav på udbetaling og anvist en konto til brug for udbetalingen, indtægtsføres i staten den 1. juli 2028, jf. dog stk. 7. Digitaliseringsstyrelsen foretager offentlig varsling i Statstidende herom senest den 30. juni 2027. Stk. 7. Har en betalingsmodtager, der ikke senest den 30. juni 2028 har gjort krav på udbetaling af pengebeløb som anført i stk. 6 og anvist en konto til brug for udbetalingen, forfalden gæld, der omfattes af lov om inddrivelse af gæld til det offentlige, overføres pengebeløbet til told- og skatteforvaltningen med henblik på dækning af denne gæld i overensstemmelse med dækningsrækkefølgen i § 7, stk. 1, nr. 2 og 3, i lov om inddrivelse af gæld til det offentlige. Stk. 8. Er et krav på pengebeløb indtægtsført efter stk. 6 ikke forældet, vil Digitaliseringsstyrelsen efter anmodning fra betalingsmodtageren foretage udbetaling af pengebeløbet, medmindre pengebeløbet er anvendt til dækning af gæld efter stk. 7."
    },
    {
      "provision_ref": "10:32",
      "chapter": "10",
      "section": "32",
      "content": "§ 32. Told- og skatteforvaltningen kan fortsat foretage udbetalinger til ventekontoen fra og med den 1. juli 2025. Stk. 2. For krav på udbetaling af pengebeløb, der er overført til ventekontoen fra og med den 1. juli 2025, indtræder forældelse, når der er gået 3 år efter overførslen til ventekontoen. Pengebeløb tilfalder staten, hvis kravet på udbetaling er forældet. Stk. 3. Krav på udbetaling af pengebeløb, der er overført til ventekontoen fra og med den 1. juli 2025, tilskrives ikke renter. Stk. 4. Krav på udbetaling af pengebeløb overført til ventekontoen fra og med den 1. juli 2025 kan ikke overdrages eller gøres til genstand for retsforfølgning. Stk. 5. Ministeren for digitalisering kan efter aftale med skatteministeren fastsætte regler om, at told- og skatteforvaltningen fra en bestemt dato ikke længere kan foretage udbetalinger til ventekontoen efter stk. 1."
    },
    {
      "provision_ref": "10:33",
      "chapter": "10",
      "section": "33",
      "content": "§ 33. Digitaliseringsstyrelsen udbetaler indestående krav på pengebeløb på ventekontoen til betalingsmodtageren ved dennes anvisning af en nemkonto eller anden konto, hvortil betaling skal ske."
    },
    {
      "provision_ref": "10:34",
      "chapter": "10",
      "section": "34",
      "content": "§ 34. Digitaliseringsstyrelsen udbetaler efter anmodning indestående krav på pengebeløb på ventekontoen til den offentlige udbetaler, hvis denne har udbetalt eller vil udbetale pengebeløbet til betalingsmodtageren."
    },
    {
      "provision_ref": "11:35",
      "chapter": "11",
      "section": "35",
      "content": "§ 35. Loven træder i kraft den 1. juli 2025. Stk. 2. Fysiske og juridiske personer, der har været private udbetalere efter § 5 a i lov om offentlige betalinger m.v., og som har foretaget kontoopslag i nemkontosystemet til og med den 30. juni 2025, men som ikke er bosiddende eller har registreret hjemsted i Danmark, i et andet EU-/EØS-land eller på Færøerne og ikke er offentlig udbetaler efter § 8, kan uanset § 17, stk. 2, foretage kontoopslag, jf. § 17, stk. 1, til og med den 30. juni 2026. Stk. 3. Fysiske og juridiske personer, der har været tilsluttet nemkontosystemet som private betalingsformidlere til og med den 30. juni 2025, kan uanset § 18, stk. 2, forblive tilsluttet nemkontosystemet som privat kontoformidler, jf. § 18, stk. 1, til og med den 30. juni 2026. Stk. 4. Regler, der er fastsat i henhold til § 1, stk. 7 og 8, § 3, stk. 1 og 5, § 4, stk. 1, og § 5, stk. 2, i lov om offentlige betalinger m.v., jf. lovbekendtgørelse nr. 494 af 4. maj 2023, forbliver i kraft, indtil de ophæves eller afløses af regler udstedt i medfør af denne lov. Det samme gælder regler fastsat i medfør af § 12, stk. 6, i lov om offentlige betalinger m.v., i det omfang reglerne undtager institutioner, foreninger og fonde m.v. fra bestemmelserne i §§ 1-2 a, § 3, stk. 1 og 5, og §§ 4-5 c, 6 a og 6 b i lov om offentlige betalinger m.v."
    },
    {
      "provision_ref": "13:38",
      "chapter": "13",
      "section": "38",
      "content": "§ 38. Loven gælder ikke for Færøerne og Grønland."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. I denne lov forstås ved: 1) Nemkonto: En konto i et kontoførende institut, som betalingsmodtageren har anvist som den konto, hvortil offentlige udbetalere, jf. § 8, kan udbetale pengebeløb. 2) Nemkontosystemet: System med informationer om privatpersoners og juridiske enheders nemkonti og ydelsesspecifikke konti og de relaterede funktioner til anvisning af konti, tilføjelse af kontooplysninger til en betalingsordre, overførsler af betalingsordrer og kontoopslag. 3) Privatperson: En fysisk person, som udelukkende agerer på vegne af sig selv uden forbindelse til en juridisk enhed. 4) Juridisk enhed: En fysisk person i dennes egenskab af arbejdsgiver eller selvstændig erhvervsdrivende, en dansk eller udenlandsk juridisk person eller en filial af en udenlandsk juridisk person, en trust eller et juridisk arrangement, der ligner en trust, en statslig administrativ enhed, en region, en kommune eller et kommunalt fællesskab. 5) Betalingsmodtager: En privatperson eller juridisk enhed, som er den tiltænkte modtager af de pengebeløb, der indgår i en betalingstransaktion. 6) Ydelsesspecifik konto: En konto i et kontoførende institut, hvortil en bestemt offentlig udbetaler kan udbetale ydelser af en bestemt ydelsesart til betalingsmodtageren. 7) Ydelsesart: Kategorisering af de ydelser, som offentlige udbetalere udbetaler til betalingsmodtagere. 8) Anvisning: Betalingsmodtagerens udpegning af den konto, betalingsmodtageren ønsker registreret som nemkonto eller ydelsesspecifik konto i nemkontosystemet. 9) Betalingsordre: Instruktion fra en offentlig udbetaler, som sendes gennem nemkontosystemet, til det betalingsafviklende institut om at gennemføre en betalingstransaktion til en betalingsmodtager. 10) Komplet betalingsordre: Betalingsordre i nemkontosystemet, der af den offentlige udbetaler er påført oplysning om, hvortil betalingen skal overføres, hvorfor der ikke påføres kontooplysninger fra nemkontosystemet. 11) Kontoopslag: Et opslag, som en privat udbetaler gennemfører via en privat kontoformidler i nemkontosystemet med det formål at få oplyst en betalingsmodtagers kontooplysninger.",
      "valid_from": "2025-06-20",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Privatpersoner, som i henhold til § 3, stk. 1, nr. 1, i lov om Det Centrale Personregister er tildelt et personnummer, og som ikke er registreret som udrejst af Danmark, skal så vidt muligt og senest i forbindelse med den første udbetaling fra en offentlig udbetaler anvise en konto som nemkonto, hvortil offentlige udbetalere kan foretage udbetaling af pengebeløb. Stk. 2. Privatpersoner, som ikke er omfattet af stk. 1, kan, hvis de i henhold til lov om Det Centrale Personregister eller regler fastsat i medfør heraf er tildelt et personnummer, anvise en konto som nemkonto. Udbetaling til en nemkonto for personer omfattet af 1. pkt. skal dog være aftalt med den offentlige udbetaler, hvis personen forud for anvisningen modtager betalinger fra den pågældende offentlige udbetaler til en anden konto. Stk. 3. En privatperson kan kun anvise én nemkonto.",
      "valid_from": "2025-06-20",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Juridiske enheder, som er tildelt et cvr-nummer efter § 5 i lov om Det Centrale Virksomhedsregister, skal så vidt muligt og senest i forbindelse med den første udbetaling fra en offentlig udbetaler anvise en konto som nemkonto, hvortil offentlige udbetalere kan foretage udbetaling af pengebeløb. Tilsvarende gælder for juridiske enheder, der er registreret hos told- og skatteforvaltningen med et SE-nummer. Stk. 2. Juridiske enheder, som ikke er omfattet af stk. 1, men som opfylder betingelserne for frivillig registrering i Det Centrale Virksomhedsregister efter lov om Det Centrale Virksomhedsregister eller regler fastsat i medfør heraf, skal for at kunne modtage betalinger fra en offentlig udbetaler 1) være optaget i Det Centrale Virksomhedsregister efter reglerne om frivillig registrering og 2) så vidt muligt anvise en konto som nemkonto efter reglerne i stk. 1. Stk. 3. En juridisk enhed kan kun anvise én nemkonto. Juridiske enheder kan dog anvise selvstændige nemkonti til underliggende P-numre eller SE-numre. Anvendelsen af nemkonti for underliggende P-numre skal være aftalt med den offentlige udbetaler.",
      "valid_from": "2025-06-20",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Betalingsmodtagere omfattet af §§ 2 eller 3 kan anvise en konto som ydelsesspecifik konto, hvortil en bestemt offentlig udbetaler kan foretage udbetaling af pengebeløb af en bestemt ydelsesart.",
      "valid_from": "2025-06-20",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Konti med en dansk eller internationalt anerkendt kontoidentifikation, der føres i følgende institutter, kan anvises som nemkonti eller ydelsesspecifikke konti: 1) Dansk pengeinstitut: En virksomhed, der har tilladelse fra Finanstilsynet til at drive virksomhed som pengeinstitut i henhold til lov om finansiel virksomhed. 2) Dansk betalings- eller e-pengeinstitut: En virksomhed, der har tilladelse fra Finanstilsynet til at udøve aktiviteter som betalingsinstitut eller e-pengeinstitut i henhold til lov om betalinger, og som er kontoførende udbyder af betalingskonti. 3) EU-/EØS-kreditinstitut: En virksomhed, der har tilladelse fra et EU-/EØS-lands finansielle tilsynsmyndighed til at udøve aktiviteter som kreditinstitut i henhold til det pågældende EU-/EØS-lands nationale lovgivning, der implementerer Europa-Parlamentets og Rådets direktiv om adgang til at udøve virksomhed som kreditinstitut og om tilsyn med kreditinstitutters anvendelse. 4) EU-/EØS-betalingsinstitut eller EU-/EØS-e-pengeinstitut: En virksomhed, der har tilladelse fra et EU-/EØS-lands finansielle tilsynsmyndighed til at udøve aktiviteter som betalings- eller e-pengeinstitut i henhold til det pågældende EU-/EØS-lands nationale lovgivning, der implementerer Europa-Parlamentets og Rådets direktiv om betalingstjenester i det indre marked og Europa-Parlamentets og Rådets direktiv om adgang til at optage og udøve virksomhed som udsteder af elektroniske penge og tilsyn med en sådan virksomhed, og som er kontoførende udbyder af betalingskonti. 5) Færøsk eller grønlandsk pengeinstitut: En virksomhed, der har tilladelse fra Finanstilsynet til at drive virksomhed som pengeinstitut i henhold til anordning om ikrafttræden for Færøerne af lov om finansiel virksomhed eller anordning om ikrafttræden for Grønland af lov om finansiel virksomhed. 6) Færøsk betalings- eller e-pengeinstitut: En virksomhed, der har tilladelse fra Finanstilsynet til at udøve aktiviteter som betalingsinstitut eller e-pengeinstitut i henhold til anordning om ikrafttræden for Færøerne af lov om betalinger, og som er kontoførende udbyder af betalingskonti. 7) Tredjelandskreditinstitut: En virksomhed, der er etableret i et land uden for EU/EØS, og som har tilladelse fra det pågældende lands finansielle tilsynsmyndighed til at udøve aktiviteter, der består i at tage imod indskud fra offentligheden og i at yde lån for egen regning, der er tilknyttet konti, der føres af den pågældende virksomhed i eget navn. Stk. 2. Ministeren for digitalisering kan fastsætte regler om betingelser for, at konti, der føres i institutter omfattet af stk. 1, kan anvendes som nemkonti eller ydelsesspecifikke konti. Endvidere kan ministeren fastsætte regler om, hvilke kontotyper der kan anvises som nemkonti og ydelsesspecifikke konti, og krav til, hvilke kontoidentifikationer en konto skal have for at kunne anvises som nemkonto eller ydelsesspecifik konto.",
      "valid_from": "2025-06-20",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. En betalingsmodtagers anvisning, ændring eller sletning af en konto i nemkontosystemet har senest virkning for betalinger, der er til disposition på betalingsmodtagerens konto, den femte bankdag efter at kontoen er registreret som aktiv eller ophørt nemkonto eller ydelsesspecifik konto i nemkontosystemet. For betalinger til udenlandske konti kan virkningstidspunkt dog være, senere end den femte bankdag efter at kontoen er registreret som aktiv eller ophørt, som følge af at den samlede ekspeditionstid for udenlandske betalinger kan være længere.",
      "valid_from": "2025-06-20",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Ministeren for digitalisering fastsætter regler om betalingsmodtageres anvisning, ændring eller sletning af en konto som nemkonto eller ydelsesspecifik konto, herunder kan der fastsættes krav om, at anviste eller ændrede konti i visse tilfælde skal aktiveres af betalingsmodtageren for at blive registreret som nemkonto eller ydelsesspecifik konto i nemkontosystemet. Stk. 2. Ministeren for digitalisering kan fastsætte regler om, hvornår en nemkonto eller ydelsesspecifik konto kan slettes af Digitaliseringsstyrelsen i nemkontosystemet.",
      "valid_from": "2025-06-20",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Ved offentlige udbetalere forstås følgende: 1) Myndigheder inden for den offentlige forvaltning. 2) Domstolene. 3) Institutioner, foreninger, fonde m.v., hvis udgifter eller regnskabsmæssige underskud dækkes ved statstilskud eller ved bidrag, afgift eller anden indtægt i henhold til lov. 4) Institutioner, foreninger, fonde m.v., som modtager kapitalindskud, tilskud, lån, garanti eller anden støtte fra staten eller en institution m.v., som er omfattet af nr. 3, såfremt kapitalindskuddet m.v. har væsentlig betydning for modtageren. 5) Selvejende institutioner m.v., hvis driftsbudget er optaget på bevillingslov. 6) Selvejende institutioner m.v., som en kommune eller region har indgået driftsoverenskomst med. Stk. 2. Ministeren for digitalisering kan efter anmodning fra hver af Folketingets institutioners ledelser bestemme, at Folketinget og institutioner under Folketinget er offentlige udbetalere.",
      "valid_from": "2025-06-20",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Offentlige udbetalere omfattet af § 8 er ikke omfattet af lovens bestemmelser, i det omfang andet følger af anden lovgivning. Stk. 2. Vedkommende kommune eller region kan beslutte, at §§ 10-16 og regler fastsat i medfør heraf ikke finder anvendelse på en offentlig udbetaler omfattet af § 8, stk. 1, nr. 6. Stk. 3. Vedkommende minister kan efter forhandling med ministeren for digitalisering fastsætte regler om, at §§ 10-16 og regler fastsat i medfør heraf ikke finder anvendelse på en eller flere offentlige udbetalere omfattet af § 8, stk. 1, nr. 3 og 4.",
      "valid_from": "2025-06-20",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Offentlige udbetalere kan på anmodning fra betalingsmodtagere indberette anvisning, ændring og sletning af konti som nemkonti i nemkontosystemet. Stk. 2. Ministeren for digitalisering kan fastsætte regler om, hvilke offentlige udbetalere der på anmodning fra betalingsmodtagere skal indberette anvisning, ændring og sletning af konti som nemkonti i nemkontosystemet, herunder undtagelser herfra, og regler for de offentlige udbetaleres dokumentationskrav, administration af nemkonti m.v.",
      "valid_from": "2025-06-20",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Offentlige udbetalere skal på anmodning fra betalingsmodtagere indberette anvisning, ændring eller sletning af konti som ydelsesspecifikke konti i nemkontosystemet for ydelser, de selv udbetaler, jf. dog stk. 3. Den offentlige udbetaler fastsætter, hvilke ydelser der er omfattet af en ydelsesart. Stk. 2. En offentlig udbetaler kan på anmodning fra en betalingsmodtager låse en ydelsesspecifik konto i nemkontosystemet, så betalingsmodtageren ikke selv kan foretage ændringer heraf. Betalingsmodtageren kan ved henvendelse til den offentlige udbetaler få kontoen ændret eller låsningen ophævet. Stk. 3. Kan en offentlig udbetaler efter anden lovgivning bestemme, på hvilken måde betaling af en ydelse til en betalingsmodtager skal ske, kan den offentlige udbetaler anvise og låse en ydelsesspecifik konto, uanset at betalingsmodtageren ikke har anmodet herom. Stk. 4. Når en offentlig udbetaler kan låse en ydelsesspecifik konto efter stk. 2 eller 3, kan den pågældende offentlige udbetaler tilsvarende instruere den, der forestår udbetalingerne, om at gennemføre denne handling samt indberette anvisning, ændring eller sletning af låste ydelsesspecifikke konti i nemkontosystemet. Stk. 5. Ministeren for digitalisering kan fastsætte regler om de offentlige udbetaleres dokumentationskrav, administration af ydelsesspecifikke konti m.v.",
      "valid_from": "2025-06-20",
      "valid_to": null
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Offentlige udbetalere skal anvende nemkontosystemet til at foretage betalinger til betalingsmodtagere med en nemkonto eller en ydelsesspecifik konto, jf. dog stk. 3, § 9, stk. 1 og 2, § 13, stk. 2 og 3, og regler fastsat i medfør af § 9, stk. 3. Stk. 2. Offentlige udbetalere skal anskaffe nemkontosystemet fra Digitaliseringsstyrelsen. Stk. 3. Offentlige udbetalere er ikke forpligtet til at anvende nemkontosystemet til at foretage betalinger, i det omfang andet følger af anden lovgivning. Stk. 4. Ministeren for digitalisering kan fastsætte regler for offentlige udbetaleres tilslutning til og anvendelse af nemkontosystemet, herunder regler om betaling af vederlag for tilslutning m.v.",
      "valid_from": "2025-06-20",
      "valid_to": null
    },
    {
      "provision_ref": "3:13",
      "chapter": "3",
      "section": "13",
      "content": "§ 13. En betalingsmodtagers nemkonto eller ydelsesspecifikke konto er rette betalingssted for offentlige udbetalere, medmindre betalingsmodtageren over for den pågældende offentlige udbetaler har anvist en anden konto, hvortil betaling skal ske. Følger det af anden lovgivning, at betaling skal ske til betalingsmodtagerens nemkonto, vil dette altid være rette betalingssted. Stk. 2. Har en betalingsmodtager anvist en anden konto end sin nemkonto eller ydelsesspecifikke konto, hvortil betaling skal ske, kan den offentlige udbetaler gennemføre denne betaling som en komplet betalingsordre i nemkontosystemet. Stk. 3. Har en betalingsmodtager ikke anvist en nemkonto, en ydelsesspecifik konto eller en anden konto i forbindelse med en udbetaling fra en offentlig udbetaler, skal den offentlige udbetaler sikre, at betalingsmodtageren får udbetalt sit tilgodehavende på anden måde. Det samme gælder, når den offentlige udbetaler modtager information fra nemkontosystemet om, at betaling ikke kan gennemføres.",
      "valid_from": "2025-06-20",
      "valid_to": null
    },
    {
      "provision_ref": "3:14",
      "chapter": "3",
      "section": "14",
      "content": "§ 14. En betalingsmodtager, som så vidt muligt skal anvise en konto som nemkonto efter § 2, stk. 1, eller § 3, stk. 1 eller 2, bærer risikoen for forsinket betaling fra en offentlig udbetaler, der skyldes betalingsmodtagerens manglende anvisning af en nemkonto, en ydelsesspecifik konto eller en anden konto, hvortil udbetaling kan ske, eller betalingsmodtagerens manglende medvirken til at sikre, at udbetaling af tilgodehavendet kan gennemføres på anden måde. Tilsvarende bærer betalingsmodtageren risikoen for forsinket betaling fra en offentlig udbetaler i øvrige tilfælde, hvis betaling til den anviste nemkonto, ydelsesspecifikke konto eller anden konto eller betaling på anden måde ikke kan ske grundet forhold, der ikke kan tilregnes nemkontosystemet eller den offentlige udbetaler.",
      "valid_from": "2025-06-20",
      "valid_to": null
    },
    {
      "provision_ref": "3:15",
      "chapter": "3",
      "section": "15",
      "content": "§ 15. En offentlig udbetalers betaling til betalingsmodtagerens nemkonto eller ydelsesspecifikke konto i udlandet anses for foretaget rettidigt af den offentlige udbetaler, uanset at betalingen er modtageren i hænde på et senere tidspunkt end tilsvarende indenlandske betalinger, hvis 1) betalingen ekspederes samme dag som tilsvarende betalinger til indenlandske konti og 2) betalingen af de tilsvarende indenlandske betalinger er modtagerne i hænde rettidigt. Stk. 2. Offentlige udbetalere kan i forbindelse med gennemførelsen af en betaling til en nemkonto, ydelsesspecifik konto eller anden konto i udlandet fratrække meromkostninger, som en overførsel af pengebeløb til kontoen er forbundet med, medmindre andet følger af anden lovgivning.",
      "valid_from": "2025-06-20",
      "valid_to": null
    },
    {
      "provision_ref": "3:16",
      "chapter": "3",
      "section": "16",
      "content": "§ 16. Udbetaling til betalingsmodtagerens nemkonto, ydelsesspecifikke konto eller anden konto finder ikke sted, hvis told- og skatteforvaltningen har anmodet om overførsel af udbetalingsbeløbet med henblik på modregning i udbetalingsbeløbet eller med henblik på udbetaling til en rettighedshaver, der har krav på udbetalingen fra told- og skatteforvaltningen. Stk. 2. Ved overførsel af et udbetalingsbeløb til told- og skatteforvaltningen efter stk. 1 anses betaling for at være foretaget med frigørende virkning for den offentlige udbetaler. Stk. 3. Ved told- og skatteforvaltningens udbetaling af overskydende beløb efter gennemført modregning eller udbetaling til rettighedshavere anses told- og skatteforvaltningen som offentlig udbetaler.",
      "valid_from": "2025-06-20",
      "valid_to": null
    },
    {
      "provision_ref": "4:17",
      "chapter": "4",
      "section": "17",
      "content": "§ 17. En privat udbetaler kan på nærmere fastsatte betingelser via en privat kontoformidler foretage kontoopslag i nemkontosystemet, når kontooplysningerne skal anvendes til at foretage en udbetaling til en betalingsmodtager og betalingsmodtagerens nemkonto er rette betalingssted. Stk. 2. Privatpersoner og juridiske enheder med bopæl eller registreret hjemsted i Danmark, i et andet EU-/EØS-land eller på Færøerne kan foretage kontoopslag som privat udbetaler efter stk. 1. Det gælder dog ikke juridiske enheder, som er offentlige udbetalere efter § 8, medmindre den offentlige udbetaler er undtaget efter § 9, stk. 2, eller regler fastsat i medfør af § 9, stk. 3. Stk. 3. Betalingsmodtageren kan til enhver tid meddele en privat udbetaler, at udbetalinger ikke skal ske til modtagerens nemkonto. Betalingsmodtagerens ret til ikke at få udbetalingsbeløb indsat på sin nemkonto kan ikke fraviges ved aftale. Stk. 4. Ministeren for digitalisering kan fastsætte regler om private udbetaleres kontoopslag, herunder regler om, hvornår og hvordan private udbetalere kan foretage kontoopslag via en privat kontoformidler, og private udbetaleres underretningspligt. Stk. 5. Ministeren for digitalisering kan fastsætte regler om Digitaliseringsstyrelsens, system- og driftsleverandørers, offentlige udbetaleres og kontoindberettende institutters erstatningsansvar og begrænsninger heraf over for private udbetalere som følge af manglende tilgængelighed af nemkontosystemet, systemfejl i nemkontosystemet og fejl i betalingsmodtageres kontooplysninger m.v. Stk. 6. Ministeren for digitalisering kan fastsætte regler om Digitaliseringsstyrelsens meddelelse til private udbetalere af påtale, påbud og udelukkelse fra at foretage kontoopslag via en privat kontoformidler ved manglende overholdelse af regler, aftaler eller vilkår for kontoopslag i nemkontosystemet.",
      "valid_from": "2025-06-20",
      "valid_to": null
    },
    {
      "provision_ref": "4:18",
      "chapter": "4",
      "section": "18",
      "content": "§ 18. En privat kontoformidler kan på nærmere fastsatte betingelser på vegne af en privat udbetaler foretage kontoopslag i nemkontosystemet til brug for udbetalinger. Stk. 2. Følgende virksomheder kan efter aftale med Digitaliseringsstyrelsen tilsluttes nemkontosystemet som private kontoformidlere: 1) Et pengeinstitut med en tilladelse efter lov om finansiel virksomhed eller anordning om ikrafttræden for Færøerne af lov om finansiel virksomhed. 2) Et betalings- eller e-pengeinstitut med tilladelse efter lov om betalinger, anordning om ikrafttræden for Færøerne af lov om betalinger eller et EU-/EØS-betalingsinstitut eller EU-/EØS-e-pengeinstitut med tilladelse efter det pågældende EU-/EØS-lands nationale lovgivning, der implementerer Europa-Parlamentets og Rådets direktiv om betalingstjenester i det indre marked og Europa-Parlamentets og Rådets direktiv om adgang til at optage og udøve virksomhed som udsteder af elektroniske penge og tilsyn med en sådan virksomhed. 3) Et EU-/EØS-kreditinstitut med tilladelse efter det pågældende EU-/EØS-lands nationale lovgivning, der implementerer Europa-Parlamentets og Rådets direktiv om adgang til at udøve virksomhed som kreditinstitut og om tilsyn med kreditinstitutters anvendelse. 4) Et forsikringsselskab med tilladelse efter lov om forsikringsvirksomhed eller et EU-/EØS-forsikringsselskab med tilladelse efter det pågældende EU-/EØS-lands nationale lovgivning, der implementerer Europa-Parlamentets og Rådets direktiv om adgang til og udøvelse af forsikrings- og genforsikringsvirksomhed. Stk. 3. Ministeren for digitalisering kan fastsætte yderligere regler om, hvilke virksomheder der kan tilsluttes nemkontosystemet som private kontoformidlere. Ministeren for digitalisering kan endvidere fastsætte regler om private kontoformidleres anvendelse af og tilslutning til nemkontosystemet, herunder regler om gebyr og vilkår. Stk. 4. Ministeren for digitalisering kan fastsætte regler om Digitaliseringsstyrelsens, system- og driftsleverandørers, offentlige udbetaleres og kontoindberettende institutters erstatningsansvar og begrænsninger heraf over for private kontoformidlere som følge af manglende tilgængelighed af nemkontosystemet, systemfejl i nemkontosystemet og fejl i betalingsmodtageres kontooplysninger m.v. Stk. 5. Ministeren for digitalisering kan fastsætte regler om Digitaliseringsstyrelsens meddelelse til private kontoformidlere af påtale, påbud og udelukkelse fra at anvende nemkontosystemet ved manglende overholdelse af regler, aftaler eller vilkår for anvendelse af eller tilslutning til nemkontosystemet.",
      "valid_from": "2025-06-20",
      "valid_to": null
    },
    {
      "provision_ref": "4:19",
      "chapter": "4",
      "section": "19",
      "content": "§ 19. En operatør af finansiel digital infrastruktur kan på vegne af en privat kontoformidler tilsluttes nemkontosystemet på nærmere fastsatte betingelser og efter aftale med Digitaliseringsstyrelsen. Stk. 2. En operatør af finansiel digital infrastruktur skal for at kunne tilsluttes nemkontosystemet være udpeget af Finanstilsynet efter § 333, stk. 1, i lov om finansiel virksomhed som operatør af finansiel digital infrastruktur eller være en virksomhed med registreret hjemsted i et andet EU-/EØS-land, der opfylder det pågældende EU-/EØS-lands nationale lovgivning svarende til § 333, stk. 1, i lov om finansiel virksomhed, og som er underlagt tilsyn fra den kompetente tilsynsmyndighed i det pågældende EU-/EØS-land svarende til Finanstilsynets tilsyn med en dansk operatør af finansiel digital infrastrukturs overholdelse af § 333 m i lov om finansiel virksomhed. Stk. 3. Ministeren for digitalisering kan fastsætte yderligere regler om, hvilke virksomheder der kan tilsluttes nemkontosystemet som operatør af finansiel digital infrastruktur. Ministeren for digitalisering kan endvidere fastsætte regler om operatører af finansielle digitale infrastrukturers anvendelse af og tilslutning til nemkontosystemet, herunder regler om gebyr og vilkår. Stk. 4. Ministeren for digitalisering kan fastsætte regler om Digitaliseringsstyrelsens, system- og driftsleverandørers, offentlige udbetaleres og kontoindberettende institutters erstatningsansvar og begrænsninger heraf over for operatører af finansielle digitale infrastrukturer som følge af manglende tilgængelighed af nemkontosystemet, systemfejl i nemkontosystemet og fejl i betalingsmodtageres kontooplysninger m.v. Stk. 5. Ministeren for digitalisering kan fastsætte regler om Digitaliseringsstyrelsens meddelelse til operatører af finansielle digitale infrastrukturer af påtale, påbud og udelukkelse fra at anvende nemkontosystemet ved manglende overholdelse af regler, aftaler eller vilkår for anvendelse af eller tilslutning til nemkontosystemet.",
      "valid_from": "2025-06-20",
      "valid_to": null
    },
    {
      "provision_ref": "5:20",
      "chapter": "5",
      "section": "20",
      "content": "§ 20. Ministeren for digitalisering kan fastsætte regler om, at institutter nævnt i § 5, stk. 1, nr. 1-6, kan tilslutte sig ordningen om forpligtelser til offentlig tjeneste i relation til nemkontosystemet efter regler fastsat i medfør af stk. 3. Stk. 2. Ministeren for digitalisering kan fastsætte regler om, at institutter nævnt i § 5, stk. 1, nr. 1 og 2, skal tilslutte sig ordningen om forpligtelser til offentlig tjeneste i relation til nemkontosystemet efter regler fastsat i medfør af stk. 3. Stk. 3. Ministeren for digitalisering kan fastsætte regler om, hvilke forpligtelser til offentlig tjeneste institutter omfattet af regler fastsat i medfør af stk. 1 og 2 skal udføre i relation til nemkontosystemet, herunder at indberette konti, der føres i det pågældende institut, som nemkonti til nemkontosystemet efter privatpersoners og juridiske enheders anvisning og at opdatere nemkontosystemet med korrekte oplysninger. Ministeren for digitalisering kan desuden fastsætte regler om sikkerhedsmæssige og tekniske krav ved indberetning til nemkontosystemet m.v. Stk. 4. Ministeren for digitalisering kan fastsætte regler om, at Digitaliseringsstyrelsen kan yde økonomisk støtte til institutter for at udføre forpligtelser til offentlig tjeneste efter regler fastsat i medfør af stk. 1-3, og om behandling af og tilsyn med sager om økonomisk støtte, herunder regler om ansøgning, frister, oplysnings- og dokumentationskrav og krav om erklæring fra en godkendt revisor.",
      "valid_from": "2025-06-20",
      "valid_to": null
    },
    {
      "provision_ref": "6:21",
      "chapter": "6",
      "section": "21",
      "content": "§ 21. Digitaliseringsstyrelsen stiller nemkontosystemet til rådighed for offentlige udbetalere og private kontoformidlere. Stk. 2. Digitaliseringsstyrelsen er systemejer og sikrer udvikling, drift, vedligeholdelse og forvaltning af nemkontosystemet. Stk. 3. Digitaliseringsstyrelsen kan udpege offentlige myndigheder eller juridiske enheder til på vegne af Digitaliseringsstyrelsen at varetage opgaver i medfør af stk. 2. Stk. 4. Ministeren for digitalisering kan fastsætte nærmere regler om tilrådighedsstillelse af nemkontosystemet for offentlige udbetalere og private kontoformidlere, jf. stk. 1.",
      "valid_from": "2025-06-20",
      "valid_to": null
    },
    {
      "provision_ref": "6:22",
      "chapter": "6",
      "section": "22",
      "content": "§ 22. Ministeren for digitalisering kan stille nemkontosystemet til rådighed for grønlandske myndigheder.",
      "valid_from": "2025-06-20",
      "valid_to": null
    },
    {
      "provision_ref": "7:23",
      "chapter": "7",
      "section": "23",
      "content": "§ 23. Offentlige udbetalere og enhver, der varetager opgaver efter denne lov eller regler fastsat i medfør heraf, og enhver, der i øvrigt yder bistand hertil, er under ansvar efter straffelovens §§ 152-152 f forpligtet til at iagttage tavshed over for uvedkommende med hensyn til oplysninger om den tekniske og sikkerhedsmæssige indretning og om processer for opretholdelse, vedligeholdelse og drift af sikkerhed i nemkontosystemet.",
      "valid_from": "2025-06-20",
      "valid_to": null
    },
    {
      "provision_ref": "8:24",
      "chapter": "8",
      "section": "24",
      "content": "§ 24. Digitaliseringsstyrelsen kan behandle oplysninger om privatpersoner og juridiske enheder, herunder oplysninger om privatpersoners og juridiske enheders nemkonti og ydelsesspecifikke konti, og øvrige forhold, når sådanne oplysninger er nødvendige til brug for udvikling, drift, vedligeholdelse og forvaltning af nemkontosystemet. Stk. 2. Digitaliseringsstyrelsen er dataansvarlig for behandlingen af personoplysninger i nemkontosystemet. Stk. 3. Ministeren for digitalisering kan fastsætte regler om, at Digitaliseringsstyrelsen kan behandle oplysninger om privatpersoner og juridiske enheder i nemkontosystemet, når det er nødvendigt af hensyn til anvendernes kontrol- og tilsynsopgaver. Stk. 4. Ministeren for digitalisering fastsætter regler om behandlingen af oplysninger i nemkontosystemet, herunder indhentning til og videregivelse af oplysninger fra nemkontosystemet.",
      "valid_from": "2025-06-20",
      "valid_to": null
    },
    {
      "provision_ref": "8:25",
      "chapter": "8",
      "section": "25",
      "content": "§ 25. Digitaliseringsstyrelsen kan fra told- og skatteforvaltningen, Det Centrale Personregister og Det Centrale Virksomhedsregister indhente de oplysninger, som er nødvendige til brug for udvikling, drift, vedligeholdelse og forvaltning af nemkontosystemet.",
      "valid_from": "2025-06-20",
      "valid_to": null
    },
    {
      "provision_ref": "9:26",
      "chapter": "9",
      "section": "26",
      "content": "§ 26. Digitaliseringsstyrelsen kan efter ansøgning tildele og udbetale økonomisk kompensation til privatpersoner, der ikke har modtaget en retmæssig udbetaling som følge af fejl ved anvisning eller ændring af en konto i nemkontosystemet eller som følge af en uberettiget anvisning eller ændring af en konto i nemkontosystemet. Stk. 2. Det er en betingelse for tildeling og udbetaling af kompensation som følge af en uberettiget anvisning eller ændring af en konto i nemkontosystemet, at forholdet er anmeldt til politiet i umiddelbar forlængelse af privatpersonens kendskab hertil. Stk. 3. Der kan ikke tildeles kompensation til privatpersoner, som har handlet groft uagtsomt eller forsætligt. Der kan dog tildeles kompensation, hvis privatpersonen på grund af psykisk sygdom, nedsat psykisk funktionsevne eller lignende tilstand ikke har været i stand til at handle fornuftsmæssigt. Dette beror på en konkret vurdering under hensyn til personens mentale tilstand, handlingens beskaffenhed eller omstændighederne i øvrigt. 2. pkt. gælder dog ikke, hvis personen forbigående har hensat sig i en lignende tilstand som følge af indtagelse af beruselsesmidler, euforiserende stoffer el.lign., eller hvis personen havde forsæt til den indtrådte skade.",
      "valid_from": "2025-06-20",
      "valid_to": null
    },
    {
      "provision_ref": "9:27",
      "chapter": "9",
      "section": "27",
      "content": "§ 27. Digitaliseringsstyrelsen tildeler en økonomisk kompensation svarende til størrelsen på den pågældende retmæssige udbetaling. Kompensationen nedsættes eller bortfalder, hvis privatpersonen har modtaget beløbet helt eller delvis på anden vis. Stk. 2. En privatperson, som har fået udbetalt kompensation fra Digitaliseringsstyrelsen, skal tilbagebetale kompensationen helt eller delvis til Digitaliseringsstyrelsen, i det omfang vedkommende på anden vis får dækket sit tab.",
      "valid_from": "2025-06-20",
      "valid_to": null
    },
    {
      "provision_ref": "9:28",
      "chapter": "9",
      "section": "28",
      "content": "§ 28. Ansøgning om økonomisk kompensation indgives digitalt til Digitaliseringsstyrelsen ved anvendelse af den løsning, som Digitaliseringsstyrelsen anviser. Digitaliseringsstyrelsen kan give dispensation fra kravet om digital ansøgning, hvis der foreligger særlige forhold, f.eks. et fysisk eller psykisk handicap eller manglende it-kompetencer, der gør, at privatpersonen ikke må forventes at kunne indgive ansøgning digitalt. Stk. 2. Ansøgning om kompensation skal indgives, snarest muligt efter at privatpersonen har konstateret, at en retmæssig udbetaling ikke er modtaget, og senest 13 måneder efter at den pågældende udbetaling har fundet sted. Stk. 3. Digitaliseringsstyrelsens afgørelser om kompensation kan ikke påklages til anden administrativ myndighed.",
      "valid_from": "2025-06-20",
      "valid_to": null
    },
    {
      "provision_ref": "9:29",
      "chapter": "9",
      "section": "29",
      "content": "§ 29. Digitaliseringsstyrelsen indtræder i privatpersonens krav mod en skadevolder, i det omfang Digitaliseringsstyrelsen har udbetalt økonomisk kompensation til privatpersonen. Digitaliseringsstyrelsen kan undlade at forfølge krav, der ikke er fastslået ved dom, eller hvis omkostningerne ved at forfølge kravet må antages ikke at stå mål med det forventede udfald ved at forfølge kravet.",
      "valid_from": "2025-06-20",
      "valid_to": null
    },
    {
      "provision_ref": "9:30",
      "chapter": "9",
      "section": "30",
      "content": "§ 30. Ministeren for digitalisering kan fastsætte regler om kompensationsordningen, herunder om indgivelse af ansøgning, behandling af sager og nærmere betingelser for tildeling og udbetaling af økonomisk kompensation.",
      "valid_from": "2025-06-20",
      "valid_to": null
    },
    {
      "provision_ref": "10:31",
      "chapter": "10",
      "section": "31",
      "content": "§ 31. Ventekontoen er den statsejede konto, som Digitaliseringsstyrelsen har oprettet, hvortil offentlige udbetalere efter aftale med Digitaliseringsstyrelsen siden den 6. marts 2012 har kunnet foretage udbetalinger til betalingsmodtagere, der ikke har anvist en nemkonto. Stk. 2. Der kan fra og med den 1. juli 2025 ikke overføres pengebeløb fra offentlige udbetalere til ventekontoen, jf. dog § 32. Stk. 3. For krav på udbetaling af pengebeløb, der er overført til ventekontoen senest den 30. juni 2025, indtræder forældelse af betalingsmodtagerens krav tidligst den 1. juli 2028. Stk. 4. Krav på udbetaling af pengebeløb, der er overført til ventekontoen senest den 30. juni 2025, tilskrives ikke renter fra den 1. juli 2025. Stk. 5. Krav på udbetaling af pengebeløb, der er overført til ventekontoen senest den 30. juni 2025, kan ikke overdrages eller gøres til genstand for retsforfølgning fra den 1. juli 2025. Stk. 6. Krav på udbetaling af pengebeløb, der er overført til ventekontoen senest den 30. juni 2025, kan, medmindre betalingsmodtageren senest den 30. juni 2028 har gjort krav på udbetaling og anvist en konto til brug for udbetalingen, indtægtsføres i staten den 1. juli 2028, jf. dog stk. 7. Digitaliseringsstyrelsen foretager offentlig varsling i Statstidende herom senest den 30. juni 2027. Stk. 7. Har en betalingsmodtager, der ikke senest den 30. juni 2028 har gjort krav på udbetaling af pengebeløb som anført i stk. 6 og anvist en konto til brug for udbetalingen, forfalden gæld, der omfattes af lov om inddrivelse af gæld til det offentlige, overføres pengebeløbet til told- og skatteforvaltningen med henblik på dækning af denne gæld i overensstemmelse med dækningsrækkefølgen i § 7, stk. 1, nr. 2 og 3, i lov om inddrivelse af gæld til det offentlige. Stk. 8. Er et krav på pengebeløb indtægtsført efter stk. 6 ikke forældet, vil Digitaliseringsstyrelsen efter anmodning fra betalingsmodtageren foretage udbetaling af pengebeløbet, medmindre pengebeløbet er anvendt til dækning af gæld efter stk. 7.",
      "valid_from": "2025-06-20",
      "valid_to": null
    },
    {
      "provision_ref": "10:32",
      "chapter": "10",
      "section": "32",
      "content": "§ 32. Told- og skatteforvaltningen kan fortsat foretage udbetalinger til ventekontoen fra og med den 1. juli 2025. Stk. 2. For krav på udbetaling af pengebeløb, der er overført til ventekontoen fra og med den 1. juli 2025, indtræder forældelse, når der er gået 3 år efter overførslen til ventekontoen. Pengebeløb tilfalder staten, hvis kravet på udbetaling er forældet. Stk. 3. Krav på udbetaling af pengebeløb, der er overført til ventekontoen fra og med den 1. juli 2025, tilskrives ikke renter. Stk. 4. Krav på udbetaling af pengebeløb overført til ventekontoen fra og med den 1. juli 2025 kan ikke overdrages eller gøres til genstand for retsforfølgning. Stk. 5. Ministeren for digitalisering kan efter aftale med skatteministeren fastsætte regler om, at told- og skatteforvaltningen fra en bestemt dato ikke længere kan foretage udbetalinger til ventekontoen efter stk. 1.",
      "valid_from": "2025-06-20",
      "valid_to": null
    },
    {
      "provision_ref": "10:33",
      "chapter": "10",
      "section": "33",
      "content": "§ 33. Digitaliseringsstyrelsen udbetaler indestående krav på pengebeløb på ventekontoen til betalingsmodtageren ved dennes anvisning af en nemkonto eller anden konto, hvortil betaling skal ske.",
      "valid_from": "2025-06-20",
      "valid_to": null
    },
    {
      "provision_ref": "10:34",
      "chapter": "10",
      "section": "34",
      "content": "§ 34. Digitaliseringsstyrelsen udbetaler efter anmodning indestående krav på pengebeløb på ventekontoen til den offentlige udbetaler, hvis denne har udbetalt eller vil udbetale pengebeløbet til betalingsmodtageren.",
      "valid_from": "2025-06-20",
      "valid_to": null
    },
    {
      "provision_ref": "11:35",
      "chapter": "11",
      "section": "35",
      "content": "§ 35. Loven træder i kraft den 1. juli 2025. Stk. 2. Fysiske og juridiske personer, der har været private udbetalere efter § 5 a i lov om offentlige betalinger m.v., og som har foretaget kontoopslag i nemkontosystemet til og med den 30. juni 2025, men som ikke er bosiddende eller har registreret hjemsted i Danmark, i et andet EU-/EØS-land eller på Færøerne og ikke er offentlig udbetaler efter § 8, kan uanset § 17, stk. 2, foretage kontoopslag, jf. § 17, stk. 1, til og med den 30. juni 2026. Stk. 3. Fysiske og juridiske personer, der har været tilsluttet nemkontosystemet som private betalingsformidlere til og med den 30. juni 2025, kan uanset § 18, stk. 2, forblive tilsluttet nemkontosystemet som privat kontoformidler, jf. § 18, stk. 1, til og med den 30. juni 2026. Stk. 4. Regler, der er fastsat i henhold til § 1, stk. 7 og 8, § 3, stk. 1 og 5, § 4, stk. 1, og § 5, stk. 2, i lov om offentlige betalinger m.v., jf. lovbekendtgørelse nr. 494 af 4. maj 2023, forbliver i kraft, indtil de ophæves eller afløses af regler udstedt i medfør af denne lov. Det samme gælder regler fastsat i medfør af § 12, stk. 6, i lov om offentlige betalinger m.v., i det omfang reglerne undtager institutioner, foreninger og fonde m.v. fra bestemmelserne i §§ 1-2 a, § 3, stk. 1 og 5, og §§ 4-5 c, 6 a og 6 b i lov om offentlige betalinger m.v.",
      "valid_from": "2025-06-20",
      "valid_to": null
    },
    {
      "provision_ref": "13:38",
      "chapter": "13",
      "section": "38",
      "content": "§ 38. Loven gælder ikke for Færøerne og Grønland.",
      "valid_from": "2025-06-20",
      "valid_to": null
    }
  ],
  "definitions": [
    {
      "term": "offentlige udbetalere",
      "definition": "følgende: 1) Myndigheder inden for den offentlige forvaltning",
      "source_provision": "3:8"
    }
  ]
}
