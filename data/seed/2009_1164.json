{
  "id": "2009:1164",
  "type": "statute",
  "title": "Bekendtgørelse om disciplinære foranstaltninger og disciplinærsagers behandling i anstalter",
  "short_name": "BEK H#LOKDOK04",
  "status": "in_force",
  "issued_date": "2009-12-07",
  "url": "https://www.retsinformation.dk/eli/lta/2009/1164/xml",
  "description": "Retsinformation source. DocumentId=AA005200; AccessionNumber=B20090116405; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Anvendelse af disciplinære foranstaltninger og forhørscelle over for indsatte sker efter reglerne i kriminallovens §§ 226-228 og denne bekendtgørelse."
    },
    {
      "provision_ref": "2",
      "section": "2",
      "content": "§ 2. En bøde kan højst udgøre et beløb svarende til det almindelige vederlag, der udbetales indsatte for en uges beskæftigelse, med fradrag af den del af vederlaget, som er beregnet til dækning af personlige fornødenheder. Stk. 2. I forbindelse med ikendelse af bøde fastsættes, hvornår bøden skal betales. Stk. 3. Efter indstilling fra institutionen kan direktøren for Kriminalforsorgen efter en konkret vurdering træffe afgørelse om, at indeholdelsen af en ikendt bøde, jf. kriminallovens § 228, stk. 1, 2. pkt., skal fordeles i op til 12 uger, hvis den indsatte betaler husleje for egen bolig under opholdet. Tilsvarende kan indeholdelsen af en ikendt bøde fordeles i op til 12 uger, så den pågældende får mulighed for at opretholde sine tidligere forpligtelser og samtidig har et rimeligt beløb til rådighed."
    },
    {
      "provision_ref": "3",
      "section": "3",
      "content": "§ 3. Frakendelse af udgang kan ske dels i form af frakendelse af al udgang uanset formål, dels i form af frakendelse af udgang til bestemte formål, f.eks. beskæftigelse eller med henblik på besøg hos bestemte personer, dels i form af frakendelse af dagudgang eller aftenudgang. Stk. 2. Varigheden af den i stk. 1 nævnte frakendelse fastsættes for et bestemt tidsrum, der ikke må overstige 12 uger. Hvis den domfældte inden for denne periode på ny begår en overtrædelse, der sanktioneres med frakendelse af udgang, kan der fra udløbet af den tidligere ikendte frakendelsesperiode fastsættes en ny periode af op til 12 ugers varighed."
    },
    {
      "provision_ref": "4",
      "section": "4",
      "content": "§ 4. Anbringelse i forhørscelle efter kriminallovens § 228, stk. 4, må ikke udstrækkes i længere tid, end undersøgelsen nødvendiggør, og kan højst vare i 3 døgn. Stk. 2. Den tid, som en indsat har været anbragt i forhørscelle, fradrages i udståelsen af anbringelse i enrum."
    },
    {
      "provision_ref": "5",
      "section": "5",
      "content": "§ 5. Indsatte, som er anbragt i forhørscelle eller i enrum, har ret og pligt til at være beskæftiget efter reglerne i kriminallovens §§ 210-213 og beskæftigelsesbekendtgørelsen. Stk. 2. Den indsatte har endvidere adgang til at deltage i gudstjenester og tilbringe tid i fri luft efter kriminallovens §§ 206 og 207, stk. 3. Stk. 3. Institutionen kan begrænse adgangen til at medtage egne genstande i tilfælde, hvor en indsat anbringes i forhørscelle eller anbringes i enrum i opholdsrum på særlig afdeling. For så vidt angår anbringelse i mere end 7 dage, kan der dog kun fastsættes begrænsninger, der er konkret begrundet i pladsforholdene i institutionen eller særlige sikkerhedshensyn. Stk. 4. I forbindelse med anbringelse i enrum kan institutionen tillade begrænset fællesskab, hvis særlige forhold i det enkelte tilfælde taler for det. Stk. 5. Der skal gøres notat om dato og klokkeslæt for anbringelsens iværksættelse og ophør."
    },
    {
      "provision_ref": "6",
      "section": "6",
      "content": "§ 6. Hvis der træffes bestemmelse om anbringelse i enrum i mere end 3 døgn, skal institutionen straks foretage indberetning herom til direktøren for Kriminalforsorgen, der skal godkende, at anbringelse i enrum opretholdes. Indberetningen skal indeholde en nærmere begrundelse for afgørelsen og skal vedlægges kopi af det i medfør af § 5, stk. 5, udarbejdede notat."
    },
    {
      "provision_ref": "7",
      "section": "7",
      "content": "§ 7. Afgørelse om anbringelse i forhørscelle træffes af institutionens leder, eller den der bemyndiges dertil. Stk. 2. Hvis forholdene i det enkelte tilfælde ikke tillader, at man afventer en bestemmelse fra en efter stk. 1 kompetent person, træffes bestemmelsen af en anden ansat. I sådanne tilfælde skal en efter stk. 1 kompetent person så hurtigt som muligt underrettes om det passerede. Stk. 3. Den indsatte skal så hurtigt som muligt orienteres om begrundelsen for anbringelsen og have lejlighed til at udtale sig i sagen."
    },
    {
      "provision_ref": "8",
      "section": "8",
      "content": "§ 8. Hvis overtrædelsen har givet anledning til andre indgreb over for den indsatte efter kriminallovens bestemmelser herom, bortset fra erstatning og konfiskation, kan der kun ikendes disciplinære foranstaltninger i det omfang, afgørende ordens- eller sikkerhedsmæssige hensyn kræver det."
    },
    {
      "provision_ref": "9",
      "section": "9",
      "content": "§ 9. Disciplinærsager skal behandles hurtigst muligt."
    },
    {
      "provision_ref": "10",
      "section": "10",
      "content": "§ 10. Den indsatte skal gøres bekendt med, hvad der er indberettet, og i hovedtræk orienteres om, hvad der måtte være fremkommet under eventuelle afhøringer. Den indsatte skal have adgang til at udtale sig i sagen. Stk. 2. Afgørelsen skal træffes, mens den indsatte er til stede. Hvis den indsatte ikke ønsker at være til stede, kan disciplinærsagen gennemføres uden den pågældendes tilstedeværelse. Den indsatte skal i så fald skriftligt underrettes om, hvilken afgørelse institutionen agter at træffe, og at den pågældende har adgang til at udtale sig. Stk. 3. Afhøringer gennemføres af to af institutionens ansatte. Stk. 4. Ved afhøringens begyndelse skal den indsatte orienteres om sine rettigheder i forbindelse med sagens behandling, herunder 1) retten til på ethvert tidspunkt af sagens behandling at lade sig bistå af andre, jf. forvaltningslovens § 8, 2) retten til aktindsigt i de dokumenter, der ligger til grund for forhøret, jf. forvaltningslovens kapitel 4, 3) retten til at udtale sig, før der træffes afgørelse, og at dette ikke medfører nogen pligt for den indsatte til at udtale sig, 4) retten til ikke at godkende gengivelsen af sin forklaring, jf. § 11, stk. 1, 2. pkt., og 5) retten til efter anmodning at få udleveret en kopi af det i medfør af § 11 udarbejdede notat, jf. § 13."
    },
    {
      "provision_ref": "11",
      "section": "11",
      "content": "§ 11. Der skal gøres notat om disciplinærsagens behandling i en særlig protokol. Notatet skal søges affattet sådan, at det kan godkendes af den indsatte. Stk. 2. Notatet skal indeholde 1) en gengivelse af, hvad der er indberettet, 2) en gengivelse af de afgivne forklaringer, som skal protokolleres, mens den, der afgiver forklaring, er til stede, 3) oplysning om, hvilke bestemmelser der er overtrådt, 4) nærmere oplysning om, på hvilket grundlag afgørelsen er truffet, 5) oplysning om eventuelle begrænsninger i retten til på ethvert tidspunkt af sagens behandling at lade sig bistå af andre og i retten til aktindsigt, jf. § 10, stk. 4, nr. 1 og 2, 6) oplysning om afgørelsen, 7) en begrundelse, der opfylder kravene i forvaltningslovens § 24, 8) oplysning om dato og klokkeslæt for, hvornår afgørelsen er meddelt den indsatte, 9) oplysning om, at den indsatte er orienteret om muligheden for at klage til direktøren for Kriminalforsorgen, 10) oplysning om, at den indsatte er orienteret om fristen for at indgive klage, jf. kriminallovens § 245, stk. 4. 11) oplysning om, hvorvidt den indsatte har været til stede under forhøret, og 12) oplysning om, hvorvidt den indsatte har godkendt notatet. Stk. 3. Hvis der er tale om en afgørelse, der er omfattet af kriminallovens § 246, stk. 1, nr. 3, skal notatet desuden indeholde oplysning om, at den indsatte er orienteret om muligheden for at kræve den endelige administrative afgørelse indbragt for retten til prøvelse."
    },
    {
      "provision_ref": "12",
      "section": "12",
      "content": "§ 12. I disciplinærsager, hvor der alene er tale om at anvende advarsel eller bøde, kan sagen behandles, uden at den indsatte er til stede, hvis overtrædelsen umiddelbart har kunnet konstateres, eller hvis sagens omstændigheder i øvrigt må anses for fuldt klarlagt. Det er endvidere en forudsætning for at behandle sagen, uden at den indsatte er til stede, at den pågældende ikke ønsker at udtale sig i sagen. Stk. 2. Den indsatte skal skriftligt underrettes om, 1) hvilken afgørelse institutionen agter at træffe, og 2) at den pågældende har adgang til at udtale sig i sagen. Stk. 3. Der skal udarbejdes et notat, der skal indeholde oplysninger som nævnt i § 11, stk. 1 og stk. 2, nr. 1, 3, 6 og 8-10. Notatet skal herudover indeholde oplysning om, at den indsatte skriftligt er underrettet om, hvilken afgørelse institutionen agter at træffe, og at den pågældende har adgang til at udtale sig."
    },
    {
      "provision_ref": "13",
      "section": "13",
      "content": "§ 13. Den indsatte skal efter anmodning have udleveret kopi af det i § 11 og § 12, stk. 3, nævnte notat. Stk. 2. Retten til aktindsigt kan begrænses i overensstemmelse med forvaltningslovgivningen i det omfang, partens interesse i at kunne benytte notatet til varetagelse af sit tarv findes at burde vige for afgørende hensyn til den pågældende selv eller til andre private eller offentlige interesser, f.eks. af hensyn til institutionens sikkerhed, eller til beskyttelse af enkeltpersoner. Stk. 3. I det omfang parten ikke har adgang til partsaktindsigt efter reglerne i forvaltningslovgivningen, skal der ikke ske partshøring."
    },
    {
      "provision_ref": "14",
      "section": "14",
      "content": "§ 14. Bekendtgørelsen træder i kraft den 1. januar 2010."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Anvendelse af disciplinære foranstaltninger og forhørscelle over for indsatte sker efter reglerne i kriminallovens §§ 226-228 og denne bekendtgørelse.",
      "valid_from": "2009-12-07",
      "valid_to": null
    },
    {
      "provision_ref": "2",
      "section": "2",
      "content": "§ 2. En bøde kan højst udgøre et beløb svarende til det almindelige vederlag, der udbetales indsatte for en uges beskæftigelse, med fradrag af den del af vederlaget, som er beregnet til dækning af personlige fornødenheder. Stk. 2. I forbindelse med ikendelse af bøde fastsættes, hvornår bøden skal betales. Stk. 3. Efter indstilling fra institutionen kan direktøren for Kriminalforsorgen efter en konkret vurdering træffe afgørelse om, at indeholdelsen af en ikendt bøde, jf. kriminallovens § 228, stk. 1, 2. pkt., skal fordeles i op til 12 uger, hvis den indsatte betaler husleje for egen bolig under opholdet. Tilsvarende kan indeholdelsen af en ikendt bøde fordeles i op til 12 uger, så den pågældende får mulighed for at opretholde sine tidligere forpligtelser og samtidig har et rimeligt beløb til rådighed.",
      "valid_from": "2009-12-07",
      "valid_to": null
    },
    {
      "provision_ref": "3",
      "section": "3",
      "content": "§ 3. Frakendelse af udgang kan ske dels i form af frakendelse af al udgang uanset formål, dels i form af frakendelse af udgang til bestemte formål, f.eks. beskæftigelse eller med henblik på besøg hos bestemte personer, dels i form af frakendelse af dagudgang eller aftenudgang. Stk. 2. Varigheden af den i stk. 1 nævnte frakendelse fastsættes for et bestemt tidsrum, der ikke må overstige 12 uger. Hvis den domfældte inden for denne periode på ny begår en overtrædelse, der sanktioneres med frakendelse af udgang, kan der fra udløbet af den tidligere ikendte frakendelsesperiode fastsættes en ny periode af op til 12 ugers varighed.",
      "valid_from": "2009-12-07",
      "valid_to": null
    },
    {
      "provision_ref": "4",
      "section": "4",
      "content": "§ 4. Anbringelse i forhørscelle efter kriminallovens § 228, stk. 4, må ikke udstrækkes i længere tid, end undersøgelsen nødvendiggør, og kan højst vare i 3 døgn. Stk. 2. Den tid, som en indsat har været anbragt i forhørscelle, fradrages i udståelsen af anbringelse i enrum.",
      "valid_from": "2009-12-07",
      "valid_to": null
    },
    {
      "provision_ref": "5",
      "section": "5",
      "content": "§ 5. Indsatte, som er anbragt i forhørscelle eller i enrum, har ret og pligt til at være beskæftiget efter reglerne i kriminallovens §§ 210-213 og beskæftigelsesbekendtgørelsen. Stk. 2. Den indsatte har endvidere adgang til at deltage i gudstjenester og tilbringe tid i fri luft efter kriminallovens §§ 206 og 207, stk. 3. Stk. 3. Institutionen kan begrænse adgangen til at medtage egne genstande i tilfælde, hvor en indsat anbringes i forhørscelle eller anbringes i enrum i opholdsrum på særlig afdeling. For så vidt angår anbringelse i mere end 7 dage, kan der dog kun fastsættes begrænsninger, der er konkret begrundet i pladsforholdene i institutionen eller særlige sikkerhedshensyn. Stk. 4. I forbindelse med anbringelse i enrum kan institutionen tillade begrænset fællesskab, hvis særlige forhold i det enkelte tilfælde taler for det. Stk. 5. Der skal gøres notat om dato og klokkeslæt for anbringelsens iværksættelse og ophør.",
      "valid_from": "2009-12-07",
      "valid_to": null
    },
    {
      "provision_ref": "6",
      "section": "6",
      "content": "§ 6. Hvis der træffes bestemmelse om anbringelse i enrum i mere end 3 døgn, skal institutionen straks foretage indberetning herom til direktøren for Kriminalforsorgen, der skal godkende, at anbringelse i enrum opretholdes. Indberetningen skal indeholde en nærmere begrundelse for afgørelsen og skal vedlægges kopi af det i medfør af § 5, stk. 5, udarbejdede notat.",
      "valid_from": "2009-12-07",
      "valid_to": null
    },
    {
      "provision_ref": "7",
      "section": "7",
      "content": "§ 7. Afgørelse om anbringelse i forhørscelle træffes af institutionens leder, eller den der bemyndiges dertil. Stk. 2. Hvis forholdene i det enkelte tilfælde ikke tillader, at man afventer en bestemmelse fra en efter stk. 1 kompetent person, træffes bestemmelsen af en anden ansat. I sådanne tilfælde skal en efter stk. 1 kompetent person så hurtigt som muligt underrettes om det passerede. Stk. 3. Den indsatte skal så hurtigt som muligt orienteres om begrundelsen for anbringelsen og have lejlighed til at udtale sig i sagen.",
      "valid_from": "2009-12-07",
      "valid_to": null
    },
    {
      "provision_ref": "8",
      "section": "8",
      "content": "§ 8. Hvis overtrædelsen har givet anledning til andre indgreb over for den indsatte efter kriminallovens bestemmelser herom, bortset fra erstatning og konfiskation, kan der kun ikendes disciplinære foranstaltninger i det omfang, afgørende ordens- eller sikkerhedsmæssige hensyn kræver det.",
      "valid_from": "2009-12-07",
      "valid_to": null
    },
    {
      "provision_ref": "9",
      "section": "9",
      "content": "§ 9. Disciplinærsager skal behandles hurtigst muligt.",
      "valid_from": "2009-12-07",
      "valid_to": null
    },
    {
      "provision_ref": "10",
      "section": "10",
      "content": "§ 10. Den indsatte skal gøres bekendt med, hvad der er indberettet, og i hovedtræk orienteres om, hvad der måtte være fremkommet under eventuelle afhøringer. Den indsatte skal have adgang til at udtale sig i sagen. Stk. 2. Afgørelsen skal træffes, mens den indsatte er til stede. Hvis den indsatte ikke ønsker at være til stede, kan disciplinærsagen gennemføres uden den pågældendes tilstedeværelse. Den indsatte skal i så fald skriftligt underrettes om, hvilken afgørelse institutionen agter at træffe, og at den pågældende har adgang til at udtale sig. Stk. 3. Afhøringer gennemføres af to af institutionens ansatte. Stk. 4. Ved afhøringens begyndelse skal den indsatte orienteres om sine rettigheder i forbindelse med sagens behandling, herunder 1) retten til på ethvert tidspunkt af sagens behandling at lade sig bistå af andre, jf. forvaltningslovens § 8, 2) retten til aktindsigt i de dokumenter, der ligger til grund for forhøret, jf. forvaltningslovens kapitel 4, 3) retten til at udtale sig, før der træffes afgørelse, og at dette ikke medfører nogen pligt for den indsatte til at udtale sig, 4) retten til ikke at godkende gengivelsen af sin forklaring, jf. § 11, stk. 1, 2. pkt., og 5) retten til efter anmodning at få udleveret en kopi af det i medfør af § 11 udarbejdede notat, jf. § 13.",
      "valid_from": "2009-12-07",
      "valid_to": null
    },
    {
      "provision_ref": "11",
      "section": "11",
      "content": "§ 11. Der skal gøres notat om disciplinærsagens behandling i en særlig protokol. Notatet skal søges affattet sådan, at det kan godkendes af den indsatte. Stk. 2. Notatet skal indeholde 1) en gengivelse af, hvad der er indberettet, 2) en gengivelse af de afgivne forklaringer, som skal protokolleres, mens den, der afgiver forklaring, er til stede, 3) oplysning om, hvilke bestemmelser der er overtrådt, 4) nærmere oplysning om, på hvilket grundlag afgørelsen er truffet, 5) oplysning om eventuelle begrænsninger i retten til på ethvert tidspunkt af sagens behandling at lade sig bistå af andre og i retten til aktindsigt, jf. § 10, stk. 4, nr. 1 og 2, 6) oplysning om afgørelsen, 7) en begrundelse, der opfylder kravene i forvaltningslovens § 24, 8) oplysning om dato og klokkeslæt for, hvornår afgørelsen er meddelt den indsatte, 9) oplysning om, at den indsatte er orienteret om muligheden for at klage til direktøren for Kriminalforsorgen, 10) oplysning om, at den indsatte er orienteret om fristen for at indgive klage, jf. kriminallovens § 245, stk. 4. 11) oplysning om, hvorvidt den indsatte har været til stede under forhøret, og 12) oplysning om, hvorvidt den indsatte har godkendt notatet. Stk. 3. Hvis der er tale om en afgørelse, der er omfattet af kriminallovens § 246, stk. 1, nr. 3, skal notatet desuden indeholde oplysning om, at den indsatte er orienteret om muligheden for at kræve den endelige administrative afgørelse indbragt for retten til prøvelse.",
      "valid_from": "2009-12-07",
      "valid_to": null
    },
    {
      "provision_ref": "12",
      "section": "12",
      "content": "§ 12. I disciplinærsager, hvor der alene er tale om at anvende advarsel eller bøde, kan sagen behandles, uden at den indsatte er til stede, hvis overtrædelsen umiddelbart har kunnet konstateres, eller hvis sagens omstændigheder i øvrigt må anses for fuldt klarlagt. Det er endvidere en forudsætning for at behandle sagen, uden at den indsatte er til stede, at den pågældende ikke ønsker at udtale sig i sagen. Stk. 2. Den indsatte skal skriftligt underrettes om, 1) hvilken afgørelse institutionen agter at træffe, og 2) at den pågældende har adgang til at udtale sig i sagen. Stk. 3. Der skal udarbejdes et notat, der skal indeholde oplysninger som nævnt i § 11, stk. 1 og stk. 2, nr. 1, 3, 6 og 8-10. Notatet skal herudover indeholde oplysning om, at den indsatte skriftligt er underrettet om, hvilken afgørelse institutionen agter at træffe, og at den pågældende har adgang til at udtale sig.",
      "valid_from": "2009-12-07",
      "valid_to": null
    },
    {
      "provision_ref": "13",
      "section": "13",
      "content": "§ 13. Den indsatte skal efter anmodning have udleveret kopi af det i § 11 og § 12, stk. 3, nævnte notat. Stk. 2. Retten til aktindsigt kan begrænses i overensstemmelse med forvaltningslovgivningen i det omfang, partens interesse i at kunne benytte notatet til varetagelse af sit tarv findes at burde vige for afgørende hensyn til den pågældende selv eller til andre private eller offentlige interesser, f.eks. af hensyn til institutionens sikkerhed, eller til beskyttelse af enkeltpersoner. Stk. 3. I det omfang parten ikke har adgang til partsaktindsigt efter reglerne i forvaltningslovgivningen, skal der ikke ske partshøring.",
      "valid_from": "2009-12-07",
      "valid_to": null
    },
    {
      "provision_ref": "14",
      "section": "14",
      "content": "§ 14. Bekendtgørelsen træder i kraft den 1. januar 2010.",
      "valid_from": "2009-12-07",
      "valid_to": null
    }
  ],
  "definitions": []
}
