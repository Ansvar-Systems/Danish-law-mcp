{
  "id": "2013:17",
  "type": "statute",
  "title": "Bekendtgørelse om godkendelse af virksomheder og deres medarbejdere til bedriftsrådgivning og til at udarbejde naturplaner",
  "short_name": "BEK H#LOKDOK04",
  "status": "in_force",
  "issued_date": "2013-01-15",
  "url": "https://www.retsinformation.dk/eli/lta/2013/17/xml",
  "description": "Retsinformation source. DocumentId=AH004803; AccessionNumber=B20130001705; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. NaturErhvervstyrelsen godkender efter ansøgning virksomheder og deres medarbejdere til rådgivning af landbrugere om opfyldelse af krav og normer vedrørende krydsoverensstemmelse (bedriftsrådgivning), samt til udarbejdelse af naturplaner på bedrifterne."
    },
    {
      "provision_ref": "2",
      "section": "2",
      "content": "§ 2. Bedriftsrådgivningen af landbrugere nævnt i § 1 skal mindst omfatte 1) et besøg af rådgiveren på bedriften, 2) udarbejdelse af en rapport, der indeholder registreringer af, om et eller flere krav eller normer er opfyldt og eventuelle anbefalinger til opfyldelse af krav eller normer, og 3) opfølgning på rapportens eventuelle anbefalinger. Stk. 2. Rapportens indhold må ikke videregives til myndigheder m.v., medmindre det følger af anden lovgivning, at oplysningerne skal videregives til brug for strafferetslig forfølgning, eller der er indhentet skriftligt samtykke fra landbrugeren."
    },
    {
      "provision_ref": "3",
      "section": "3",
      "content": "§ 3. NaturErhvervstyrelsen foretager kontrol i forbindelse med sagsbehandling af godkendelse af virksomheder og deres medarbejdere. Stk. 2. NaturErhvervstyrelsen foretager kontrol af godkendte virksomheder og deres medarbejdere. Stk. 3. Til brug for kontrol kan indhentes fornødne oplysninger fra andre myndigheder."
    },
    {
      "provision_ref": "4",
      "section": "4",
      "content": "§ 4. Ansøgning om godkendelse af virksomheder og deres medarbejdere indgives til NaturErhvervstyrelsen."
    },
    {
      "provision_ref": "5",
      "section": "5",
      "content": "§ 5. Ansøgning om godkendelse af virksomheder og deres medarbejdere skal udfærdiges på et særligt skema, der fås ved henvendelse til NaturErhvervstyrelsen. Stk. 2. NaturErhvervstyrelsen kan fastsætte nærmere betingelser for godkendelse."
    },
    {
      "provision_ref": "6",
      "section": "6",
      "content": "§ 6. Ved afgørelse om godkendelse af virksomheder lægges især vægt på, at virksomheden 1) kan gennemføre helhedsorienteret bedriftsrådgivning om krav vedrørende miljø, folke-, dyre- og plantesundhed, dyrevelfærd og normer for god landbrugs- og miljømæssig stand eller kan udarbejde naturplaner på landbrugsbedrifter, 2) har administrative og tekniske faciliteter og udstyr til rådighed, 3) har erfaring inden for konsulentvirksomhed samt har et fagligt miljø, og 4) har en erhvervsansvarsforsikring eller tilsvarende ansvarsdækning. Stk. 2. Virksomheder, der har indgået samarbejdsaftale for at opfylde betingelserne i stk. 1, skal indsende dokumentation for samarbejdsaftalen til NaturErhvervstyrelsen."
    },
    {
      "provision_ref": "7",
      "section": "7",
      "content": "§ 7. Ved afgørelse om godkendelse af medarbejdere lægges der især vægt på, at medarbejderen 1) mindst har afsluttet en uddannelse som jordbrugsteknolog eller tilsvarende uddannelse, 2) mindst har to års erfaring med rådgivning inden for jordbrug eller, for så vidt angår naturplaner, mindst har to års erfaring med rådgivning inden for naturforhold, og 3) har gennemført supplerende uddannelse, der muliggør rådgivning vedrørende krydsoverensstemmelse eller ved udarbejdelse af naturplaner."
    },
    {
      "provision_ref": "8",
      "section": "8",
      "content": "§ 8. Virksomheder og deres medarbejdere må ikke have personlige eller økonomiske interesser, som er uforenelige med rådgivningen. Stk. 2. Virksomheder og deres medarbejdere må ikke tidligere med forsæt eller grov uagtsomhed have afgivet urigtige oplysninger af betydning for godkendelsen i medfør af denne bekendtgørelse."
    },
    {
      "provision_ref": "9",
      "section": "9",
      "content": "§ 9. Virksomheder skal årligt afgive erklæring til NaturErhvervstyrelsen om, hvorvidt betingelserne for godkendelsen fortsat er opfyldt. Virksomheder og deres medarbejdere skal desuden på forlangende afgive en sådan erklæring til NaturErhvervstyrelsen. Stk. 2. Virksomheder og deres medarbejdere er forpligtet til at give NaturErhvervstyrelsen meddelelse om forhold, der kan medføre bortfald af godkendelsen, jf. § 10. Stk. 3. Virksomhederne er forpligtet til at give NaturErhvervstyrelsen besked om ændringer af ansættelsesforhold for de godkendte medarbejdere."
    },
    {
      "provision_ref": "10",
      "section": "10",
      "content": "§ 10. NaturErhvervstyrelsen kan beslutte, at godkendelsen af virksomheden eller dens medarbejdere bortfalder, hvis 1) virksomheden eller dens medarbejdere har givet urigtige eller vildledende oplysninger af betydning for godkendelsen, 2) der ikke ydes den fornødne bistand ved kontrollens gennemførelse, 3) betingelserne i §§ 6 og 8 ikke længere er opfyldt, 4) underretningspligten i § 9 ikke er opfyldt, 5) virksomheden eller dens medarbejdere ikke inden for det seneste år har virket inden for bedriftsrådgivning eller har udarbejdet tilskudsberettigede naturplaner, eller 6) betingelserne for godkendelsen ikke er opfyldt."
    },
    {
      "provision_ref": "11",
      "section": "11",
      "content": "§ 11. Bekendtgørelsen træder i kraft den 1. februar 2013. Stk. 2. Samtidig ophæves bekendtgørelse nr. 436 af 6. juni 2005 om godkendelse af virksomheder og deres medarbejdere til bedriftsrådgivning."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. NaturErhvervstyrelsen godkender efter ansøgning virksomheder og deres medarbejdere til rådgivning af landbrugere om opfyldelse af krav og normer vedrørende krydsoverensstemmelse (bedriftsrådgivning), samt til udarbejdelse af naturplaner på bedrifterne.",
      "valid_from": "2013-01-15",
      "valid_to": null
    },
    {
      "provision_ref": "2",
      "section": "2",
      "content": "§ 2. Bedriftsrådgivningen af landbrugere nævnt i § 1 skal mindst omfatte 1) et besøg af rådgiveren på bedriften, 2) udarbejdelse af en rapport, der indeholder registreringer af, om et eller flere krav eller normer er opfyldt og eventuelle anbefalinger til opfyldelse af krav eller normer, og 3) opfølgning på rapportens eventuelle anbefalinger. Stk. 2. Rapportens indhold må ikke videregives til myndigheder m.v., medmindre det følger af anden lovgivning, at oplysningerne skal videregives til brug for strafferetslig forfølgning, eller der er indhentet skriftligt samtykke fra landbrugeren.",
      "valid_from": "2013-01-15",
      "valid_to": null
    },
    {
      "provision_ref": "3",
      "section": "3",
      "content": "§ 3. NaturErhvervstyrelsen foretager kontrol i forbindelse med sagsbehandling af godkendelse af virksomheder og deres medarbejdere. Stk. 2. NaturErhvervstyrelsen foretager kontrol af godkendte virksomheder og deres medarbejdere. Stk. 3. Til brug for kontrol kan indhentes fornødne oplysninger fra andre myndigheder.",
      "valid_from": "2013-01-15",
      "valid_to": null
    },
    {
      "provision_ref": "4",
      "section": "4",
      "content": "§ 4. Ansøgning om godkendelse af virksomheder og deres medarbejdere indgives til NaturErhvervstyrelsen.",
      "valid_from": "2013-01-15",
      "valid_to": null
    },
    {
      "provision_ref": "5",
      "section": "5",
      "content": "§ 5. Ansøgning om godkendelse af virksomheder og deres medarbejdere skal udfærdiges på et særligt skema, der fås ved henvendelse til NaturErhvervstyrelsen. Stk. 2. NaturErhvervstyrelsen kan fastsætte nærmere betingelser for godkendelse.",
      "valid_from": "2013-01-15",
      "valid_to": null
    },
    {
      "provision_ref": "6",
      "section": "6",
      "content": "§ 6. Ved afgørelse om godkendelse af virksomheder lægges især vægt på, at virksomheden 1) kan gennemføre helhedsorienteret bedriftsrådgivning om krav vedrørende miljø, folke-, dyre- og plantesundhed, dyrevelfærd og normer for god landbrugs- og miljømæssig stand eller kan udarbejde naturplaner på landbrugsbedrifter, 2) har administrative og tekniske faciliteter og udstyr til rådighed, 3) har erfaring inden for konsulentvirksomhed samt har et fagligt miljø, og 4) har en erhvervsansvarsforsikring eller tilsvarende ansvarsdækning. Stk. 2. Virksomheder, der har indgået samarbejdsaftale for at opfylde betingelserne i stk. 1, skal indsende dokumentation for samarbejdsaftalen til NaturErhvervstyrelsen.",
      "valid_from": "2013-01-15",
      "valid_to": null
    },
    {
      "provision_ref": "7",
      "section": "7",
      "content": "§ 7. Ved afgørelse om godkendelse af medarbejdere lægges der især vægt på, at medarbejderen 1) mindst har afsluttet en uddannelse som jordbrugsteknolog eller tilsvarende uddannelse, 2) mindst har to års erfaring med rådgivning inden for jordbrug eller, for så vidt angår naturplaner, mindst har to års erfaring med rådgivning inden for naturforhold, og 3) har gennemført supplerende uddannelse, der muliggør rådgivning vedrørende krydsoverensstemmelse eller ved udarbejdelse af naturplaner.",
      "valid_from": "2013-01-15",
      "valid_to": null
    },
    {
      "provision_ref": "8",
      "section": "8",
      "content": "§ 8. Virksomheder og deres medarbejdere må ikke have personlige eller økonomiske interesser, som er uforenelige med rådgivningen. Stk. 2. Virksomheder og deres medarbejdere må ikke tidligere med forsæt eller grov uagtsomhed have afgivet urigtige oplysninger af betydning for godkendelsen i medfør af denne bekendtgørelse.",
      "valid_from": "2013-01-15",
      "valid_to": null
    },
    {
      "provision_ref": "9",
      "section": "9",
      "content": "§ 9. Virksomheder skal årligt afgive erklæring til NaturErhvervstyrelsen om, hvorvidt betingelserne for godkendelsen fortsat er opfyldt. Virksomheder og deres medarbejdere skal desuden på forlangende afgive en sådan erklæring til NaturErhvervstyrelsen. Stk. 2. Virksomheder og deres medarbejdere er forpligtet til at give NaturErhvervstyrelsen meddelelse om forhold, der kan medføre bortfald af godkendelsen, jf. § 10. Stk. 3. Virksomhederne er forpligtet til at give NaturErhvervstyrelsen besked om ændringer af ansættelsesforhold for de godkendte medarbejdere.",
      "valid_from": "2013-01-15",
      "valid_to": null
    },
    {
      "provision_ref": "10",
      "section": "10",
      "content": "§ 10. NaturErhvervstyrelsen kan beslutte, at godkendelsen af virksomheden eller dens medarbejdere bortfalder, hvis 1) virksomheden eller dens medarbejdere har givet urigtige eller vildledende oplysninger af betydning for godkendelsen, 2) der ikke ydes den fornødne bistand ved kontrollens gennemførelse, 3) betingelserne i §§ 6 og 8 ikke længere er opfyldt, 4) underretningspligten i § 9 ikke er opfyldt, 5) virksomheden eller dens medarbejdere ikke inden for det seneste år har virket inden for bedriftsrådgivning eller har udarbejdet tilskudsberettigede naturplaner, eller 6) betingelserne for godkendelsen ikke er opfyldt.",
      "valid_from": "2013-01-15",
      "valid_to": null
    },
    {
      "provision_ref": "11",
      "section": "11",
      "content": "§ 11. Bekendtgørelsen træder i kraft den 1. februar 2013. Stk. 2. Samtidig ophæves bekendtgørelse nr. 436 af 6. juni 2005 om godkendelse af virksomheder og deres medarbejdere til bedriftsrådgivning.",
      "valid_from": "2013-01-15",
      "valid_to": null
    }
  ],
  "definitions": []
}
