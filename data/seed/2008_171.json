{
  "id": "2008:171",
  "type": "statute",
  "title": "Bekendtgørelse om ændring af bekendtgørelse om tilskud til fastholdelse og pleje af vådområder",
  "short_name": "BEK Æ#LOKDOK05",
  "status": "in_force",
  "issued_date": "2008-03-10",
  "url": "https://www.retsinformation.dk/eli/lta/2008/171/xml",
  "description": "Retsinformation source. DocumentId=AH002829; AccessionNumber=B20080017105; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "4",
      "section": "4",
      "content": "§ 4 a. Hvis et ansøgt areal overdrages til en ny ejer eller forpagter, inden der er truffet afgørelse om tilsagn om tilskud, kan den nye ejer eller forpagter indtræde i ansøgningen på betingelse af, at der indsendes en erklæring herom til Direktoratet for FødevareErhverv. Stk. 2. Erklæringen skal indgives på et særligt skema, der fås ved henvendelse til direktoratet eller via direktoratets hjemmeside."
    },
    {
      "provision_ref": "9",
      "section": "9",
      "content": "§ 9 b. For jordbrugsbedrifter, hvor der i den senest afsluttede planperiode forud for tilsagnsperiodens begyndelse udbringes husdyrgødning efter § 27, stk. 3, i bekendtgørelse nr. 1695 af 19. december 2006 eller tilsvarende bestemmelser i senere bekendtgørelser herom, er tilsagn om tilskud til fastholdelse betinget af følgende: 1) I hver af de tre første planperioder, der afsluttes inden for tilsagnsperioden, må antal dyreenheder pr. ha, jf. stk. 2, ikke overskride antal dyreenheder pr. ha i den senest afsluttede planperiode forud for tilsagnsperiodens begyndelse, jf. stk. 3, medmindre tilsagnshaver kan dokumentere, at der netto er afsat en husdyrgødningsmængde uden for bedriften, der mindst svarer til den samlede overskridelse. 2) Tilsagnshaver skal kunne dokumentere, at de i nr. 1 anførte betingelser er overholdt, og dokumentationen skal opbevares af tilsagnshaver i mindst 5 år fra tilsagnsperiodens begyndelse. Stk. 2. Antal dyreenheder pr. ha pr. planperiode i de tre første planperioder, der afsluttes inden for tilsagnsperioden, opgøres på grundlag af 1) jordbrugsbedriftens samlede antal dyreenheder i planperioden fratrukket det antal dyreenheder, der svarer til den samlede gødningstilførsel i planperioden fra græssende husdyr på arealer, der er omfattet af tilsagn om tilskud til fastholdelse, og 2) jordbrugsbedriftens samlede harmoniareal i planperioden, der ikke er omfattet af tilsagn om tilskud til fastholdelse. Stk. 3. Antal dyreenheder pr. ha i den senest afsluttede planperiode forud for tilsagnsperiodens begyndelse opgøres på grundlag af jordbrugsbedriftens samlede antal dyreenheder og samlede harmoniareal i planperioden."
    },
    {
      "provision_ref": "25",
      "section": "25",
      "content": "§ 25. Hvis tilsagnshaver overdrager et tilsagnsareal til en ny ejer eller forpagter med virkning inden tilsagnsperiodens udløb, er det en betingelse for, at tilsagnet kan opretholdes, at den nye ejer eller forpagter indtræder i tilsagnet med virkning fra tidspunktet for overdragelsen af det økonomiske ansvar for driften af arealet, og at der rettidigt indgives producentskifteerklæring herom til Direktoratet for FødevareErhverv. Den, der indtræder i tilsagnet, indtræder i rettigheder og forpligtelser efter tilsagnet. Stk. 2. Producentskifteerklæringen skal indgives på et særligt skema, der fås ved henvendelse til direktoratet eller via direktoratets hjemmeside. Producentskifteerklæringen skal være modtaget i direktoratet senest den dag, hvor den førstkommende frist for ansøgning om enkeltbetaling udløber efter tidspunktet for overdragelsen af det økonomiske ansvar for driften af arealet. Hvis den nævnte overdragelse finder sted mindre end 8 uger før den førstkommende frist for ansøgning om enkeltbetaling, skal producentskifteerklæringen dog være modtaget i direktoratet senest 8 uger efter den nævnte overdragelse. Hvis den anførte frist for direktoratets modtagelse af producentskifteerklæringen er en lørdag, søndag, mandag eller en helligdag, udløber fristen den anden hverdag (lørdag ikke medregnet), der følger herefter. Stk. 3. Den nye ejer eller forpagter bliver ved rettidig modtagelse af producentskifteerklæringen i direktoratet registreret som ny tilsagnshaver. Stk. 4. Direktoratet kan i særlige tilfælde dispensere fra den i stk. 2 anførte frist."
    }
  ],
  "provision_versions": [
    {
      "provision_ref": "4",
      "section": "4",
      "content": "§ 4 a. Hvis et ansøgt areal overdrages til en ny ejer eller forpagter, inden der er truffet afgørelse om tilsagn om tilskud, kan den nye ejer eller forpagter indtræde i ansøgningen på betingelse af, at der indsendes en erklæring herom til Direktoratet for FødevareErhverv. Stk. 2. Erklæringen skal indgives på et særligt skema, der fås ved henvendelse til direktoratet eller via direktoratets hjemmeside.",
      "valid_from": "2008-03-10",
      "valid_to": null
    },
    {
      "provision_ref": "9",
      "section": "9",
      "content": "§ 9 b. For jordbrugsbedrifter, hvor der i den senest afsluttede planperiode forud for tilsagnsperiodens begyndelse udbringes husdyrgødning efter § 27, stk. 3, i bekendtgørelse nr. 1695 af 19. december 2006 eller tilsvarende bestemmelser i senere bekendtgørelser herom, er tilsagn om tilskud til fastholdelse betinget af følgende: 1) I hver af de tre første planperioder, der afsluttes inden for tilsagnsperioden, må antal dyreenheder pr. ha, jf. stk. 2, ikke overskride antal dyreenheder pr. ha i den senest afsluttede planperiode forud for tilsagnsperiodens begyndelse, jf. stk. 3, medmindre tilsagnshaver kan dokumentere, at der netto er afsat en husdyrgødningsmængde uden for bedriften, der mindst svarer til den samlede overskridelse. 2) Tilsagnshaver skal kunne dokumentere, at de i nr. 1 anførte betingelser er overholdt, og dokumentationen skal opbevares af tilsagnshaver i mindst 5 år fra tilsagnsperiodens begyndelse. Stk. 2. Antal dyreenheder pr. ha pr. planperiode i de tre første planperioder, der afsluttes inden for tilsagnsperioden, opgøres på grundlag af 1) jordbrugsbedriftens samlede antal dyreenheder i planperioden fratrukket det antal dyreenheder, der svarer til den samlede gødningstilførsel i planperioden fra græssende husdyr på arealer, der er omfattet af tilsagn om tilskud til fastholdelse, og 2) jordbrugsbedriftens samlede harmoniareal i planperioden, der ikke er omfattet af tilsagn om tilskud til fastholdelse. Stk. 3. Antal dyreenheder pr. ha i den senest afsluttede planperiode forud for tilsagnsperiodens begyndelse opgøres på grundlag af jordbrugsbedriftens samlede antal dyreenheder og samlede harmoniareal i planperioden.",
      "valid_from": "2008-03-10",
      "valid_to": null
    },
    {
      "provision_ref": "25",
      "section": "25",
      "content": "§ 25. Hvis tilsagnshaver overdrager et tilsagnsareal til en ny ejer eller forpagter med virkning inden tilsagnsperiodens udløb, er det en betingelse for, at tilsagnet kan opretholdes, at den nye ejer eller forpagter indtræder i tilsagnet med virkning fra tidspunktet for overdragelsen af det økonomiske ansvar for driften af arealet, og at der rettidigt indgives producentskifteerklæring herom til Direktoratet for FødevareErhverv. Den, der indtræder i tilsagnet, indtræder i rettigheder og forpligtelser efter tilsagnet. Stk. 2. Producentskifteerklæringen skal indgives på et særligt skema, der fås ved henvendelse til direktoratet eller via direktoratets hjemmeside. Producentskifteerklæringen skal være modtaget i direktoratet senest den dag, hvor den førstkommende frist for ansøgning om enkeltbetaling udløber efter tidspunktet for overdragelsen af det økonomiske ansvar for driften af arealet. Hvis den nævnte overdragelse finder sted mindre end 8 uger før den førstkommende frist for ansøgning om enkeltbetaling, skal producentskifteerklæringen dog være modtaget i direktoratet senest 8 uger efter den nævnte overdragelse. Hvis den anførte frist for direktoratets modtagelse af producentskifteerklæringen er en lørdag, søndag, mandag eller en helligdag, udløber fristen den anden hverdag (lørdag ikke medregnet), der følger herefter. Stk. 3. Den nye ejer eller forpagter bliver ved rettidig modtagelse af producentskifteerklæringen i direktoratet registreret som ny tilsagnshaver. Stk. 4. Direktoratet kan i særlige tilfælde dispensere fra den i stk. 2 anførte frist.",
      "valid_from": "2008-03-10",
      "valid_to": null
    }
  ],
  "definitions": []
}
