{
  "id": "2016:1508",
  "type": "statute",
  "title": "Bekendtgørelse for Grønland om Trafik- og Byggestyrelsens gebyrer og afgifter på luftfartsområdet m.v.",
  "short_name": "BEK H#LOKDOK04",
  "status": "in_force",
  "issued_date": "2016-11-28",
  "url": "https://www.retsinformation.dk/eli/lta/2016/1508/xml",
  "description": "Retsinformation source. DocumentId=CX000011; AccessionNumber=B20160150805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse fastsætter bestemmelser om Trafik- og Byggestyrelsens gebyrer og afgifter for varetagelsen af opgaver, herunder offentlige forretninger og tilsynsvirksomhed i henhold til luftfartsloven på luftfartsområdet samt gebyrer for førelsen af rettighedsregisteret over luftfartøjer. Stk. 2. Virksomheder, organisationer og personer mm. i hvis interesse der udføres opgaver på luftfartsområdet eller udføres rettighedsregistrering, betaler gebyrer til Trafik- og Byggestyrelsen efter §§ 3-8 og §§ 11-12. Stk. 3. Virksomheder, organisationer og personer mm., i hvis interesse der udføres opgaver på luftfartsområdet, betaler afgifter til Trafik- og Byggestyrelsen efter §§ 9-12. Stk. 4. Bekendtgørelsen gælder ikke for virksomheder, organisationer, personer og luftfartøjer hjemmehørende i Danmark og på Færøerne."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Udstedelsesgebyr: Betaling for Trafik- og Byggestyrelsens tiltrædelseskontrol på luftfartsområdet, herunder alle direkte og indirekte omkostninger ved udstedelser, godkendelser og enkeltstående opgaver, fx afholdelse af prøver og kurser samt betaling for omkostninger forbundet med Trafik- og Byggestyrelsens førelse af register over rettigheder over luftfartøjer, jf. lov om registrering af rettigheder over luftfartøjer. 2) Årsgebyr: Betaling for Trafik- og Byggestyrelsens løbende tilsyn, herunder alle direkte og indirekte omkostninger, med den pågældende funktion eller virksomhed i en periode på 12 måneder. 3) Udstedelsesafgift: Betaling for Trafik- og Byggestyrelsens udstedelse af luftdygtighedsbeviser til luftfartøjer, som ikke udelukkende anvendes privat, jf. luftfartslovens § 148, stk. 1-4. 4) Årsafgift: Betaling for Trafik- og Byggestyrelsens løbende tilsyn i en periode på 12 måneder med luftdygtighed for luftfartøjer, som ikke udelukkende anvendes privat, for tilsyn med teletekniske anlæg og for tilsyn med flyvekontroltjeneste, jf. luftfartslovens § 148, stk. 1-6."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Udstedelsesgebyrerne betales enten som et fast gebyr eller som et gebyr efter regning på grundlag af Trafik- og Byggestyrelsens timeforbrug, jf. bilag 1 til denne bekendtgørelse. Stk. 2. Hvor gebyret fastsættes efter regning, er timesatsen fastsat i kapitel 1 i bilag 1 til denne bekendtgørelse, jf. dog § 10. Stk. 3. Udstedelsesgebyr forfalder til betaling ved opgavens afslutning (udstedelsestidspunktet), jf. dog stk. 4-5. Stk. 4. Udstedelsesgebyr i forbindelse med førelsen af rettighedsregistret, jf. bilag 1, kapitel 3, tabel 3C, betales, når et dokument anmeldes til registrering forud for dokumentets indførelse i dagbogen. Ved rekvirering af attest, afskrift, udskrift, kopi m.v. betales udstedelsesgebyret ligeledes i forbindelse med rekvireringen. Afvises et dokument, betales ikke nyt gebyr, hvis dokumentet anmeldes til registrering på ny inden 3 måneder regnet fra den første anmeldelse til registrering. Stk. 5. Trafik- og Byggestyrelsen kan opkræve aconto beløb, som betales før opgavens påbegyndelse og undervejs i takt med opgavens udførelse. Stk. 6. Gebyrerne betales efter de gebyrer, der er gældende på forfaldstidspunktet, jf. dog § 15."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. I forbindelse med en virksomhedsomdannelse fx fra personligt ejet virksomhed til aktieselskab, hvor forholdene i øvrigt ikke ændres, betales et udstedelsesgebyr, der beregnes på baggrund af timeforbrug. Stk. 2. I forbindelse med en udstedelse, hvor der er en forhåndsdialog med Trafik- og Byggestyrelsen, kan Trafik- og Byggestyrelsen forinden stille krav om, at det arbejde, som Trafik- og Byggestyrelsen udfører, indtil ansøgning indgives, vil indgå helt eller delvis i opgaven, og at denne del af opgaven skal medregnes i udstedelsesgebyret på baggrund af timeforbrug."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Ved afbrydelse af en opgave, inden denne er afsluttet, betales en forholdsmæssig andel af udstedelsesgebyret efter et skøn over, hvor stor en andel af opgaven der var gennemført på dette tidspunkt, jf. dog stk. 2 og § 6. Betalingen udgør 1) 25 % af udstedelsesgebyret, hvis mindre end 50 % af opgaven er gennemført, 2) 50 % af udstedelsesgebyret, hvis 50 % eller mere, men mindre end 75 % af opgaven er gennemført, og 3) 75 % af udstedelsesgebyret, hvis 75 % eller mere af opgaven er gennemført. Stk. 2. Ved afbrydelse af en opgave, for hvilken udstedelsesgebyret fastsættes efter regning, betales et beløb for det allerede udførte arbejde."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. En prøve betragtes som en påbegyndt opgave, når tilmelding til prøven er sket, jf. dog stk. 2-5. Stk. 2. Afsluttes en prøve omfattet af bilag 1, kapitel 4, tabel 4J-4L før normeret tid, og skyldes afslutning af prøven før tid sygdom hos eleven, betales dog intet gebyr, hvis afmelding sker skriftligt af den indstillende skole inden tidspunktet for den pågældende prøve, og hvis pågældende sygdom er dokumenteret over for Trafik- og Byggestyrelsen ved lægeerklæring. Stk. 3. Afsluttes en prøve, hvor udstedelsesgebyret faktureres efter regning, før normeret tid af årsager, som ikke skyldes Trafik- og Byggestyrelsens forhold, force majeure eller forhold omfattet af stk. 2, betragtes prøven som en afsluttet opgave, idet der dog kun betales for det allerede udførte arbejde. Stk. 4. Afsluttes en prøve, der faktureres efter faste gebyrer, før normeret tid af årsager, som ikke skyldes Trafik- og Byggestyrelsens forhold, force majeure eller forhold omfattet af stk. 2, betragtes prøven som en afsluttet opgave, og hele udstedelsesgebyret skal betales. Stk. 5. Et kursus betragtes som en påbegyndt opgave, når tilmelding til kurset er sket. Et kursus, der afsluttes før normeret tid af årsager, som ikke skyldes Trafik- og Byggestyrelsens forhold eller force majeure, betragtes som en afsluttet opgave, og hele udstedelsesgebyret, jf. bilag 1, kapitel 11, tabel 11A, skal betales. Afsluttes et kursus, jf. bilag 1, kapitel 11, tabel 11A, før normeret tid på grund af sygdom hos eleven, betales dog intet gebyr, hvis afmelding sker skriftligt inden tidspunktet for den første kursusdags begyndelse, og hvis pågældende sygdom er dokumenteret over for Trafik- og Byggestyrelsen ved lægeerklæring."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Årsgebyrerne er fastsat i bilag 1 til denne bekendtgørelse. Stk. 2. Årsgebyr forfalder til betaling 12 måneder efter afslutningen af en opgave og derefter ved begyndelsen af hver ny 12 måneders periode, jf. dog stk. 4-5. Stk. 3. Betaling sker efter de gebyrer, der er gældende på det tidspunkt, hvor den nye 12 måneders periode begynder, jf. stk. 2. Stk. 4. Er der tale om et udstedelsesgebyr efter regning, betales 1. årsgebyr separat samtidig med udstedelsesgebyret. Stk. 5. I forbindelse med en virksomhedsomdannelse fx fra personligt ejet virksomhed til aktieselskab, hvor forholdene i øvrigt ikke ændres, betales ud over udstedelsesgebyret, årsgebyr for de første 12 måneder med fradrag af et beløb svarende til den resterende periode knyttet til det sidst betalte årsgebyr inden virksomhedsomdannelsen."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Betalt årsgebyr, herunder årsgebyr der er omfattet af udstedelsesgebyr for en påbegyndt periode, tilbagebetales ikke bortset fra de tilfælde, der fremgår af stk. 2-6. Stk. 2. Der foretages automatisk forholdsmæssig tilbagebetaling af årsgebyr, under forudsætning af, at pågældende dokument deponeres hos Trafik- og Byggestyrelsen, jf. stk. 6 og i øvrigt efter nedenstående regler, hvis det i løbet af årsgebyrperioden, dog tidligst efter ét år fra udstedelsestidspunktet, forekommer, at 1) et luftfartøj slettes af det danske nationalitetsregister, eller 2) rettighederne knyttet til en autorisation, en driftstilladelse, en licens, eller et luftdygtighedsbevis opgives/indstilles. Stk. 3. For årsgebyrer nævnt nedenfor foretages forholdsmæssig tilbagebetaling, dog udbetales beløb under kr. 200 ikke 1) luftdygtighedsbeviser omfattet af tabel 6B eller 6C i bilag 1 til denne bekendtgørelse, hvor der skiftes mellem disse tabeller, og 2) luftdygtighedsbeviser, hvor pågældende luftfartøj skifter ejer/bruger. Stk. 4. For andre årsgebyrer end de, der er nævnt i stk. 3, foretages forholdsmæssig tilbagebetaling med 50 % af det beregnede beløb, dog udbetales beløb under kr. 200 ikke. Stk. 5. Hvis rettighedshaveren samtidig eller senest en måned efter, at rettigheden er opgivet/indstillet, ansøger om ny tilsvarende rettighed, kan der efter ansøgning ydes forholdsmæssig tilbagebetaling af årsgebyret vedrørende den opgivne rettighed, dog udbetales beløb under kr. 200 ikke. Stk. 6. Tilbagebetaling beregnes pr. dag regnet fra dagen efter, at Trafik- og Byggestyrelsen har modtaget pågældende dokument til deponering. Stk. 7. Hvis der ønskes fritagelse for betaling af fremtidigt årsgebyr for luftdygtighedsbevis, autorisation, driftstilladelse eller licens, skal pågældende dokument deponeres hos Trafik- og Byggestyrelsen, inden den pågældende gebyrperiodes start."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Udstedelsesafgifterne er reguleret efter luftfartslovens § 148, stk. 7, og satserne fremgår af bilag 1 til denne bekendtgørelse. Stk. 2. Bestemmelserne om udstedelsesgebyrer § 3, stk. 7, § 4, stk. 2 samt § 5, stk. 1, finder tilsvarende anvendelse for udstedelsesafgifter."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Årsafgifterne er reguleret efter luftfartslovens § 148, stk. 7, og satserne fremgår af bilag 1 til denne bekendtgørelse. Stk. 2. Bestemmelserne om årsgebyrer i §§ 6-7 finder tilsvarende anvendelse for årsafgifter, dog ikke kravet indeholdt i § 7, stk. 2, om, at forholdsmæssig tilbagebetaling tidligst kan ske efter ét år fra udstedelsen, for tabel 6 C i bilag 1 til denne bekendtgørelse, idet der således godt kan ske forholdsmæssig tilbagebetaling af den i udstedelsesafgiften indeholdte årsafgift."
    },
    {
      "provision_ref": "1:11",
      "chapter": "1",
      "section": "11",
      "content": "§ 11. For udførelse af tiltrædelseskontrol på Færøerne betales, ud over eventuel øvrig betaling efter denne bekendtgørelse, samtidig for Trafik- og Byggestyrelsens rejse- og opholdsudgifter, herunder udgifter ved rejsetidsforbrug. Stk. 2. For udførelse af opgaver, herunder tilsynsopgaver og tiltrædelseskontrol, i Grønland og uden for dansk område, betales, ud over eventuel øvrig betaling efter denne bekendtgørelse, samtidig for Trafik- og Byggestyrelsens rejse- og opholdsudgifter, herunder udgifter ved rejsetidsforbrug. Stk. 3. Trafik- og Byggestyrelsen kan opkræve aconto beløb, som betales før opgavens påbegyndelse."
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Udebliver betaling af gebyrer og afgifter efter sidste rettidige indbetalingsdag, kan Trafik- og Byggestyrelsen opkræve et ekspeditionsgebyr på 100 kr. for hver rykkerskrivelse. Der tillægges renter i overensstemmelse med rentelovens § 5."
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Afgørelser truffet af Trafik- og Byggestyrelsen efter denne bekendtgørelse kan ikke indbringes for transport-, bygnings- og boligministeren eller anden administrativ myndighed, jf. bekendtgørelse om Trafik- og Byggestyrelsens opgaver og beføjelser, klageadgang og kundgørelse af visse af Trafik- og Byggestyrelsens forskrifter."
    },
    {
      "provision_ref": "1:14",
      "chapter": "1",
      "section": "14",
      "content": "§ 14. Bekendtgørelsen træder i kraft den 1. januar 2017. Stk. 2. Bekendtgørelse nr. 1371 af 25. november 2015 for Grønland om Trafik- og Byggestyrelsens gebyrer og afgifter på luftfartsområdet mv. ophæves."
    },
    {
      "provision_ref": "1:15",
      "chapter": "1",
      "section": "15",
      "content": "§ 15. For opgaver på luftfartsområdet, beregnes gebyret indtil 1. januar 2017 efter de hidtil gældende regler, og fra 1. januar 2017 beregnes gebyret efter bestemmelserne i denne bekendtgørelse, 1) hvor der betales gebyr efter regning, og hvor opgaven ikke er afsluttet 1. januar 2017, og 2) for igangværende opgaver, hvor der 1. januar 2017 skiftes fra fast gebyr til gebyr efter regning. Stk. 2. For opgaver, hvor der efter de hidtidige regler ikke har været krav om gebyr, vil der ikke blive opkrævet gebyr for sagsbehandling foretaget indtil 1. januar 2017."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse fastsætter bestemmelser om Trafik- og Byggestyrelsens gebyrer og afgifter for varetagelsen af opgaver, herunder offentlige forretninger og tilsynsvirksomhed i henhold til luftfartsloven på luftfartsområdet samt gebyrer for førelsen af rettighedsregisteret over luftfartøjer. Stk. 2. Virksomheder, organisationer og personer mm. i hvis interesse der udføres opgaver på luftfartsområdet eller udføres rettighedsregistrering, betaler gebyrer til Trafik- og Byggestyrelsen efter §§ 3-8 og §§ 11-12. Stk. 3. Virksomheder, organisationer og personer mm., i hvis interesse der udføres opgaver på luftfartsområdet, betaler afgifter til Trafik- og Byggestyrelsen efter §§ 9-12. Stk. 4. Bekendtgørelsen gælder ikke for virksomheder, organisationer, personer og luftfartøjer hjemmehørende i Danmark og på Færøerne.",
      "valid_from": "2016-11-28",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Udstedelsesgebyr: Betaling for Trafik- og Byggestyrelsens tiltrædelseskontrol på luftfartsområdet, herunder alle direkte og indirekte omkostninger ved udstedelser, godkendelser og enkeltstående opgaver, fx afholdelse af prøver og kurser samt betaling for omkostninger forbundet med Trafik- og Byggestyrelsens førelse af register over rettigheder over luftfartøjer, jf. lov om registrering af rettigheder over luftfartøjer. 2) Årsgebyr: Betaling for Trafik- og Byggestyrelsens løbende tilsyn, herunder alle direkte og indirekte omkostninger, med den pågældende funktion eller virksomhed i en periode på 12 måneder. 3) Udstedelsesafgift: Betaling for Trafik- og Byggestyrelsens udstedelse af luftdygtighedsbeviser til luftfartøjer, som ikke udelukkende anvendes privat, jf. luftfartslovens § 148, stk. 1-4. 4) Årsafgift: Betaling for Trafik- og Byggestyrelsens løbende tilsyn i en periode på 12 måneder med luftdygtighed for luftfartøjer, som ikke udelukkende anvendes privat, for tilsyn med teletekniske anlæg og for tilsyn med flyvekontroltjeneste, jf. luftfartslovens § 148, stk. 1-6.",
      "valid_from": "2016-11-28",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Udstedelsesgebyrerne betales enten som et fast gebyr eller som et gebyr efter regning på grundlag af Trafik- og Byggestyrelsens timeforbrug, jf. bilag 1 til denne bekendtgørelse. Stk. 2. Hvor gebyret fastsættes efter regning, er timesatsen fastsat i kapitel 1 i bilag 1 til denne bekendtgørelse, jf. dog § 10. Stk. 3. Udstedelsesgebyr forfalder til betaling ved opgavens afslutning (udstedelsestidspunktet), jf. dog stk. 4-5. Stk. 4. Udstedelsesgebyr i forbindelse med førelsen af rettighedsregistret, jf. bilag 1, kapitel 3, tabel 3C, betales, når et dokument anmeldes til registrering forud for dokumentets indførelse i dagbogen. Ved rekvirering af attest, afskrift, udskrift, kopi m.v. betales udstedelsesgebyret ligeledes i forbindelse med rekvireringen. Afvises et dokument, betales ikke nyt gebyr, hvis dokumentet anmeldes til registrering på ny inden 3 måneder regnet fra den første anmeldelse til registrering. Stk. 5. Trafik- og Byggestyrelsen kan opkræve aconto beløb, som betales før opgavens påbegyndelse og undervejs i takt med opgavens udførelse. Stk. 6. Gebyrerne betales efter de gebyrer, der er gældende på forfaldstidspunktet, jf. dog § 15.",
      "valid_from": "2016-11-28",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. I forbindelse med en virksomhedsomdannelse fx fra personligt ejet virksomhed til aktieselskab, hvor forholdene i øvrigt ikke ændres, betales et udstedelsesgebyr, der beregnes på baggrund af timeforbrug. Stk. 2. I forbindelse med en udstedelse, hvor der er en forhåndsdialog med Trafik- og Byggestyrelsen, kan Trafik- og Byggestyrelsen forinden stille krav om, at det arbejde, som Trafik- og Byggestyrelsen udfører, indtil ansøgning indgives, vil indgå helt eller delvis i opgaven, og at denne del af opgaven skal medregnes i udstedelsesgebyret på baggrund af timeforbrug.",
      "valid_from": "2016-11-28",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Ved afbrydelse af en opgave, inden denne er afsluttet, betales en forholdsmæssig andel af udstedelsesgebyret efter et skøn over, hvor stor en andel af opgaven der var gennemført på dette tidspunkt, jf. dog stk. 2 og § 6. Betalingen udgør 1) 25 % af udstedelsesgebyret, hvis mindre end 50 % af opgaven er gennemført, 2) 50 % af udstedelsesgebyret, hvis 50 % eller mere, men mindre end 75 % af opgaven er gennemført, og 3) 75 % af udstedelsesgebyret, hvis 75 % eller mere af opgaven er gennemført. Stk. 2. Ved afbrydelse af en opgave, for hvilken udstedelsesgebyret fastsættes efter regning, betales et beløb for det allerede udførte arbejde.",
      "valid_from": "2016-11-28",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. En prøve betragtes som en påbegyndt opgave, når tilmelding til prøven er sket, jf. dog stk. 2-5. Stk. 2. Afsluttes en prøve omfattet af bilag 1, kapitel 4, tabel 4J-4L før normeret tid, og skyldes afslutning af prøven før tid sygdom hos eleven, betales dog intet gebyr, hvis afmelding sker skriftligt af den indstillende skole inden tidspunktet for den pågældende prøve, og hvis pågældende sygdom er dokumenteret over for Trafik- og Byggestyrelsen ved lægeerklæring. Stk. 3. Afsluttes en prøve, hvor udstedelsesgebyret faktureres efter regning, før normeret tid af årsager, som ikke skyldes Trafik- og Byggestyrelsens forhold, force majeure eller forhold omfattet af stk. 2, betragtes prøven som en afsluttet opgave, idet der dog kun betales for det allerede udførte arbejde. Stk. 4. Afsluttes en prøve, der faktureres efter faste gebyrer, før normeret tid af årsager, som ikke skyldes Trafik- og Byggestyrelsens forhold, force majeure eller forhold omfattet af stk. 2, betragtes prøven som en afsluttet opgave, og hele udstedelsesgebyret skal betales. Stk. 5. Et kursus betragtes som en påbegyndt opgave, når tilmelding til kurset er sket. Et kursus, der afsluttes før normeret tid af årsager, som ikke skyldes Trafik- og Byggestyrelsens forhold eller force majeure, betragtes som en afsluttet opgave, og hele udstedelsesgebyret, jf. bilag 1, kapitel 11, tabel 11A, skal betales. Afsluttes et kursus, jf. bilag 1, kapitel 11, tabel 11A, før normeret tid på grund af sygdom hos eleven, betales dog intet gebyr, hvis afmelding sker skriftligt inden tidspunktet for den første kursusdags begyndelse, og hvis pågældende sygdom er dokumenteret over for Trafik- og Byggestyrelsen ved lægeerklæring.",
      "valid_from": "2016-11-28",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Årsgebyrerne er fastsat i bilag 1 til denne bekendtgørelse. Stk. 2. Årsgebyr forfalder til betaling 12 måneder efter afslutningen af en opgave og derefter ved begyndelsen af hver ny 12 måneders periode, jf. dog stk. 4-5. Stk. 3. Betaling sker efter de gebyrer, der er gældende på det tidspunkt, hvor den nye 12 måneders periode begynder, jf. stk. 2. Stk. 4. Er der tale om et udstedelsesgebyr efter regning, betales 1. årsgebyr separat samtidig med udstedelsesgebyret. Stk. 5. I forbindelse med en virksomhedsomdannelse fx fra personligt ejet virksomhed til aktieselskab, hvor forholdene i øvrigt ikke ændres, betales ud over udstedelsesgebyret, årsgebyr for de første 12 måneder med fradrag af et beløb svarende til den resterende periode knyttet til det sidst betalte årsgebyr inden virksomhedsomdannelsen.",
      "valid_from": "2016-11-28",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Betalt årsgebyr, herunder årsgebyr der er omfattet af udstedelsesgebyr for en påbegyndt periode, tilbagebetales ikke bortset fra de tilfælde, der fremgår af stk. 2-6. Stk. 2. Der foretages automatisk forholdsmæssig tilbagebetaling af årsgebyr, under forudsætning af, at pågældende dokument deponeres hos Trafik- og Byggestyrelsen, jf. stk. 6 og i øvrigt efter nedenstående regler, hvis det i løbet af årsgebyrperioden, dog tidligst efter ét år fra udstedelsestidspunktet, forekommer, at 1) et luftfartøj slettes af det danske nationalitetsregister, eller 2) rettighederne knyttet til en autorisation, en driftstilladelse, en licens, eller et luftdygtighedsbevis opgives/indstilles. Stk. 3. For årsgebyrer nævnt nedenfor foretages forholdsmæssig tilbagebetaling, dog udbetales beløb under kr. 200 ikke 1) luftdygtighedsbeviser omfattet af tabel 6B eller 6C i bilag 1 til denne bekendtgørelse, hvor der skiftes mellem disse tabeller, og 2) luftdygtighedsbeviser, hvor pågældende luftfartøj skifter ejer/bruger. Stk. 4. For andre årsgebyrer end de, der er nævnt i stk. 3, foretages forholdsmæssig tilbagebetaling med 50 % af det beregnede beløb, dog udbetales beløb under kr. 200 ikke. Stk. 5. Hvis rettighedshaveren samtidig eller senest en måned efter, at rettigheden er opgivet/indstillet, ansøger om ny tilsvarende rettighed, kan der efter ansøgning ydes forholdsmæssig tilbagebetaling af årsgebyret vedrørende den opgivne rettighed, dog udbetales beløb under kr. 200 ikke. Stk. 6. Tilbagebetaling beregnes pr. dag regnet fra dagen efter, at Trafik- og Byggestyrelsen har modtaget pågældende dokument til deponering. Stk. 7. Hvis der ønskes fritagelse for betaling af fremtidigt årsgebyr for luftdygtighedsbevis, autorisation, driftstilladelse eller licens, skal pågældende dokument deponeres hos Trafik- og Byggestyrelsen, inden den pågældende gebyrperiodes start.",
      "valid_from": "2016-11-28",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Udstedelsesafgifterne er reguleret efter luftfartslovens § 148, stk. 7, og satserne fremgår af bilag 1 til denne bekendtgørelse. Stk. 2. Bestemmelserne om udstedelsesgebyrer § 3, stk. 7, § 4, stk. 2 samt § 5, stk. 1, finder tilsvarende anvendelse for udstedelsesafgifter.",
      "valid_from": "2016-11-28",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Årsafgifterne er reguleret efter luftfartslovens § 148, stk. 7, og satserne fremgår af bilag 1 til denne bekendtgørelse. Stk. 2. Bestemmelserne om årsgebyrer i §§ 6-7 finder tilsvarende anvendelse for årsafgifter, dog ikke kravet indeholdt i § 7, stk. 2, om, at forholdsmæssig tilbagebetaling tidligst kan ske efter ét år fra udstedelsen, for tabel 6 C i bilag 1 til denne bekendtgørelse, idet der således godt kan ske forholdsmæssig tilbagebetaling af den i udstedelsesafgiften indeholdte årsafgift.",
      "valid_from": "2016-11-28",
      "valid_to": null
    },
    {
      "provision_ref": "1:11",
      "chapter": "1",
      "section": "11",
      "content": "§ 11. For udførelse af tiltrædelseskontrol på Færøerne betales, ud over eventuel øvrig betaling efter denne bekendtgørelse, samtidig for Trafik- og Byggestyrelsens rejse- og opholdsudgifter, herunder udgifter ved rejsetidsforbrug. Stk. 2. For udførelse af opgaver, herunder tilsynsopgaver og tiltrædelseskontrol, i Grønland og uden for dansk område, betales, ud over eventuel øvrig betaling efter denne bekendtgørelse, samtidig for Trafik- og Byggestyrelsens rejse- og opholdsudgifter, herunder udgifter ved rejsetidsforbrug. Stk. 3. Trafik- og Byggestyrelsen kan opkræve aconto beløb, som betales før opgavens påbegyndelse.",
      "valid_from": "2016-11-28",
      "valid_to": null
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Udebliver betaling af gebyrer og afgifter efter sidste rettidige indbetalingsdag, kan Trafik- og Byggestyrelsen opkræve et ekspeditionsgebyr på 100 kr. for hver rykkerskrivelse. Der tillægges renter i overensstemmelse med rentelovens § 5.",
      "valid_from": "2016-11-28",
      "valid_to": null
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Afgørelser truffet af Trafik- og Byggestyrelsen efter denne bekendtgørelse kan ikke indbringes for transport-, bygnings- og boligministeren eller anden administrativ myndighed, jf. bekendtgørelse om Trafik- og Byggestyrelsens opgaver og beføjelser, klageadgang og kundgørelse af visse af Trafik- og Byggestyrelsens forskrifter.",
      "valid_from": "2016-11-28",
      "valid_to": null
    },
    {
      "provision_ref": "1:14",
      "chapter": "1",
      "section": "14",
      "content": "§ 14. Bekendtgørelsen træder i kraft den 1. januar 2017. Stk. 2. Bekendtgørelse nr. 1371 af 25. november 2015 for Grønland om Trafik- og Byggestyrelsens gebyrer og afgifter på luftfartsområdet mv. ophæves.",
      "valid_from": "2016-11-28",
      "valid_to": null
    },
    {
      "provision_ref": "1:15",
      "chapter": "1",
      "section": "15",
      "content": "§ 15. For opgaver på luftfartsområdet, beregnes gebyret indtil 1. januar 2017 efter de hidtil gældende regler, og fra 1. januar 2017 beregnes gebyret efter bestemmelserne i denne bekendtgørelse, 1) hvor der betales gebyr efter regning, og hvor opgaven ikke er afsluttet 1. januar 2017, og 2) for igangværende opgaver, hvor der 1. januar 2017 skiftes fra fast gebyr til gebyr efter regning. Stk. 2. For opgaver, hvor der efter de hidtidige regler ikke har været krav om gebyr, vil der ikke blive opkrævet gebyr for sagsbehandling foretaget indtil 1. januar 2017.",
      "valid_from": "2016-11-28",
      "valid_to": null
    }
  ],
  "definitions": []
}
