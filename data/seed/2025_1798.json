{
  "id": "2025:1798",
  "type": "statute",
  "title": "Bekendtgørelse om kontrakter og anmodninger efter overgangslovens § 5, stk. 2 og 3, i forbindelse med overgangen til en ny sundhedsstruktur",
  "short_name": "BEK H#LOKDOK04",
  "status": "in_force",
  "issued_date": "2025-12-29",
  "url": "https://www.retsinformation.dk/eli/lta/2025/1798/xml",
  "description": "Retsinformation source. DocumentId=DI001659; AccessionNumber=B20250179805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Kontrakter efter overgangslovens § 5, stk. 2, skal indgås senest den 1. april 2026, jf. dog stk. 6. Stk. 2. Kontrakten skal fastlægge kontraktens gyldighedsperiode, som skal være mindst ni måneder. Stk. 3. Begge kontraktparter kan opsige kontrakten med et varsel på mindst ni måneder, som regnes fra kontraktens indgåelse. Regionen og kommunen kan aftale et længere opsigelsesvarsel, og de kan aftale kortere varsler ved misligholdelse af kontrakten. Stk. 4. Regionen skal sende oplysninger om, at der er indgået en kontrakt, om kontraktens gyldighedsperiode, og om hvilken opgavefordeling kontrakten indebærer, til Indenrigs- og Sundhedsministeriet senest den 1. april 2026. Stk. 5. Hvis en kontrakt opsiges af regionen eller kommunen, skal regionen snarest muligt sende oplysning herom til Indenrigs- og Sundhedsministeriet. Stk. 6. Der kan indgås kontrakter om tillæg til kontrakter efter stk. 1, hvis tillægget er en følge af nye regler eller retningslinjer for sundhedsydelser i det nære sundhedsvæsen, jf. sundhedslovens afsnit IX, eller af ændringer i den regionale planlægning, tillægget ikke ændrer ved kontraktens gyldighedsperiode, og tillægget ikke medfører overførsel af aktiver, passiver, rettigheder, pligter og ansatte ved tillæggets ikrafttræden, opsigelse eller ophør. Tillæg kan træde i kraft umiddelbart efter indgåelsen, dog tidligst den 1. januar 2027."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Kontrakter efter overgangslovens § 5, stk. 2, skal indeholde bestemmelser om, hvilke aktiver, passiver, rettigheder, pligter og ansatte der overføres ved kontraktens opsigelse eller udløb. Bestemmelserne skal udformes i overensstemmelse med regler udstedt med hjemmel i sundhedslovens § 205 e, stk. 2 og 3."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. En anmodning efter overgangslovens § 5, stk. 3, skal være sendt til kommunen senest den 15. april 2026, jf. dog stk. 5 og 8. Stk. 2. Regionens anmodning skal fastlægge perioden, hvori kommunen fortsat skal varetage driften af en eller flere opgaver på vegne af regionen. Perioden kan maksimalt vare til og med den 31. december 2028. Stk. 3. Hvis anmodningen indebærer, at kommunen skal varetage en eller flere opgaver, som kommunen ikke allerede varetager, og som forudsætter særlige kompetencer, herunder særlige sundhedsfaglige kompetencer, eller ressourcer, herunder i form af adgang til personale, særligt udstyr, lokaler mv., skal regionen i anmodningen anvise, hvorledes kommunen får adgang til sådanne kompetencer og ressourcer. Hvis nye regler eller retningslinjer for sundhedsydelser i det nære sundhedsvæsen, jf. sundhedslovens afsnit IX, medfører, at en kommune som følge af en allerede sendt anmodning skal varetage en eller flere opgaver, som kommunen ikke allerede varetager, finder 1. pkt. tilsvarende anvendelse. 1. pkt. finder også anvendelse på tillæg til anmodninger efter stk. 8. Kommunen er ikke forpligtet til at følge regionens anvisninger, så længe kommunen løser opgaven eller opgaverne i overensstemmelse med § 5, stk. 1, 3. pkt. Stk. 4. Regionen kan med mindst ni måneders varsel meddele kommunen, at kommunen ikke længere skal varetage driften af en eller flere opgaver på vegne af regionen, som regionen ellers efter overgangslovens § 5, stk. 3, har anmodet kommunen om at varetage. Hvis en kommune groft har misligholdt forpligtelserne, der følger af en anmodning efter overgangslovens § 5, stk. 3, kan meddelelsen efter 1. pkt. være uden varsel eller med et kortere varsel end ni måneder. Stk. 5. Hvis en kommune opsiger en kontrakt indgået med en region efter overgangslovens § 5, stk. 2, eller sundhedslovens § 118 d, stk. 1, kan regionen anmode kommunen om fortsat at varetage driften af opgaverne omfattet af kontrakten, jf. overgangslovens § 5, stk. 3. En anmodning herom skal være sendt til kommunen senest to måneder, efter kommunens opsigelse er modtaget. Stk. 2 finder anvendelse på anmodninger efter 1. pkt. Stk. 6. Regionen skal anvende skabelonen i bilaget ved anmodninger efter overgangslovens § 5, stk. 3, herunder ved anmodninger efter stk. 5. Stk. 7. Regionen skal sende en kopi af anmodninger efter overgangslovens § 5, stk. 3, til Indenrigs- og Sundhedsministeriet senest en uge efter afsendelsen til kommunen. Stk. 8. Der kan sendes tillæg til anmodninger efter stk. 1, hvis tillægget er en følge af nye regler eller retningslinjer for sundhedsydelser i det nære sundhedsvæsen, jf. sundhedslovens afsnit IX, tillægget ikke ændrer ved anmodningens gyldighedsperiode, og tillægget ikke medfører overførsel af aktiver, passiver, rettigheder, pligter og ansatte ved tillæggets ikrafttræden, ophør eller udløb. Tillæg kan have virkning fra kommunens modtagelse deraf, dog tidligst fra den 1. januar 2027."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Regionen betaler kommunens udgifter ved udøvelsen af de opgaver, som kommunen varetager på regionens vegne som følge af en anmodning efter overgangslovens § 5, stk. 3, jf. overgangslovens § 5, stk. 4. Stk. 2. Ved opgørelsen af en kommunes udgifter skal indgå de direkte og indirekte udgifter, der er forbundet med opgavevaretagelsen. De direkte udgifter omfatter udgifter, der direkte kan henføres til den pågældende opgavevaretagelse, herunder løn, køb af materialer og tjenesteydelser, reparations- og vedligeholdelsesudgifter og eventuel husleje. De indirekte udgifter omfatter udgifter, der ikke direkte kan henføres til den pågældende opgavevaretagelse, herunder delte opgaver og støtte fra andre enheder, andel af fællesudgifter til lokaler, administration samt eventuelt centralt overhead, som omfatter central ledelse, udvikling af ledere og medarbejdere, projektunderstøttelse, HR- og økonomifunktioner mv. Stk. 3. Omkostninger til forsikringer, udviklingsomkostninger, beregnede tjenestemandspensioner, beregnede omkostninger til lovpligtige forsikringer, beregnede skadesomkostninger (selvforsikring), forrentning af driftskapital, forrentning og afskrivning af anlægskapital samt beregnede omkostninger for faciliteter i øvrigt, der er stillet til rådighed ved opgavevaretagelsen, skal ikke medtages ved opgørelsen efter stk. 2 . Stk. 4. Kommunen foretager opgørelsen efter stk. 2. Opgørelsen skal vedlægges en revisorerklæring med begrænset sikkerhed. Hvis opgaverne følger af en anmodning efter § 3, stk. 1, skal opgørelsen sendes til regionen med en revisorerklæring senest den 15. juni 2026. Hvis opgaverne følger af en anmodning efter § 3, stk. 5, skal opgørelsen sendes til regionen med en revisorerklæring senest to måneder, efter kommunen modtager anmodningen fra regionen. Stk. 5. En kommune, der modtager et tillæg til en anmodning, jf. § 3, stk. 8, skal snarest muligt sende et tillæg til opgørelsen efter stk. 2 eller snarest muligt tilkendegive over for regionen, at tillægget ikke medfører en forøgelse af opgørelsen. Tillægget til opgørelsen skal ikke vedlægges en revisorerklæring. Stk. 6. Det skal fremgå af anmodningen, hvorledes betalingen gennemføres, og det kan være i form af 1) en fast ramme for en given kapacitet (abonnementsordning), hvor regionen køber en generel trækningsret for en konkret ydelse eller ydelsespakke, eller 2) en fast takst pr. udført aktivitet i form af en konkret ydelse eller ydelsespakke. Stk. 7. Betalingen reguleres årligt svarende til reguleringen af det regionale bloktilskud på sundhedsområdet, fraregnet medicin."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Den kommunale opgavevaretagelse som følge af kontrakter eller anmodninger efter overgangslovens § 5, stk. 2 eller 3, sker på regionens ansvar. Det kan dog aftales, at en kommune i tilknytning til opgaven med at levere en sundhedsydelse også overdrages ansvaret for at tildele en sundhedsydelse. Opgavevaretagelsen skal ske i henhold til de til enhver tid gældende regler for opgavernes udførsel, herunder bl.a. krav i kvalitetsstandarder og krav til patientsikkerhed. Stk. 2. Regionen kan alene indgå aftaler efter overgangslovens § 5, stk. 2, eller afgive anmodninger efter § 5, stk. 3, til kommuner i den pågældende region. Stk. 3. Regionen har ansvaret for, at data til nationale registre bliver indsendt korrekt og rettidigt. Det kan dog indgå i en kontrakt eller en anmodning, jf. overgangslovens § 5, stk. 2 eller 3, at den kommune, som udfører en opgave på vegne af en region, indsender data."
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Bekendtgørelsen træder i kraft den 1. januar 2026."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Kontrakter efter overgangslovens § 5, stk. 2, skal indgås senest den 1. april 2026, jf. dog stk. 6. Stk. 2. Kontrakten skal fastlægge kontraktens gyldighedsperiode, som skal være mindst ni måneder. Stk. 3. Begge kontraktparter kan opsige kontrakten med et varsel på mindst ni måneder, som regnes fra kontraktens indgåelse. Regionen og kommunen kan aftale et længere opsigelsesvarsel, og de kan aftale kortere varsler ved misligholdelse af kontrakten. Stk. 4. Regionen skal sende oplysninger om, at der er indgået en kontrakt, om kontraktens gyldighedsperiode, og om hvilken opgavefordeling kontrakten indebærer, til Indenrigs- og Sundhedsministeriet senest den 1. april 2026. Stk. 5. Hvis en kontrakt opsiges af regionen eller kommunen, skal regionen snarest muligt sende oplysning herom til Indenrigs- og Sundhedsministeriet. Stk. 6. Der kan indgås kontrakter om tillæg til kontrakter efter stk. 1, hvis tillægget er en følge af nye regler eller retningslinjer for sundhedsydelser i det nære sundhedsvæsen, jf. sundhedslovens afsnit IX, eller af ændringer i den regionale planlægning, tillægget ikke ændrer ved kontraktens gyldighedsperiode, og tillægget ikke medfører overførsel af aktiver, passiver, rettigheder, pligter og ansatte ved tillæggets ikrafttræden, opsigelse eller ophør. Tillæg kan træde i kraft umiddelbart efter indgåelsen, dog tidligst den 1. januar 2027.",
      "valid_from": "2025-12-29",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Kontrakter efter overgangslovens § 5, stk. 2, skal indeholde bestemmelser om, hvilke aktiver, passiver, rettigheder, pligter og ansatte der overføres ved kontraktens opsigelse eller udløb. Bestemmelserne skal udformes i overensstemmelse med regler udstedt med hjemmel i sundhedslovens § 205 e, stk. 2 og 3.",
      "valid_from": "2025-12-29",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. En anmodning efter overgangslovens § 5, stk. 3, skal være sendt til kommunen senest den 15. april 2026, jf. dog stk. 5 og 8. Stk. 2. Regionens anmodning skal fastlægge perioden, hvori kommunen fortsat skal varetage driften af en eller flere opgaver på vegne af regionen. Perioden kan maksimalt vare til og med den 31. december 2028. Stk. 3. Hvis anmodningen indebærer, at kommunen skal varetage en eller flere opgaver, som kommunen ikke allerede varetager, og som forudsætter særlige kompetencer, herunder særlige sundhedsfaglige kompetencer, eller ressourcer, herunder i form af adgang til personale, særligt udstyr, lokaler mv., skal regionen i anmodningen anvise, hvorledes kommunen får adgang til sådanne kompetencer og ressourcer. Hvis nye regler eller retningslinjer for sundhedsydelser i det nære sundhedsvæsen, jf. sundhedslovens afsnit IX, medfører, at en kommune som følge af en allerede sendt anmodning skal varetage en eller flere opgaver, som kommunen ikke allerede varetager, finder 1. pkt. tilsvarende anvendelse. 1. pkt. finder også anvendelse på tillæg til anmodninger efter stk. 8. Kommunen er ikke forpligtet til at følge regionens anvisninger, så længe kommunen løser opgaven eller opgaverne i overensstemmelse med § 5, stk. 1, 3. pkt. Stk. 4. Regionen kan med mindst ni måneders varsel meddele kommunen, at kommunen ikke længere skal varetage driften af en eller flere opgaver på vegne af regionen, som regionen ellers efter overgangslovens § 5, stk. 3, har anmodet kommunen om at varetage. Hvis en kommune groft har misligholdt forpligtelserne, der følger af en anmodning efter overgangslovens § 5, stk. 3, kan meddelelsen efter 1. pkt. være uden varsel eller med et kortere varsel end ni måneder. Stk. 5. Hvis en kommune opsiger en kontrakt indgået med en region efter overgangslovens § 5, stk. 2, eller sundhedslovens § 118 d, stk. 1, kan regionen anmode kommunen om fortsat at varetage driften af opgaverne omfattet af kontrakten, jf. overgangslovens § 5, stk. 3. En anmodning herom skal være sendt til kommunen senest to måneder, efter kommunens opsigelse er modtaget. Stk. 2 finder anvendelse på anmodninger efter 1. pkt. Stk. 6. Regionen skal anvende skabelonen i bilaget ved anmodninger efter overgangslovens § 5, stk. 3, herunder ved anmodninger efter stk. 5. Stk. 7. Regionen skal sende en kopi af anmodninger efter overgangslovens § 5, stk. 3, til Indenrigs- og Sundhedsministeriet senest en uge efter afsendelsen til kommunen. Stk. 8. Der kan sendes tillæg til anmodninger efter stk. 1, hvis tillægget er en følge af nye regler eller retningslinjer for sundhedsydelser i det nære sundhedsvæsen, jf. sundhedslovens afsnit IX, tillægget ikke ændrer ved anmodningens gyldighedsperiode, og tillægget ikke medfører overførsel af aktiver, passiver, rettigheder, pligter og ansatte ved tillæggets ikrafttræden, ophør eller udløb. Tillæg kan have virkning fra kommunens modtagelse deraf, dog tidligst fra den 1. januar 2027.",
      "valid_from": "2025-12-29",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Regionen betaler kommunens udgifter ved udøvelsen af de opgaver, som kommunen varetager på regionens vegne som følge af en anmodning efter overgangslovens § 5, stk. 3, jf. overgangslovens § 5, stk. 4. Stk. 2. Ved opgørelsen af en kommunes udgifter skal indgå de direkte og indirekte udgifter, der er forbundet med opgavevaretagelsen. De direkte udgifter omfatter udgifter, der direkte kan henføres til den pågældende opgavevaretagelse, herunder løn, køb af materialer og tjenesteydelser, reparations- og vedligeholdelsesudgifter og eventuel husleje. De indirekte udgifter omfatter udgifter, der ikke direkte kan henføres til den pågældende opgavevaretagelse, herunder delte opgaver og støtte fra andre enheder, andel af fællesudgifter til lokaler, administration samt eventuelt centralt overhead, som omfatter central ledelse, udvikling af ledere og medarbejdere, projektunderstøttelse, HR- og økonomifunktioner mv. Stk. 3. Omkostninger til forsikringer, udviklingsomkostninger, beregnede tjenestemandspensioner, beregnede omkostninger til lovpligtige forsikringer, beregnede skadesomkostninger (selvforsikring), forrentning af driftskapital, forrentning og afskrivning af anlægskapital samt beregnede omkostninger for faciliteter i øvrigt, der er stillet til rådighed ved opgavevaretagelsen, skal ikke medtages ved opgørelsen efter stk. 2 . Stk. 4. Kommunen foretager opgørelsen efter stk. 2. Opgørelsen skal vedlægges en revisorerklæring med begrænset sikkerhed. Hvis opgaverne følger af en anmodning efter § 3, stk. 1, skal opgørelsen sendes til regionen med en revisorerklæring senest den 15. juni 2026. Hvis opgaverne følger af en anmodning efter § 3, stk. 5, skal opgørelsen sendes til regionen med en revisorerklæring senest to måneder, efter kommunen modtager anmodningen fra regionen. Stk. 5. En kommune, der modtager et tillæg til en anmodning, jf. § 3, stk. 8, skal snarest muligt sende et tillæg til opgørelsen efter stk. 2 eller snarest muligt tilkendegive over for regionen, at tillægget ikke medfører en forøgelse af opgørelsen. Tillægget til opgørelsen skal ikke vedlægges en revisorerklæring. Stk. 6. Det skal fremgå af anmodningen, hvorledes betalingen gennemføres, og det kan være i form af 1) en fast ramme for en given kapacitet (abonnementsordning), hvor regionen køber en generel trækningsret for en konkret ydelse eller ydelsespakke, eller 2) en fast takst pr. udført aktivitet i form af en konkret ydelse eller ydelsespakke. Stk. 7. Betalingen reguleres årligt svarende til reguleringen af det regionale bloktilskud på sundhedsområdet, fraregnet medicin.",
      "valid_from": "2025-12-29",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Den kommunale opgavevaretagelse som følge af kontrakter eller anmodninger efter overgangslovens § 5, stk. 2 eller 3, sker på regionens ansvar. Det kan dog aftales, at en kommune i tilknytning til opgaven med at levere en sundhedsydelse også overdrages ansvaret for at tildele en sundhedsydelse. Opgavevaretagelsen skal ske i henhold til de til enhver tid gældende regler for opgavernes udførsel, herunder bl.a. krav i kvalitetsstandarder og krav til patientsikkerhed. Stk. 2. Regionen kan alene indgå aftaler efter overgangslovens § 5, stk. 2, eller afgive anmodninger efter § 5, stk. 3, til kommuner i den pågældende region. Stk. 3. Regionen har ansvaret for, at data til nationale registre bliver indsendt korrekt og rettidigt. Det kan dog indgå i en kontrakt eller en anmodning, jf. overgangslovens § 5, stk. 2 eller 3, at den kommune, som udfører en opgave på vegne af en region, indsender data.",
      "valid_from": "2025-12-29",
      "valid_to": null
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Bekendtgørelsen træder i kraft den 1. januar 2026.",
      "valid_from": "2025-12-29",
      "valid_to": null
    }
  ],
  "definitions": []
}
