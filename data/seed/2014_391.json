{
  "id": "2014:391",
  "type": "statute",
  "title": "Bekendtgørelse om særlige kvalifikationskrav m.m. til personel i passagerskibe",
  "short_name": "BEK H#LOKDOK04",
  "status": "in_force",
  "issued_date": "2014-04-22",
  "url": "https://www.retsinformation.dk/eli/lta/2014/391/xml",
  "description": "Retsinformation source. DocumentId=BP000896; AccessionNumber=B20140039105; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. I denne bekendtgørelse forstås ved: 1) Passagerskib: Et handelsskib, der befordrer flere end 12 passagerer. 2) Søsterskib: Et skib, der med hensyn til konstruktion og udstyr, herunder adgangsveje, korridorer, trapper, lokaliteter, udstyr og betjening samt placeringen heraf om bord, er identisk med et andet, lignende skib i en sådan grad, at besætningen uden yderligere instruktion vil kunne indgå i besætningen på det andet, identiske skib. 3) Driftsbesætning: Den besætning, bortset fra sikkerheds- og servicebesætningen, der er foreskrevet i besætningsfastsættelsen for skibet for at opretholde skibets normale drift. 4) Sikkerhedsbesætning: Den del af skibets besætning, bortset fra drifts- og servicebesætning, der i henhold til mønstringsrullerne skal assistere passagerer i nødsituationer. 5) Servicebesætning: Den besætning, der gør tjeneste om bord ud over drifts- og sikkerhedsbesætningen. 6) Godkendt: Godkendt af Søfartsstyrelsen. 7) Kvalifikationsbevis: En af Søfartsstyrelsen godkendt dokumentation for gennemført kursus/træning. 8) STCW-koden: Den ved STCW 1995-partkonferencens resolution nr. 2 vedtagne kode om uddannelse af søfarende, om sønæring og om vagthold, i den gældende affattelse. 9) Seniorofficerer: Skibsfører, overstyrmand, maskinchef og 1. skibsmaskinmester samt duale officerer påmønstret i tilsvarende stilling."
    },
    {
      "provision_ref": "2",
      "section": "2",
      "content": "§ 2. Enhver, der ansættes som medlem af sikkerhedsbesætningen, skal have gennemført et godkendt kursus i generel sikkerhedstræning i overensstemmelse med bilag 1 og have erhvervet kvalifikationsbevis herfor, forinden tjenesten tiltrædes. Stk. 2. Enhver, der indgår i servicebesætningen, skal senest 1 måned efter første tiltræden i et af rederiets skibe gennemgå det i stk. 1 nævnte sikkerhedskursus."
    },
    {
      "provision_ref": "3",
      "section": "3",
      "content": "§ 3. Medlemmer af drifts- og sikkerhedsbesætningen, der i henhold til mønstringsrullerne skal assistere passagerer i nødsituationer, skal have gennemført et kursus i vejledning af passagerer i nødsituationer i overensstemmelse med bilag 2 og have erhvervet kvalifikationsbevis herfor, forinden tjenesten tiltrædes."
    },
    {
      "provision_ref": "4",
      "section": "4",
      "content": "§ 4. Medlemmer af drifts- og sikkerhedsbesætningen samt medlemmer af servicebesætningen, der yder direkte service over for passagerer i passagerområderne, skal endvidere have gennemført sikkerhedstræning i overensstemmelse med bilag 3 og have erhvervet kvalifikationsbevis herfor, forinden tjenesten tiltrædes."
    },
    {
      "provision_ref": "5",
      "section": "5",
      "content": "§ 5. Seniorofficerer og enhver, der har ansvaret for passagerernes sikkerhed i nødsituationer, skal have gennemført et godkendt kursus i krisestyring og menneskelig adfærd i krisesituationer i overensstemmelse med bilag 4 og have erhvervet kvalifikationsbevis herfor, forinden tjenesten tiltrædes."
    },
    {
      "provision_ref": "6",
      "section": "6",
      "content": "§ 6. Seniorofficerer og enhver, der har umiddelbart ansvar for indskibning og udskibning af passagerer på passagerskibe og for losning, lastning eller sikring af lasten eller for lukning af åbninger i skroget om bord på ro-ro-passagerskibe, skal have gennemført et godkendt kursus i passagersikkerhed, lastsikkerhed og skrogintegritet i overensstemmelse med bilag 5 og have erhvervet kvalifikationsbevis herfor, forinden tjenesten tiltrædes."
    },
    {
      "provision_ref": "7",
      "section": "7",
      "content": "§ 7. Navigations- og maskinofficerer og ledende personel, der har ansvaret for passagerernes sikkerhed i nødsituationer, skal senest efter 1 års ansættelse have gennemgået træning i tilrettelæggelse og afvikling af båd- og brandøvelser i overensstemmelse med bilag 6."
    },
    {
      "provision_ref": "8",
      "section": "8",
      "content": "§ 8. Udbydere af de i §§ 2, 5 og 6 krævede kurser skal være godkendt i overensstemmelse med bestemmelserne om uddannelser og kurser i medfør af lov om skibes besætning. Stk. 2. Kurser nævnt i § 2 og § 6 skal suppleres med oplæring om bord, for så vidt angår skibsspecifikke elementer. Kvalifikationsbevis for gennemført kursus kan ikke udstedes, før oplæring i skibsspecifikke elementer er gennemført. Stk. 3. Enhver, der skal være instruktør på de i stk. 1 og 2 omhandlede kurser, skal samlet set have et kvalifikationsniveau, der ligger højere end det faglige niveau for kurset. Ved kvalifikationsniveau forstås dokumenteret teoretisk, faglig og professionsmæssig kompetence."
    },
    {
      "provision_ref": "9",
      "section": "9",
      "content": "§ 9. Kvalifikationsbeviser udstedt i medfør af denne bekendtgørelse, skal være udfærdiget i en godkendt form. Formatkravene fremgår af bilag 7 og 8. Stk. 2. For skibe i indenrigsfart anses kravet om kvalifikationsbevis for gennemført kursus efter §§ 2, 3 og 4 for opfyldt ved en navneliste om bord visende dato for gennemført kursus. Stk. 3. Bevis for gennemført kursus udstedes af kursusudbyderen. Stk. 4. Et dansk rederi, der anvender skibe til passagersejlads, er bemyndiget til at udstede kvalifikationsbevis efter 1) § 2, når der foreligger dokumentation for et godkendt kursus gennemført efter bilag 1, kolonnerne 1-3, og når oplæring efter bilag 1, kolonne 4, er gennemført og 2) §§ 3-6, når der foreligger dokumentation for et gennemført kursus og efterfølgende oplæring i skibsspecifikke elementer om bord. Stk. 5. Endvidere kan et dansk rederi, der anvender skibe til passagersejlads, udstede kvalifikationsbevis som dokumentation for gennemført træning efter § 7. Stk. 6. Kvalifikationsbeviser efter §§ 2-4 og § 6 er gyldige for det skib, hvortil den skibsspecifikke træning er gennemført. Skibets navn skal fremgå af beviset. Gyldigheden kan dog udstrækkes til søsterskibe. Kvalifikationsbevis gyldigt for en anden skibstype kan udstedes på grundlag af et supplerende kursus i skibsspecifikke elementer. Stk. 7. Beviser udstedt i medfør af §§ 3, 5 og 6 er gyldige i 5 år fra udstedelsesdatoen. Fornyet kvalifikationsbevis kan udstedes såfremt den pågældende 1) i mindst 1 år i de forudgående 5 år med gyldigt kvalifikationsbevis har gjort tjeneste i en stilling, hvor beviset kræves, eller 2) inden for de sidste 5 år forud for datoen for udstedelse af beviset har gennemført godkendt kursus omfattet af denne bekendtgørelse. Stk. 8. Bevisudsteder opretholder et register over kursister, hvortil der er udstedt de i stk. 1 anførte kvalifikationsbeviser. Registreringen skal indeholde tilstrækkelige oplysninger til, at beviset kan rekonstrueres."
    },
    {
      "provision_ref": "10",
      "section": "10",
      "content": "§ 10. Rederen og skibsføreren skal sikre, at 1) ansatte søfarende opfylder alle de for den pågældende stilling foreskrevne uddannelses-, kvalifikations- og beviskrav, og at foreskrevne originalbeviser findes om bord, 2) alle nymønstrede søfarende, før tjeneste påbegyndes, orienteres behørigt om deres særlige opgaver, herunder om udstyr, installationer og beredskabsplaner samt om særlige forhold af betydning for såvel deres rutinemæssige opgaver som deres opgaver i en nødsituation, og 3) besætningsmedlemmer kan kommunikere indbyrdes om sikkerhedsspørgsmål og forstå sikkerhedsinformation, herunder symboler, tegn og alarmsignaler. Stk. 2. Stk. 1 gælder, uanset om andre organisationer, virksomheder eller personer opfylder visse af opgaverne eller pligterne på rederens eller skibsførerens vegne. Stk. 3. Er der udstedt overensstemmelsesdokument i henhold til den kode om sikker skibsdrift, som er fastsat af FN´s Internationale Maritime Organisation, eller certifikat i henhold til konventionen om søfarendes arbejdsforhold til en anden organisation, virksomhed eller person, finder stk. 1 tillige anvendelse for den pågældende organisation, virksomhed eller person."
    },
    {
      "provision_ref": "11",
      "section": "11",
      "content": "§ 11. En kursusudbyders afgørelse i henhold til denne bekendtgørelse kan inden 2 uger indbringes for Søfartsstyrelsen af den, som afgørelsen angår i henhold til den gældende bekendtgørelse om eksamens- og prøveafholdelse samt bedømmelse af deltagere ved de maritime uddannelser."
    },
    {
      "provision_ref": "12",
      "section": "12",
      "content": "§ 12. Søfartsstyrelsen kan fritage et rederi fra at opfylde visse kursuskrav for et passagerskib, hvis Søfartsstyrelsen vurderer, at skibets fartsområde, størrelse, konstruktion og redningsmidler er således, at de foreskrevne krav vil være urimelige eller praktisk uigennemførlige under hensyntagen til internationalt vedtagne bestemmelser."
    },
    {
      "provision_ref": "13",
      "section": "13",
      "content": "§ 13. Overtrædelse af bekendtgørelsen straffes med bøde. Rederens eller skibsførerens overtrædelse af § 10, jf. §§ 2-7, straffes med bøde eller fængsel i 1 år. Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på unge mennesker under 18 år eller fremkaldt fare herfor eller 2) opnået eller tilsigtet en økonomisk fordel for den pågældende selv eller andre, herunder ved besparelse. Stk. 3. Sker der ikke konfiskation af udbytte, som er opnået ved overtrædelsen, skal der ved udmåling af bøde, herunder tillægsbøde, tages særligt hensyn til størrelsen af en opnået eller tilsigtet økonomisk fordel, jf. stk. 2, nr. 2. Stk. 4. Der kan pålægges selskaber m.v. (juridiske personer) strafansvar efter reglerne i straffelovens 5. kapitel. Stk. 5. Ved pålæggelse af strafansvar efter stk. 4 anses personer, som er ansat til at udføre arbejde om bord på skibet af andre end rederen, tillige for at være knyttet til rederen. Er der udstedt overensstemmelsesdokument i henhold til koden om sikker skibsdrift eller certifikat i henhold til konventionen om søfarendes arbejdsforhold til en anden organisation eller person, anses skibsføreren og de søfarende tillige for at være knyttet til den, som dokumentet er udstedt til."
    },
    {
      "provision_ref": "14",
      "section": "14",
      "content": "§ 14. Bekendtgørelsen gælder ikke for Færøerne og Grønland."
    },
    {
      "provision_ref": "15",
      "section": "15",
      "content": "§ 15. Bekendtgørelsen træder i kraft den 1. juli 2014. Stk. 2. Samtidig ophæves bekendtgørelse nr. 889 af 8. juli 2010 om særlige uddannelses- og kvalifikationskrav til personel i passagerskibe. Stk. 3. Beviser udstedt efter bekendtgørelse nr. 889 af 8. juli 2010 om særlige uddannelses- og kvalifikationskrav til personel i passagerskibe forbliver gyldige i overensstemmelse med de på beviset anførte begrænsninger og udløbsdato."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. I denne bekendtgørelse forstås ved: 1) Passagerskib: Et handelsskib, der befordrer flere end 12 passagerer. 2) Søsterskib: Et skib, der med hensyn til konstruktion og udstyr, herunder adgangsveje, korridorer, trapper, lokaliteter, udstyr og betjening samt placeringen heraf om bord, er identisk med et andet, lignende skib i en sådan grad, at besætningen uden yderligere instruktion vil kunne indgå i besætningen på det andet, identiske skib. 3) Driftsbesætning: Den besætning, bortset fra sikkerheds- og servicebesætningen, der er foreskrevet i besætningsfastsættelsen for skibet for at opretholde skibets normale drift. 4) Sikkerhedsbesætning: Den del af skibets besætning, bortset fra drifts- og servicebesætning, der i henhold til mønstringsrullerne skal assistere passagerer i nødsituationer. 5) Servicebesætning: Den besætning, der gør tjeneste om bord ud over drifts- og sikkerhedsbesætningen. 6) Godkendt: Godkendt af Søfartsstyrelsen. 7) Kvalifikationsbevis: En af Søfartsstyrelsen godkendt dokumentation for gennemført kursus/træning. 8) STCW-koden: Den ved STCW 1995-partkonferencens resolution nr. 2 vedtagne kode om uddannelse af søfarende, om sønæring og om vagthold, i den gældende affattelse. 9) Seniorofficerer: Skibsfører, overstyrmand, maskinchef og 1. skibsmaskinmester samt duale officerer påmønstret i tilsvarende stilling.",
      "valid_from": "2014-04-22",
      "valid_to": null
    },
    {
      "provision_ref": "2",
      "section": "2",
      "content": "§ 2. Enhver, der ansættes som medlem af sikkerhedsbesætningen, skal have gennemført et godkendt kursus i generel sikkerhedstræning i overensstemmelse med bilag 1 og have erhvervet kvalifikationsbevis herfor, forinden tjenesten tiltrædes. Stk. 2. Enhver, der indgår i servicebesætningen, skal senest 1 måned efter første tiltræden i et af rederiets skibe gennemgå det i stk. 1 nævnte sikkerhedskursus.",
      "valid_from": "2014-04-22",
      "valid_to": null
    },
    {
      "provision_ref": "3",
      "section": "3",
      "content": "§ 3. Medlemmer af drifts- og sikkerhedsbesætningen, der i henhold til mønstringsrullerne skal assistere passagerer i nødsituationer, skal have gennemført et kursus i vejledning af passagerer i nødsituationer i overensstemmelse med bilag 2 og have erhvervet kvalifikationsbevis herfor, forinden tjenesten tiltrædes.",
      "valid_from": "2014-04-22",
      "valid_to": null
    },
    {
      "provision_ref": "4",
      "section": "4",
      "content": "§ 4. Medlemmer af drifts- og sikkerhedsbesætningen samt medlemmer af servicebesætningen, der yder direkte service over for passagerer i passagerområderne, skal endvidere have gennemført sikkerhedstræning i overensstemmelse med bilag 3 og have erhvervet kvalifikationsbevis herfor, forinden tjenesten tiltrædes.",
      "valid_from": "2014-04-22",
      "valid_to": null
    },
    {
      "provision_ref": "5",
      "section": "5",
      "content": "§ 5. Seniorofficerer og enhver, der har ansvaret for passagerernes sikkerhed i nødsituationer, skal have gennemført et godkendt kursus i krisestyring og menneskelig adfærd i krisesituationer i overensstemmelse med bilag 4 og have erhvervet kvalifikationsbevis herfor, forinden tjenesten tiltrædes.",
      "valid_from": "2014-04-22",
      "valid_to": null
    },
    {
      "provision_ref": "6",
      "section": "6",
      "content": "§ 6. Seniorofficerer og enhver, der har umiddelbart ansvar for indskibning og udskibning af passagerer på passagerskibe og for losning, lastning eller sikring af lasten eller for lukning af åbninger i skroget om bord på ro-ro-passagerskibe, skal have gennemført et godkendt kursus i passagersikkerhed, lastsikkerhed og skrogintegritet i overensstemmelse med bilag 5 og have erhvervet kvalifikationsbevis herfor, forinden tjenesten tiltrædes.",
      "valid_from": "2014-04-22",
      "valid_to": null
    },
    {
      "provision_ref": "7",
      "section": "7",
      "content": "§ 7. Navigations- og maskinofficerer og ledende personel, der har ansvaret for passagerernes sikkerhed i nødsituationer, skal senest efter 1 års ansættelse have gennemgået træning i tilrettelæggelse og afvikling af båd- og brandøvelser i overensstemmelse med bilag 6.",
      "valid_from": "2014-04-22",
      "valid_to": null
    },
    {
      "provision_ref": "8",
      "section": "8",
      "content": "§ 8. Udbydere af de i §§ 2, 5 og 6 krævede kurser skal være godkendt i overensstemmelse med bestemmelserne om uddannelser og kurser i medfør af lov om skibes besætning. Stk. 2. Kurser nævnt i § 2 og § 6 skal suppleres med oplæring om bord, for så vidt angår skibsspecifikke elementer. Kvalifikationsbevis for gennemført kursus kan ikke udstedes, før oplæring i skibsspecifikke elementer er gennemført. Stk. 3. Enhver, der skal være instruktør på de i stk. 1 og 2 omhandlede kurser, skal samlet set have et kvalifikationsniveau, der ligger højere end det faglige niveau for kurset. Ved kvalifikationsniveau forstås dokumenteret teoretisk, faglig og professionsmæssig kompetence.",
      "valid_from": "2014-04-22",
      "valid_to": null
    },
    {
      "provision_ref": "9",
      "section": "9",
      "content": "§ 9. Kvalifikationsbeviser udstedt i medfør af denne bekendtgørelse, skal være udfærdiget i en godkendt form. Formatkravene fremgår af bilag 7 og 8. Stk. 2. For skibe i indenrigsfart anses kravet om kvalifikationsbevis for gennemført kursus efter §§ 2, 3 og 4 for opfyldt ved en navneliste om bord visende dato for gennemført kursus. Stk. 3. Bevis for gennemført kursus udstedes af kursusudbyderen. Stk. 4. Et dansk rederi, der anvender skibe til passagersejlads, er bemyndiget til at udstede kvalifikationsbevis efter 1) § 2, når der foreligger dokumentation for et godkendt kursus gennemført efter bilag 1, kolonnerne 1-3, og når oplæring efter bilag 1, kolonne 4, er gennemført og 2) §§ 3-6, når der foreligger dokumentation for et gennemført kursus og efterfølgende oplæring i skibsspecifikke elementer om bord. Stk. 5. Endvidere kan et dansk rederi, der anvender skibe til passagersejlads, udstede kvalifikationsbevis som dokumentation for gennemført træning efter § 7. Stk. 6. Kvalifikationsbeviser efter §§ 2-4 og § 6 er gyldige for det skib, hvortil den skibsspecifikke træning er gennemført. Skibets navn skal fremgå af beviset. Gyldigheden kan dog udstrækkes til søsterskibe. Kvalifikationsbevis gyldigt for en anden skibstype kan udstedes på grundlag af et supplerende kursus i skibsspecifikke elementer. Stk. 7. Beviser udstedt i medfør af §§ 3, 5 og 6 er gyldige i 5 år fra udstedelsesdatoen. Fornyet kvalifikationsbevis kan udstedes såfremt den pågældende 1) i mindst 1 år i de forudgående 5 år med gyldigt kvalifikationsbevis har gjort tjeneste i en stilling, hvor beviset kræves, eller 2) inden for de sidste 5 år forud for datoen for udstedelse af beviset har gennemført godkendt kursus omfattet af denne bekendtgørelse. Stk. 8. Bevisudsteder opretholder et register over kursister, hvortil der er udstedt de i stk. 1 anførte kvalifikationsbeviser. Registreringen skal indeholde tilstrækkelige oplysninger til, at beviset kan rekonstrueres.",
      "valid_from": "2014-04-22",
      "valid_to": null
    },
    {
      "provision_ref": "10",
      "section": "10",
      "content": "§ 10. Rederen og skibsføreren skal sikre, at 1) ansatte søfarende opfylder alle de for den pågældende stilling foreskrevne uddannelses-, kvalifikations- og beviskrav, og at foreskrevne originalbeviser findes om bord, 2) alle nymønstrede søfarende, før tjeneste påbegyndes, orienteres behørigt om deres særlige opgaver, herunder om udstyr, installationer og beredskabsplaner samt om særlige forhold af betydning for såvel deres rutinemæssige opgaver som deres opgaver i en nødsituation, og 3) besætningsmedlemmer kan kommunikere indbyrdes om sikkerhedsspørgsmål og forstå sikkerhedsinformation, herunder symboler, tegn og alarmsignaler. Stk. 2. Stk. 1 gælder, uanset om andre organisationer, virksomheder eller personer opfylder visse af opgaverne eller pligterne på rederens eller skibsførerens vegne. Stk. 3. Er der udstedt overensstemmelsesdokument i henhold til den kode om sikker skibsdrift, som er fastsat af FN´s Internationale Maritime Organisation, eller certifikat i henhold til konventionen om søfarendes arbejdsforhold til en anden organisation, virksomhed eller person, finder stk. 1 tillige anvendelse for den pågældende organisation, virksomhed eller person.",
      "valid_from": "2014-04-22",
      "valid_to": null
    },
    {
      "provision_ref": "11",
      "section": "11",
      "content": "§ 11. En kursusudbyders afgørelse i henhold til denne bekendtgørelse kan inden 2 uger indbringes for Søfartsstyrelsen af den, som afgørelsen angår i henhold til den gældende bekendtgørelse om eksamens- og prøveafholdelse samt bedømmelse af deltagere ved de maritime uddannelser.",
      "valid_from": "2014-04-22",
      "valid_to": null
    },
    {
      "provision_ref": "12",
      "section": "12",
      "content": "§ 12. Søfartsstyrelsen kan fritage et rederi fra at opfylde visse kursuskrav for et passagerskib, hvis Søfartsstyrelsen vurderer, at skibets fartsområde, størrelse, konstruktion og redningsmidler er således, at de foreskrevne krav vil være urimelige eller praktisk uigennemførlige under hensyntagen til internationalt vedtagne bestemmelser.",
      "valid_from": "2014-04-22",
      "valid_to": null
    },
    {
      "provision_ref": "13",
      "section": "13",
      "content": "§ 13. Overtrædelse af bekendtgørelsen straffes med bøde. Rederens eller skibsførerens overtrædelse af § 10, jf. §§ 2-7, straffes med bøde eller fængsel i 1 år. Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på unge mennesker under 18 år eller fremkaldt fare herfor eller 2) opnået eller tilsigtet en økonomisk fordel for den pågældende selv eller andre, herunder ved besparelse. Stk. 3. Sker der ikke konfiskation af udbytte, som er opnået ved overtrædelsen, skal der ved udmåling af bøde, herunder tillægsbøde, tages særligt hensyn til størrelsen af en opnået eller tilsigtet økonomisk fordel, jf. stk. 2, nr. 2. Stk. 4. Der kan pålægges selskaber m.v. (juridiske personer) strafansvar efter reglerne i straffelovens 5. kapitel. Stk. 5. Ved pålæggelse af strafansvar efter stk. 4 anses personer, som er ansat til at udføre arbejde om bord på skibet af andre end rederen, tillige for at være knyttet til rederen. Er der udstedt overensstemmelsesdokument i henhold til koden om sikker skibsdrift eller certifikat i henhold til konventionen om søfarendes arbejdsforhold til en anden organisation eller person, anses skibsføreren og de søfarende tillige for at være knyttet til den, som dokumentet er udstedt til.",
      "valid_from": "2014-04-22",
      "valid_to": null
    },
    {
      "provision_ref": "14",
      "section": "14",
      "content": "§ 14. Bekendtgørelsen gælder ikke for Færøerne og Grønland.",
      "valid_from": "2014-04-22",
      "valid_to": null
    },
    {
      "provision_ref": "15",
      "section": "15",
      "content": "§ 15. Bekendtgørelsen træder i kraft den 1. juli 2014. Stk. 2. Samtidig ophæves bekendtgørelse nr. 889 af 8. juli 2010 om særlige uddannelses- og kvalifikationskrav til personel i passagerskibe. Stk. 3. Beviser udstedt efter bekendtgørelse nr. 889 af 8. juli 2010 om særlige uddannelses- og kvalifikationskrav til personel i passagerskibe forbliver gyldige i overensstemmelse med de på beviset anførte begrænsninger og udløbsdato.",
      "valid_from": "2014-04-22",
      "valid_to": null
    }
  ],
  "definitions": [
    {
      "term": "kvalifikationsniveau",
      "definition": "dokumenteret teoretisk, faglig og professionsmæssig kompetence",
      "source_provision": "8"
    }
  ]
}
