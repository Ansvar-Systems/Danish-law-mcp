{
  "id": "2024:476",
  "type": "statute",
  "title": "Bekendtgørelse om ændring af bekendtgørelse om brug af radioaktive stoffer",
  "short_name": "BEK Æ#LOKDOK05",
  "status": "in_force",
  "issued_date": "2024-05-13",
  "url": "https://www.retsinformation.dk/eli/lta/2024/476/xml",
  "description": "Retsinformation source. DocumentId=DI001153; AccessionNumber=B20240047605; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "19a",
      "section": "19a",
      "content": "§ 19 a. Enhver virksomhed, der er ansvarlig for en højaktiv lukket radioaktiv kilde, skal ved henvendelse til Sundhedsstyrelsen i forbindelse med overdragelse sikre sig, at modtageren er i besiddelse af en relevant tilladelse, inden overdragelsen finder sted."
    },
    {
      "provision_ref": "74",
      "section": "74",
      "content": "§ 74. Højaktive lukkede radioaktive kilder er omfattet af de krav til sikring, der fremgår af §§ 75-77. For højaktive åbne radioaktive kilder kan Sundhedsstyrelsen ud fra en vurdering af typen af brug eller anvendelsesområdet stille krav til sikring svarende til de krav, der gælder for højaktive lukkede radioaktive kilder. Stk. 2. Niveauet af sikring for højaktivt radioaktivt materiale er bestemt af sikringsgruppen. Metode til fastlæggelse af sikringsgruppen for højaktivt radioaktivt materiale fremgår af bilag 6. Stk. 3. I de tilfælde, hvor flere højaktive strålekilder er beskyttet af den samme tekniske barriere, skal den samlede aktivitetsmængde af strålekilderne benyttes som grundlag for fastlæggelse af sikringsgruppen. Stk. 4. Sundhedsstyrelsen kan ud fra en vurdering af typen af brug eller anvendelsesområdet bestemme, at højaktivt radioaktivt materiale skal omfattes af krav til sikring svarende til en anden sikringsgruppe. Stk. 5. Sundhedsstyrelsen kan ud fra en vurdering af typen af brug eller anvendelsesområdet bestemme, at flere strålekilder skal være omfattet af krav til sikring af højaktivt radioaktivt materiale, hvis den samlede aktivitetsmængde af strålekilderne er større end eller lig med den nedre grænse for sikringsgruppe C i bilag 6."
    },
    {
      "provision_ref": "75",
      "section": "75",
      "content": "§ 75. For radioaktivt materiale i sikringsgruppe A gælder følgende krav til sikring: 1) Det skal mindst én gang dagligt kontrolleres, at strålekilden er i virksomhedens besiddelse og ikke er manipuleret af uvedkommende. Kontrollerne skal dokumenteres. 2) Der skal være mindst to identitetskontroller forud for adgang til strålekilden. 3) En person med selvstændig adgang til strålekilden eller til information om sikringsmæssige forhold skal være udpeget på baggrund af en vurdering af den pågældendes pålidelighed. Vurderingen skal gentages regelmæssigt. Der skal foreligge en tavshedserklæring fra denne person. 4) Der skal være mindst to tekniske barrierer, der gør det usandsynligt, at strålekilden kan blive fjernet, før indsatspersonale når frem. 5) Indtrængen af uvedkommende til strålekilden eller uretmæssig fjernelse af strålekilden skal umiddelbart detekteres og vurderes. I tilfælde af uvedkommendes indtrængen skal der omgående ydes en indsats, der er tilstrækkelig til at imødegå yderligere indtrængen eller uretmæssig fjernelse af strålekilden. 6) Der skal være et kommunikationssystem, der sørger for, at relevante ansvarlige personer fra virksomheden øjeblikkeligt bliver kontaktet i forbindelse med tyveri, utilsigtet adgang eller misbrug. Systemet skal indeholde mindst to forskellige typer af kommunikation. 7) Information af betydning for sikringsmæssige forhold må ikke være tilgængeligt for eller videregives til uvedkommende. Stk. 2. Sundhedsstyrelsen kan ud fra en vurdering af typen af brug eller anvendelsesområdet fastsætte andre krav til sikring af højaktivt radioaktivt materiale i sikringsgruppe A."
    },
    {
      "provision_ref": "76",
      "section": "76",
      "content": "§ 76. For radioaktivt materiale i sikringsgruppe B gælder følgende krav til sikring: 1) Det skal mindst én gang ugentligt kontrolleres, at strålekilden er i virksomhedens besiddelse og ikke er manipuleret af uvedkommende. Kontrollerne skal dokumenteres. 2) Der skal være mindst én identitetskontrol forud for adgang til strålekilden. 3) En person med selvstændig adgang til strålekilden eller til information om sikringsmæssige forhold skal være udpeget på baggrund af en vurdering af den pågældendes pålidelighed. Vurderingen skal gentages regelmæssigt. Der skal foreligge en tavshedserklæring fra denne person. 4) Der skal være mindst to tekniske barrierer, der med stor sandsynlighed forhindrer, at strålekilden kan blive fjernet, før indsatspersonale når frem. 5) Indtrængen af uvedkommende til strålekilden skal umiddelbart detekteres. I tilfælde af uvedkommendes indtrængen skal der omgående ydes en indsats, der med stor sandsynlighed er tilstrækkelig til at imødegå yderligere indtrængen eller uretmæssig fjernelse af strålekilden. 6) Information af betydning for sikringsmæssige forhold må ikke være tilgængeligt for eller videregives til uvedkommende. Stk. 2. Sundhedsstyrelsen kan ud fra en vurdering af typen af brug eller anvendelsesområdet fastsætte andre krav til sikring af højaktivt radioaktivt materiale i sikringsgruppe B."
    },
    {
      "provision_ref": "77",
      "section": "77",
      "content": "§ 77. For radioaktivt materiale i sikringsgruppe C gælder følgende krav til sikring: 1) Det skal mindst én gang månedligt kontrolleres, at strålekilden er i virksomhedens besiddelse og ikke er manipuleret af uvedkommende. Kontrollerne skal dokumenteres. 2) Der skal være mindst én identitetskontrol forud for adgang til strålekilden. 3) En person med selvstændig adgang til strålekilden eller til information om sikringsmæssige forhold skal være udpeget på baggrund af en vurdering af den pågældendes pålidelighed. 4) Der skal være mindst én teknisk barriere, der reducerer sandsynligheden for, at strålekilden kan blive fjernet. 5) Information af betydning for sikringsmæssige forhold må ikke være tilgængeligt for eller videregives til uvedkommende. Stk. 2. Sundhedsstyrelsen kan ud fra en vurdering af typen af brug eller anvendelsesområdet fastsætte andre krav til sikring af højaktivt radioaktivt materiale i sikringsgruppe C."
    },
    {
      "provision_ref": "78",
      "section": "78",
      "content": "§ 78. For højaktivt radioaktivt materiale, der er omfattet af krav om sikring, skal der udarbejdes en sårbarhedsvurdering og en sikringsplan. Stk. 2. Sårbarhedsvurdering og sikringsplan, jf. stk. 1, skal godkendes af Sundhedsstyrelsen, inden det radioaktive materiale anskaffes. Stk. 3. Sårbarhedsvurdering og sikringsplan, jf. stk. 1, skal løbende opdateres. Ved ændring af en sårbarhedsvurdering eller en sikringsplan, der har betydning for sikringsmæssige forhold, skal den ændrede sårbarhedsvurdering eller sikringsplan godkendes af Sundhedsstyrelsen."
    },
    {
      "provision_ref": "79",
      "section": "79",
      "content": "§ 79. For højaktivt radioaktivt materiale, der er omfattet af krav om sikring, skal der udpeges en sikringsansvarlig. Stk. 2. Den sikringsansvarlige skal medvirke til at gennemføre krav til sikring og overvåge efterlevelsen af disse. Stk. 3. Den sikringsansvarlige skal have viden, færdigheder og kompetencer inden for strålebeskyttelse og sikring tilpasset art og omfang af risikoen forbundet med strålekilden og typen af brug eller anvendelsesområdet. Stk. 4. Den sikringsansvarliges viden, færdigheder og kompetencer skal løbende opdateres."
    },
    {
      "provision_ref": "80",
      "section": "80",
      "content": "§ 80. Sikringsmæssige foranstaltninger og forholdsregler og strålebeskyttelsesmæssige foranstaltninger og forholdsregler må ikke kompromittere hinanden og må ikke udgøre en unødig hindring for en indsats i nødsituationer."
    },
    {
      "provision_ref": "81",
      "section": "81",
      "content": "§ 81. For højaktivt radioaktivt materiale omfattet af krav om sikring skal der være et beredskab, der skal aktiveres i tilfælde af 1) utilsigtet adgang, 2) trusler om eller gennemførte kriminelle handlinger, herunder tyveri eller misbrug, 3) ulykker, uheld og hændelser afstedkommet af brugen af det radioaktive materiale, samt bortkomst af det radioaktive materiale, eller 4) brand, oversvømmelse, strømafbrydelse og lignende påvirkninger. Stk. 2. Beredskabet skal omfatte procedurer for alarmering og forholdsregler til at afbøde konsekvenserne af de situationer, der er nævnt under stk. 1. Stk. 3. Beredskabet skal være beskrevet i en beredskabsplan, der skal godkendes af Sundhedsstyrelsen, inden det radioaktive materiale anskaffes. Stk. 4. Beredskabsplanen skal løbende opdateres. Ved ændring af en beredskabsplan, der har betydning for strålebeskyttelsesmæssige og sikringsmæssige forhold, skal den ændrede beredskabsplan godkendes af Sundhedsstyrelsen."
    }
  ],
  "provision_versions": [
    {
      "provision_ref": "19a",
      "section": "19a",
      "content": "§ 19 a. Enhver virksomhed, der er ansvarlig for en højaktiv lukket radioaktiv kilde, skal ved henvendelse til Sundhedsstyrelsen i forbindelse med overdragelse sikre sig, at modtageren er i besiddelse af en relevant tilladelse, inden overdragelsen finder sted.",
      "valid_from": "2024-05-13",
      "valid_to": null
    },
    {
      "provision_ref": "74",
      "section": "74",
      "content": "§ 74. Højaktive lukkede radioaktive kilder er omfattet af de krav til sikring, der fremgår af §§ 75-77. For højaktive åbne radioaktive kilder kan Sundhedsstyrelsen ud fra en vurdering af typen af brug eller anvendelsesområdet stille krav til sikring svarende til de krav, der gælder for højaktive lukkede radioaktive kilder. Stk. 2. Niveauet af sikring for højaktivt radioaktivt materiale er bestemt af sikringsgruppen. Metode til fastlæggelse af sikringsgruppen for højaktivt radioaktivt materiale fremgår af bilag 6. Stk. 3. I de tilfælde, hvor flere højaktive strålekilder er beskyttet af den samme tekniske barriere, skal den samlede aktivitetsmængde af strålekilderne benyttes som grundlag for fastlæggelse af sikringsgruppen. Stk. 4. Sundhedsstyrelsen kan ud fra en vurdering af typen af brug eller anvendelsesområdet bestemme, at højaktivt radioaktivt materiale skal omfattes af krav til sikring svarende til en anden sikringsgruppe. Stk. 5. Sundhedsstyrelsen kan ud fra en vurdering af typen af brug eller anvendelsesområdet bestemme, at flere strålekilder skal være omfattet af krav til sikring af højaktivt radioaktivt materiale, hvis den samlede aktivitetsmængde af strålekilderne er større end eller lig med den nedre grænse for sikringsgruppe C i bilag 6.",
      "valid_from": "2024-05-13",
      "valid_to": null
    },
    {
      "provision_ref": "75",
      "section": "75",
      "content": "§ 75. For radioaktivt materiale i sikringsgruppe A gælder følgende krav til sikring: 1) Det skal mindst én gang dagligt kontrolleres, at strålekilden er i virksomhedens besiddelse og ikke er manipuleret af uvedkommende. Kontrollerne skal dokumenteres. 2) Der skal være mindst to identitetskontroller forud for adgang til strålekilden. 3) En person med selvstændig adgang til strålekilden eller til information om sikringsmæssige forhold skal være udpeget på baggrund af en vurdering af den pågældendes pålidelighed. Vurderingen skal gentages regelmæssigt. Der skal foreligge en tavshedserklæring fra denne person. 4) Der skal være mindst to tekniske barrierer, der gør det usandsynligt, at strålekilden kan blive fjernet, før indsatspersonale når frem. 5) Indtrængen af uvedkommende til strålekilden eller uretmæssig fjernelse af strålekilden skal umiddelbart detekteres og vurderes. I tilfælde af uvedkommendes indtrængen skal der omgående ydes en indsats, der er tilstrækkelig til at imødegå yderligere indtrængen eller uretmæssig fjernelse af strålekilden. 6) Der skal være et kommunikationssystem, der sørger for, at relevante ansvarlige personer fra virksomheden øjeblikkeligt bliver kontaktet i forbindelse med tyveri, utilsigtet adgang eller misbrug. Systemet skal indeholde mindst to forskellige typer af kommunikation. 7) Information af betydning for sikringsmæssige forhold må ikke være tilgængeligt for eller videregives til uvedkommende. Stk. 2. Sundhedsstyrelsen kan ud fra en vurdering af typen af brug eller anvendelsesområdet fastsætte andre krav til sikring af højaktivt radioaktivt materiale i sikringsgruppe A.",
      "valid_from": "2024-05-13",
      "valid_to": null
    },
    {
      "provision_ref": "76",
      "section": "76",
      "content": "§ 76. For radioaktivt materiale i sikringsgruppe B gælder følgende krav til sikring: 1) Det skal mindst én gang ugentligt kontrolleres, at strålekilden er i virksomhedens besiddelse og ikke er manipuleret af uvedkommende. Kontrollerne skal dokumenteres. 2) Der skal være mindst én identitetskontrol forud for adgang til strålekilden. 3) En person med selvstændig adgang til strålekilden eller til information om sikringsmæssige forhold skal være udpeget på baggrund af en vurdering af den pågældendes pålidelighed. Vurderingen skal gentages regelmæssigt. Der skal foreligge en tavshedserklæring fra denne person. 4) Der skal være mindst to tekniske barrierer, der med stor sandsynlighed forhindrer, at strålekilden kan blive fjernet, før indsatspersonale når frem. 5) Indtrængen af uvedkommende til strålekilden skal umiddelbart detekteres. I tilfælde af uvedkommendes indtrængen skal der omgående ydes en indsats, der med stor sandsynlighed er tilstrækkelig til at imødegå yderligere indtrængen eller uretmæssig fjernelse af strålekilden. 6) Information af betydning for sikringsmæssige forhold må ikke være tilgængeligt for eller videregives til uvedkommende. Stk. 2. Sundhedsstyrelsen kan ud fra en vurdering af typen af brug eller anvendelsesområdet fastsætte andre krav til sikring af højaktivt radioaktivt materiale i sikringsgruppe B.",
      "valid_from": "2024-05-13",
      "valid_to": null
    },
    {
      "provision_ref": "77",
      "section": "77",
      "content": "§ 77. For radioaktivt materiale i sikringsgruppe C gælder følgende krav til sikring: 1) Det skal mindst én gang månedligt kontrolleres, at strålekilden er i virksomhedens besiddelse og ikke er manipuleret af uvedkommende. Kontrollerne skal dokumenteres. 2) Der skal være mindst én identitetskontrol forud for adgang til strålekilden. 3) En person med selvstændig adgang til strålekilden eller til information om sikringsmæssige forhold skal være udpeget på baggrund af en vurdering af den pågældendes pålidelighed. 4) Der skal være mindst én teknisk barriere, der reducerer sandsynligheden for, at strålekilden kan blive fjernet. 5) Information af betydning for sikringsmæssige forhold må ikke være tilgængeligt for eller videregives til uvedkommende. Stk. 2. Sundhedsstyrelsen kan ud fra en vurdering af typen af brug eller anvendelsesområdet fastsætte andre krav til sikring af højaktivt radioaktivt materiale i sikringsgruppe C.",
      "valid_from": "2024-05-13",
      "valid_to": null
    },
    {
      "provision_ref": "78",
      "section": "78",
      "content": "§ 78. For højaktivt radioaktivt materiale, der er omfattet af krav om sikring, skal der udarbejdes en sårbarhedsvurdering og en sikringsplan. Stk. 2. Sårbarhedsvurdering og sikringsplan, jf. stk. 1, skal godkendes af Sundhedsstyrelsen, inden det radioaktive materiale anskaffes. Stk. 3. Sårbarhedsvurdering og sikringsplan, jf. stk. 1, skal løbende opdateres. Ved ændring af en sårbarhedsvurdering eller en sikringsplan, der har betydning for sikringsmæssige forhold, skal den ændrede sårbarhedsvurdering eller sikringsplan godkendes af Sundhedsstyrelsen.",
      "valid_from": "2024-05-13",
      "valid_to": null
    },
    {
      "provision_ref": "79",
      "section": "79",
      "content": "§ 79. For højaktivt radioaktivt materiale, der er omfattet af krav om sikring, skal der udpeges en sikringsansvarlig. Stk. 2. Den sikringsansvarlige skal medvirke til at gennemføre krav til sikring og overvåge efterlevelsen af disse. Stk. 3. Den sikringsansvarlige skal have viden, færdigheder og kompetencer inden for strålebeskyttelse og sikring tilpasset art og omfang af risikoen forbundet med strålekilden og typen af brug eller anvendelsesområdet. Stk. 4. Den sikringsansvarliges viden, færdigheder og kompetencer skal løbende opdateres.",
      "valid_from": "2024-05-13",
      "valid_to": null
    },
    {
      "provision_ref": "80",
      "section": "80",
      "content": "§ 80. Sikringsmæssige foranstaltninger og forholdsregler og strålebeskyttelsesmæssige foranstaltninger og forholdsregler må ikke kompromittere hinanden og må ikke udgøre en unødig hindring for en indsats i nødsituationer.",
      "valid_from": "2024-05-13",
      "valid_to": null
    },
    {
      "provision_ref": "81",
      "section": "81",
      "content": "§ 81. For højaktivt radioaktivt materiale omfattet af krav om sikring skal der være et beredskab, der skal aktiveres i tilfælde af 1) utilsigtet adgang, 2) trusler om eller gennemførte kriminelle handlinger, herunder tyveri eller misbrug, 3) ulykker, uheld og hændelser afstedkommet af brugen af det radioaktive materiale, samt bortkomst af det radioaktive materiale, eller 4) brand, oversvømmelse, strømafbrydelse og lignende påvirkninger. Stk. 2. Beredskabet skal omfatte procedurer for alarmering og forholdsregler til at afbøde konsekvenserne af de situationer, der er nævnt under stk. 1. Stk. 3. Beredskabet skal være beskrevet i en beredskabsplan, der skal godkendes af Sundhedsstyrelsen, inden det radioaktive materiale anskaffes. Stk. 4. Beredskabsplanen skal løbende opdateres. Ved ændring af en beredskabsplan, der har betydning for strålebeskyttelsesmæssige og sikringsmæssige forhold, skal den ændrede beredskabsplan godkendes af Sundhedsstyrelsen.",
      "valid_from": "2024-05-13",
      "valid_to": null
    }
  ],
  "definitions": []
}
