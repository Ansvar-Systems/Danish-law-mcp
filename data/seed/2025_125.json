{
  "id": "2025:125",
  "type": "statute",
  "title": "Bekendtgørelse om tilskud til fremme af debat og oplysning i Danmark om EU",
  "short_name": "BEK H#LOKDOK04",
  "status": "in_force",
  "issued_date": "2025-01-24",
  "url": "https://www.retsinformation.dk/eli/lta/2025/125/xml",
  "description": "Retsinformation source. DocumentId=AK002343; AccessionNumber=B20250012505; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på tilskud, der efter ansøgning til Europa-Nævnet (nævnet) ydes til aktiviteter, som har til formål at fremme debat og oplysning i Danmark om det europæiske fællesskab (EU), herunder udvikling af deltagelsesdemokrati."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Tilskud fra puljen ”Støtte til EU-oplysning for organisationer med EU som hovedformål” kan ydes til organisationer, der har debat og oplysning om EU som hovedformål. Stk. 2. Tilskud efter stk. 1 ydes ikke til større arbejdsmarkeds- og erhvervsorganisationer, partier og bevægelser indvalgt i Folketinget eller Europa-Parlamentet samt ungdomsorganisationer til et sådant parti eller en sådan bevægelse. Stk. 3. Tilskud efter stk. 1 ydes for en treårig periode ud fra ansøgers oplysninger om organisationens generelle virke eller for en etårig periode til gennemførelse af et konkret aktivitetsprogram. Af det tildelte tilskud kan der årligt højest anvendes 5 pct. til administrative omkostninger inkl. udgifter til revision. Stk. 4. Det er en betingelse for at modtage tilskud, at organisationen 1) er lovlig og landsdækkende, 2) mindst har eksisteret de to forudgående år, 3) har mindst 100 registrerede og individuelt dokumenterede ordinært kontingentbetalende medlemmer, 4) har aktiviteter, der som helhed er landsdækkende, og 5) har en demokratisk struktur, som sikrer medlemmernes indflydelse på organisationens arbejde, hvilket skal fremgå af organisationens vedtægter eller formålsbeskrivelse. Stk. 5. Betingelserne, jf. stk. 4 skal være opfyldt på ansøgningstidspunktet og så længe tilskud modtages. Stk. 6. Det påhviler tilskudsmodtager straks at oplyse, hvis forholdene, jf. stk. 4 ændres i aktivitetsperioden, så betingelserne ikke længere er opfyldt."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Tilskud fra ”Støtte til EU-oplysning for organisationer med EU som delformål” kan ydes til organisationer, der har debat og oplysning om Europa som en del af deres aktiviteter, men hvor hovedformålet er et andet. Stk. 2. Tilskud efter stk. 1 ydes ikke til større arbejdsmarkeds- og erhvervsorganisationer, partier og bevægelser indvalgt i Folketinget eller Europa-Parlamentet samt ungdomsorganisationer til et sådant parti eller en sådan bevægelse. Stk. 3. Tilskud efter stk. 1 ydes for en treårig periode ud fra ansøgers oplysninger om organisationens generelle virke eller for en etårig periode til gennemførelse af et konkret aktivitetsprogram. Af det tildelte tilskud kan der årligt højest anvendes 5 pct. til administrative omkostninger inkl. udgifter til revision. Stk. 4. Det er en betingelse for tilskud efter stk. 1, at organisationen 1) er lovlig og landsdækkende, 2) mindst har eksisteret de to forudgående år, 3) har mindst 100 registrerede og individuelt dokumenterede ordinært kontingentbetalende medlemmer eller er en sammenslutning af landsdækkende organisationer eller af regionale eller lokale organisationer, 4) har aktiviteter, der som helhed er landsdækkende, og 5) har en demokratisk struktur, som sikrer medlemmernes indflydelse på organisationens arbejde, hvilket skal fremgå af organisationens vedtægter eller formålsbeskrivelse. Stk. 5. Betingelserne, jf. stk. 4 skal være opfyldt på ansøgningstidspunktet og så længe tilskud modtages. Stk. 6. Det påhviler tilskudsmodtager straks at oplyse, hvis forholdene, jf. stk. 4 ændres i aktivitetsperioden, så betingelserne ikke længere er opfyldt."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Tilskud fra puljen ”Støtte til EU-oplysning” kan ydes til lovlige organisationer, offentlige institutioner, juridiske personer og til myndige privatpersoner, der er registreret i folkeregisteret. Stk. 2. Tilskud efter stk. 1 ydes ikke til partier og bevægelser indvalgt i Folketinget eller Europa- Parlamentet samt ungdomsorganisationer til et sådant parti eller en sådan bevægelse. Stk. 3. Tilskud efter stk. 1 ydes til gennemførelse af enkeltstående lokale aktiviteter eller større tværgående regionale eller landsdækkende aktiviteter, jf. § 1, der gennemføres i det kalenderår, som tilskuddet er givet. Der kan i særlige tilfælde ydes tilskud til videreudvikling af aktiviteter, der vurderes at have særlig høj oplysningseffekt. Stk. 4. Tilskud efter stk. 1 kan ydes til blandt andet 1) møder og konferencer, herunder honorar til og transport for eksterne oplægsholdere, jf. dog § 9, 2) produktion af TV- og radioprogrammer samt programmer til internettet, 3) produktion af indhold til elektroniske medier, og 4) udarbejdelse af oplysningsmateriale, herunder udarbejdelse af vidensbaserede analyser."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Tilskud ydes på baggrund af en ansøgning. Nævnet udmelder ansøgningsrunder offentligt. Stk. 2. Nævnet kan i forbindelse med udmelding af en ansøgningsrunde fastsætte yderligere betingelser for tilsagn om tilskud efter §§ 2-4. Stk. 3. Ansøgningen skal indgives inden den af nævnet udmeldte frist. Stk. 4. Europa-Nævnets puljer skal søges gennem Slots- og Kulturstyrelsens Tilskudsportal."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Organisationer, der indgiver ansøgning om tilskud fra ”Støtte til EU-oplysning for organisationer med EU som hovedformål” og ”Støtte til EU-oplysning for organisationer med EU som delformål” jf. §§ 2-3, skal til ansøgningen vedlægge 1) organisationens vedtægter eller en beskrivelse af organisationens formål og 2) en af ledelsen underskrevet erklæring om, at betingelserne for tilskud, jf. § 2, stk. 4 eller § 3, stk. 4 er opfyldt."
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Nævnet træffer efter ansøgning afgørelse om tilskud efter §§ 2-4. Stk. 2. Ved afgørelse om tilsagn om tilskud lægges der vægt på, om aktiviteten 1) i indhold og form henvender sig til en bred eller ny målgruppe i Danmark, og 2) har stor gennemslagskraft og spredning i målgruppen eller offentligheden."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Nævnet kan give tilsagn om at yde hele eller en del af det ansøgte tilskud. Stk. 2. Giver nævnet alene tilsagn om at yde en del af det ansøgte tilskud, kan nævnet på forhånd godkende, at de i aktivitetsprogrammet beskrevne aktiviteter kan ændres. Nævnet kan som betingelse for tilskud bestemme, hvilke aktiviteter der som minimum skal gennemføres."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Tilsagn om tilskud efter §§ 2-4 gives på betingelse af, 1) at aktiviteterne samt udgifterne hertil gennemføres så vidt muligt som beskrevet i ansøgningen, jf. dog stk. 2, 2) at der aflægges regnskab, jf. § 12, 3) at tilskud ikke anvendes til studierejser og researchrejser eller til honorarer til og transport for medlemmer af Folketinget eller medlemmer af Europa-Parlamentet eller til køb af produktionsudstyr, IT-udstyr og inventar, 4) at det fremgår af støttede aktiviteter og materialer, at de er støttet af Europa-Nævnet. Annoncer og plakater er dog undtaget fra informationsforpligtelsen, 5) at de støttede aktiviteter er offentlige og annonceres bredt i offentligheden, herunder at produkter og informationsressourcer tilbydes vederlagsfrit i mindst et halvt år efter tilskudsperioden, og 6) at de støttede aktiviteter ikke er gennemført og tilskudsmidler ikke anvendes til aktiviteter inden tilskudsperiodens start. Stk. 2. Nævnet kan godkende, at aktivitetsprogram og budget for en aktivitet ændres. Hvis aktivitetsprogram og budget for et initiativ ændres med nævnets godkendelse, er det en betingelse for tilsagnet om tilskud, at aktiviteten gennemføres i overensstemmelse med det ændrede aktivitetsprogram og det ændrede budget."
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Modtagere af tilskud fra puljerne, efter §§ 2-4, får udbetalt 75 pct. af tilskudsbeløbet ved tilskudsperiodens start, og de resterende 25 pct. af tilskudsbeløbet, når regnskabet er godkendt af nævnets sekretariat, jf. § 12. Stk. 2. Modtagere af treårige tilskud efter §§ 2-3 får udbetalt tilskuddet i tre lige store årlige rater, dog tilbageholdes 25 pct af den tredje rate indtil regnskabet er godkendt af nævnets sekretariat, jf. § 12."
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Ved tilsagn om tilskud til aktiviteter, hvor der medvirker eksterne organisationer eller personer, herunder oplægsholdere, påhviler arbejdsgiverforpligtelsen tilskudsmodtager, herunder opfyldelse af krav i henhold til skattelovgivningen."
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Tilskudsmodtager skal aflægge regnskab i henhold til de til enhver tid gældende regler om regnskab og revision af projekt- og aktivitetstilskud fra Kulturministeriet."
    },
    {
      "provision_ref": "5:13",
      "chapter": "5",
      "section": "13",
      "content": "§ 13. Uforbrugte midler tilbagebetales til nævnet."
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Nævnet har ret til at tilbageholde udbetaling af tilskud eller kræve udbetalte beløb tilbagebetalt, hvis tilskudsmodtager ikke har anvendt et tilskud i overensstemmelse med de givne vilkår for tilskuddet. Det samme gælder, hvis tilskuddet er opnået ved svig, eller der i øvrigt er afgivet urigtige oplysninger under sagsforløbet."
    },
    {
      "provision_ref": "7:15",
      "chapter": "7",
      "section": "15",
      "content": "§ 15. Oplysninger om meddelte tilsagn om tilskud offentliggøres på nævnets hjemmeside."
    },
    {
      "provision_ref": "8:16",
      "chapter": "8",
      "section": "16",
      "content": "§ 16. Bekendtgørelsen træder i kraft den 10. februar 2025. Stk. 2. Bekendtgørelse nr. 1082 af 3. oktober 2024 om tilskud til fremme af debat og oplysning i Danmark om EU ophæves. Stk. 3. Bekendtgørelsen finder ikke anvendelse på ansøgninger indgivet før den 14. oktober 2024. For sådanne ansøgninger finder reglerne i bekendtgørelse nr. 986 af 27. juni 2023 om tilskud til fremme af debat og oplysning i Danmark om Europa (A, B, C) anvendelse."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på tilskud, der efter ansøgning til Europa-Nævnet (nævnet) ydes til aktiviteter, som har til formål at fremme debat og oplysning i Danmark om det europæiske fællesskab (EU), herunder udvikling af deltagelsesdemokrati.",
      "valid_from": "2025-01-24",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Tilskud fra puljen ”Støtte til EU-oplysning for organisationer med EU som hovedformål” kan ydes til organisationer, der har debat og oplysning om EU som hovedformål. Stk. 2. Tilskud efter stk. 1 ydes ikke til større arbejdsmarkeds- og erhvervsorganisationer, partier og bevægelser indvalgt i Folketinget eller Europa-Parlamentet samt ungdomsorganisationer til et sådant parti eller en sådan bevægelse. Stk. 3. Tilskud efter stk. 1 ydes for en treårig periode ud fra ansøgers oplysninger om organisationens generelle virke eller for en etårig periode til gennemførelse af et konkret aktivitetsprogram. Af det tildelte tilskud kan der årligt højest anvendes 5 pct. til administrative omkostninger inkl. udgifter til revision. Stk. 4. Det er en betingelse for at modtage tilskud, at organisationen 1) er lovlig og landsdækkende, 2) mindst har eksisteret de to forudgående år, 3) har mindst 100 registrerede og individuelt dokumenterede ordinært kontingentbetalende medlemmer, 4) har aktiviteter, der som helhed er landsdækkende, og 5) har en demokratisk struktur, som sikrer medlemmernes indflydelse på organisationens arbejde, hvilket skal fremgå af organisationens vedtægter eller formålsbeskrivelse. Stk. 5. Betingelserne, jf. stk. 4 skal være opfyldt på ansøgningstidspunktet og så længe tilskud modtages. Stk. 6. Det påhviler tilskudsmodtager straks at oplyse, hvis forholdene, jf. stk. 4 ændres i aktivitetsperioden, så betingelserne ikke længere er opfyldt.",
      "valid_from": "2025-01-24",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Tilskud fra ”Støtte til EU-oplysning for organisationer med EU som delformål” kan ydes til organisationer, der har debat og oplysning om Europa som en del af deres aktiviteter, men hvor hovedformålet er et andet. Stk. 2. Tilskud efter stk. 1 ydes ikke til større arbejdsmarkeds- og erhvervsorganisationer, partier og bevægelser indvalgt i Folketinget eller Europa-Parlamentet samt ungdomsorganisationer til et sådant parti eller en sådan bevægelse. Stk. 3. Tilskud efter stk. 1 ydes for en treårig periode ud fra ansøgers oplysninger om organisationens generelle virke eller for en etårig periode til gennemførelse af et konkret aktivitetsprogram. Af det tildelte tilskud kan der årligt højest anvendes 5 pct. til administrative omkostninger inkl. udgifter til revision. Stk. 4. Det er en betingelse for tilskud efter stk. 1, at organisationen 1) er lovlig og landsdækkende, 2) mindst har eksisteret de to forudgående år, 3) har mindst 100 registrerede og individuelt dokumenterede ordinært kontingentbetalende medlemmer eller er en sammenslutning af landsdækkende organisationer eller af regionale eller lokale organisationer, 4) har aktiviteter, der som helhed er landsdækkende, og 5) har en demokratisk struktur, som sikrer medlemmernes indflydelse på organisationens arbejde, hvilket skal fremgå af organisationens vedtægter eller formålsbeskrivelse. Stk. 5. Betingelserne, jf. stk. 4 skal være opfyldt på ansøgningstidspunktet og så længe tilskud modtages. Stk. 6. Det påhviler tilskudsmodtager straks at oplyse, hvis forholdene, jf. stk. 4 ændres i aktivitetsperioden, så betingelserne ikke længere er opfyldt.",
      "valid_from": "2025-01-24",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Tilskud fra puljen ”Støtte til EU-oplysning” kan ydes til lovlige organisationer, offentlige institutioner, juridiske personer og til myndige privatpersoner, der er registreret i folkeregisteret. Stk. 2. Tilskud efter stk. 1 ydes ikke til partier og bevægelser indvalgt i Folketinget eller Europa- Parlamentet samt ungdomsorganisationer til et sådant parti eller en sådan bevægelse. Stk. 3. Tilskud efter stk. 1 ydes til gennemførelse af enkeltstående lokale aktiviteter eller større tværgående regionale eller landsdækkende aktiviteter, jf. § 1, der gennemføres i det kalenderår, som tilskuddet er givet. Der kan i særlige tilfælde ydes tilskud til videreudvikling af aktiviteter, der vurderes at have særlig høj oplysningseffekt. Stk. 4. Tilskud efter stk. 1 kan ydes til blandt andet 1) møder og konferencer, herunder honorar til og transport for eksterne oplægsholdere, jf. dog § 9, 2) produktion af TV- og radioprogrammer samt programmer til internettet, 3) produktion af indhold til elektroniske medier, og 4) udarbejdelse af oplysningsmateriale, herunder udarbejdelse af vidensbaserede analyser.",
      "valid_from": "2025-01-24",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Tilskud ydes på baggrund af en ansøgning. Nævnet udmelder ansøgningsrunder offentligt. Stk. 2. Nævnet kan i forbindelse med udmelding af en ansøgningsrunde fastsætte yderligere betingelser for tilsagn om tilskud efter §§ 2-4. Stk. 3. Ansøgningen skal indgives inden den af nævnet udmeldte frist. Stk. 4. Europa-Nævnets puljer skal søges gennem Slots- og Kulturstyrelsens Tilskudsportal.",
      "valid_from": "2025-01-24",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Organisationer, der indgiver ansøgning om tilskud fra ”Støtte til EU-oplysning for organisationer med EU som hovedformål” og ”Støtte til EU-oplysning for organisationer med EU som delformål” jf. §§ 2-3, skal til ansøgningen vedlægge 1) organisationens vedtægter eller en beskrivelse af organisationens formål og 2) en af ledelsen underskrevet erklæring om, at betingelserne for tilskud, jf. § 2, stk. 4 eller § 3, stk. 4 er opfyldt.",
      "valid_from": "2025-01-24",
      "valid_to": null
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Nævnet træffer efter ansøgning afgørelse om tilskud efter §§ 2-4. Stk. 2. Ved afgørelse om tilsagn om tilskud lægges der vægt på, om aktiviteten 1) i indhold og form henvender sig til en bred eller ny målgruppe i Danmark, og 2) har stor gennemslagskraft og spredning i målgruppen eller offentligheden.",
      "valid_from": "2025-01-24",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Nævnet kan give tilsagn om at yde hele eller en del af det ansøgte tilskud. Stk. 2. Giver nævnet alene tilsagn om at yde en del af det ansøgte tilskud, kan nævnet på forhånd godkende, at de i aktivitetsprogrammet beskrevne aktiviteter kan ændres. Nævnet kan som betingelse for tilskud bestemme, hvilke aktiviteter der som minimum skal gennemføres.",
      "valid_from": "2025-01-24",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Tilsagn om tilskud efter §§ 2-4 gives på betingelse af, 1) at aktiviteterne samt udgifterne hertil gennemføres så vidt muligt som beskrevet i ansøgningen, jf. dog stk. 2, 2) at der aflægges regnskab, jf. § 12, 3) at tilskud ikke anvendes til studierejser og researchrejser eller til honorarer til og transport for medlemmer af Folketinget eller medlemmer af Europa-Parlamentet eller til køb af produktionsudstyr, IT-udstyr og inventar, 4) at det fremgår af støttede aktiviteter og materialer, at de er støttet af Europa-Nævnet. Annoncer og plakater er dog undtaget fra informationsforpligtelsen, 5) at de støttede aktiviteter er offentlige og annonceres bredt i offentligheden, herunder at produkter og informationsressourcer tilbydes vederlagsfrit i mindst et halvt år efter tilskudsperioden, og 6) at de støttede aktiviteter ikke er gennemført og tilskudsmidler ikke anvendes til aktiviteter inden tilskudsperiodens start. Stk. 2. Nævnet kan godkende, at aktivitetsprogram og budget for en aktivitet ændres. Hvis aktivitetsprogram og budget for et initiativ ændres med nævnets godkendelse, er det en betingelse for tilsagnet om tilskud, at aktiviteten gennemføres i overensstemmelse med det ændrede aktivitetsprogram og det ændrede budget.",
      "valid_from": "2025-01-24",
      "valid_to": null
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Modtagere af tilskud fra puljerne, efter §§ 2-4, får udbetalt 75 pct. af tilskudsbeløbet ved tilskudsperiodens start, og de resterende 25 pct. af tilskudsbeløbet, når regnskabet er godkendt af nævnets sekretariat, jf. § 12. Stk. 2. Modtagere af treårige tilskud efter §§ 2-3 får udbetalt tilskuddet i tre lige store årlige rater, dog tilbageholdes 25 pct af den tredje rate indtil regnskabet er godkendt af nævnets sekretariat, jf. § 12.",
      "valid_from": "2025-01-24",
      "valid_to": null
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Ved tilsagn om tilskud til aktiviteter, hvor der medvirker eksterne organisationer eller personer, herunder oplægsholdere, påhviler arbejdsgiverforpligtelsen tilskudsmodtager, herunder opfyldelse af krav i henhold til skattelovgivningen.",
      "valid_from": "2025-01-24",
      "valid_to": null
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Tilskudsmodtager skal aflægge regnskab i henhold til de til enhver tid gældende regler om regnskab og revision af projekt- og aktivitetstilskud fra Kulturministeriet.",
      "valid_from": "2025-01-24",
      "valid_to": null
    },
    {
      "provision_ref": "5:13",
      "chapter": "5",
      "section": "13",
      "content": "§ 13. Uforbrugte midler tilbagebetales til nævnet.",
      "valid_from": "2025-01-24",
      "valid_to": null
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Nævnet har ret til at tilbageholde udbetaling af tilskud eller kræve udbetalte beløb tilbagebetalt, hvis tilskudsmodtager ikke har anvendt et tilskud i overensstemmelse med de givne vilkår for tilskuddet. Det samme gælder, hvis tilskuddet er opnået ved svig, eller der i øvrigt er afgivet urigtige oplysninger under sagsforløbet.",
      "valid_from": "2025-01-24",
      "valid_to": null
    },
    {
      "provision_ref": "7:15",
      "chapter": "7",
      "section": "15",
      "content": "§ 15. Oplysninger om meddelte tilsagn om tilskud offentliggøres på nævnets hjemmeside.",
      "valid_from": "2025-01-24",
      "valid_to": null
    },
    {
      "provision_ref": "8:16",
      "chapter": "8",
      "section": "16",
      "content": "§ 16. Bekendtgørelsen træder i kraft den 10. februar 2025. Stk. 2. Bekendtgørelse nr. 1082 af 3. oktober 2024 om tilskud til fremme af debat og oplysning i Danmark om EU ophæves. Stk. 3. Bekendtgørelsen finder ikke anvendelse på ansøgninger indgivet før den 14. oktober 2024. For sådanne ansøgninger finder reglerne i bekendtgørelse nr. 986 af 27. juni 2023 om tilskud til fremme af debat og oplysning i Danmark om Europa (A, B, C) anvendelse.",
      "valid_from": "2025-01-24",
      "valid_to": null
    }
  ],
  "definitions": []
}
