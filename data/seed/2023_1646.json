{
  "id": "2023:1646",
  "type": "statute",
  "title": "Bekendtgørelse om specialundervisning og anden specialpædagogisk bistand og kvalitetsaftaler m.v. i behandlings- og specialundervisningstilbud og på børne- og ungehjem",
  "short_name": "BEK H#LOKDOK04",
  "status": "in_force",
  "issued_date": "2023-12-12",
  "url": "https://www.retsinformation.dk/eli/lta/2023/1646/xml",
  "description": "Retsinformation source. DocumentId=DA001226; AccessionNumber=B20230164605; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. I denne bekendtgørelse forstås ved beliggenhedskommune: 1) Kommunalbestyrelsen i den kommune, hvor behandlings- og specialundervisningstilbuddet er beliggende. 2) Kommunalbestyrelsen i den kommune, hvor børne- og ungehjemmet med det tilknyttede specialundervisningstilbud er beliggende."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Bortset fra reglerne i § 1, nr. 6, §§ 4, 6-9 og 15-18, finder reglerne i bekendtgørelse om folkeskolens specialundervisning og anden specialpædagogisk bistand anvendelse for specialundervisning og anden specialpædagogisk bistand i specialundervisningstilbud på et børne- og ungehjem og i et behandlings- og specialundervisningstilbud."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Specialundervisning og anden specialpædagogisk bistand i specialundervisningstilbud på et børne- og ungehjem og i et behandlings- og specialundervisningstilbud varetages af personale med de fornødne pædagogiske og faglige kompetencer for opgaven. Stk. 2. For at varetage organiseringen og tilrettelæggelsen af specialundervisningen og den specialpædagogiske bistand, jf. stk. 1, skal den pågældende have gennemført uddannelsen til lærer i folkeskolen, jf. § 28 i folkeskoleloven, eller en uddannelse, der af Uddannelses- og Forskningsstyrelsen er godkendt til at varetage undervisning i 1.-10. klasse, jf. § 30 b i folkeskoleloven."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Time- og læseplaner skal omfatte folkeskolens fulde fagrække, obligatoriske emner og valgfag, jf. § 5, stk. 1-4, §§ 7, 7 a, 9, 11 og § 14 b, stk. 1 og stk. 2, 1. pkt., § 19 c, stk. 2, og § 19 d, stk. 2 og 4, i folkeskoleloven, jf. dog § 13 om korte målrettede undervisningsforløb. Stk. 2. Time- og læseplaner kan fastsættes samlet for alle klassetrin."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Bekendtgørelser udstedt i medfør af folkeskoleloven finder anvendelse med de modifikationer, der følger af folkeskolens styrelsesforhold."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. For ansatte og elever på specialundervisningstilbud på børne- og ungehjem gælder bekendtgørelse om fremme af god orden i folkeskolen med de undtagelser, der følger af § 52 a i folkeskoleloven. Stk. 2. Kommunalbestyrelsen skal sikre, at der sker indberetning og registrering af magtanvendelse over for elever på et behandlings- og specialundervisningstilbud og for elever, der er henvist til specialundervisningstilbud på et børne- og ungehjem som dagelever, til kommunalbestyrelsen i beliggenhedskommunen."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. En af kommunalbestyrelsen udpeget skoleleder fra en af kommunens folkeskoler træffer beslutninger om den enkelte elevs fritagelse fra fag og fra deltagelse i prøver. Stk. 2. Kommunalbestyrelsen skal ved indgåelse af kvalitetsaftale tage stilling til, hvilke beslutninger der normalt træffes af skolelederen, jf. § 45, stk. 2, i folkeskoleloven, og regler i bekendtgørelser udstedt i medfør af folkeskoleloven, der kan varetages af tilbuddets leder, jf. dog stk. 1 og 3 og § 8. Stk. 3. Kommunalbestyrelsen skal sikre, at lederen i tilbuddet har de nødvendige kompetencer til at træffe de beslutninger, der henlægges til tilbuddets leder, eller at de nødvendige kompetencer er til rådighed for lederen på anden vis."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Kommunalbestyrelsen i beliggenhedskommunen skal udpege en skoleleder fra en af kommunens folkeskoler som ansvarlig for afholdelse af test, prøver og den nationale trivselsmåling, jf. bekendtgørelse om folkeskolens prøver, bekendtgørelse om obligatoriske test i folkeskolen i skoleårene 2022/23 til og med 2025/26 (Folkeskolens Nationale Overgangstest) og bekendtgørelse om måling af elevers trivsel i folkeskolen. Stk. 2. Kommunalbestyrelsen skal tage stilling til, hvor og hvordan prøver, test og trivselsmåling konkret vil kunne afholdes, jf. stk. 1, herunder om det kan foregå i tilbuddet. Stk. 3. Det er kommunalbestyrelsen i beliggenhedskommunens ansvar at sikre det nødvendige dokumentationsgrundlag, når elever fritages fra fag, prøver, test og trivselsmålinger."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Et behandlings- og specialundervisningstilbud og specialundervisningstilbud på et børne- og ungehjem skal være normeret til mindst 10 elever ved skoleårets begyndelse, jf. dog §§ 10 og 12. Stk. 2. Ved normeringen forstås det forventede gennemsnitlige elevtal for hele skoleåret."
    },
    {
      "provision_ref": "2:10",
      "chapter": "2",
      "section": "10",
      "content": "§ 10. § 9 gælder ikke for specialundervisningstilbud på sikrede døgninstitutioner."
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Kommunalbestyrelsen i beliggenhedskommunen kan beslutte, at elever med behov for et lille undervisningsmiljø, herunder elever, der af adfærdsmæssige eller psykosociale grunde ikke kan være sammen med andre elever, som er henvist til et behandlings- og specialundervisningstilbud eller til specialundervisning på et børne- og ungehjem, kan henvises til specialundervisning og anden specialpædagogisk bistand i et lille undervisningsmiljø i dette behandlings- og specialundervisningstilbud eller børne- og ungehjem."
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Ved børne- og ungehjem med tilknyttede skibsprojekter kan kommunalbestyrelsen i den kommune, hvor børne- og ungehjemmet er beliggende og har hovedadresse, træffe beslutning om, at elever med behov herfor, som er anbragt på det pågældende børne- og ungehjem, henvises til specialundervisning og anden specialpædagogisk bistand på skibet. Stk. 2. § 9, stk. 1, gælder ikke for børne- og ungehjem med tilknyttede skibsprojekter. Stk. 3. Kommunalbestyrelsen i den kommune, hvor børne- og ungehjemmet med det tilknyttede skibsprojekt er beliggende, varetager tilsynsfunktionen med undervisningen i forbindelse med skibsprojektet."
    },
    {
      "provision_ref": "2:13",
      "chapter": "2",
      "section": "13",
      "content": "§ 13. Kommunalbestyrelsen i beliggenhedskommunen kan i samarbejde med den anbringende kommune og tilbuddet tilrettelægge korte målrettede undervisningsforløb for børn og unge, der er anbragt i delvis lukkede døgninstitutioner, delvis lukkede afdelinger på døgninstitutioner, sikrede døgninstitutioner og særligt sikrede afdelinger. Stk. 2. Korte målrettede undervisningsforløb efter stk. 1 skal tilrettelægges individuelt ud fra en vurdering af elevens undervisningsbehov. De korte målrettede undervisningsforløb tilrettelægges således, at der foretages en helhedsvurdering af elevens undervisningsforløb, herunder for det enkelte skoleår. Stk. 3. Undervisningsforløbet, jf. stk. 1 og 2, skal som minimum omfatte undervisning i fagene dansk og matematik."
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Kommunalbestyrelsen i den kommune, der i medfør af barnets lov anbringer et barn eller en ung på et børne- og ungehjem, der ligger i en anden kommune, skal forud for anbringelsen inddrage beliggenhedskommunen, jf. § 22, stk. 5, i folkeskoleloven, for at afklare om og hvordan barnet eller den unge bedst kan få opfyldt sit behov for undervisning. Stk. 2. Kommunalbestyrelsen i den anbringende kommune træffer efter forudgående aftale med beliggenhedskommunen, jf. stk. 1, beslutning om elevens undervisningstilbud, jf. dog § 17. Stk. 3. Hvis sagens karakter eller særlige forhold medfører, at det ikke har været muligt at foretage eller afslutte vurderingen af barnets eller den unges undervisningsbehov forud for anbringelsen, skal kommunalbestyrelsen i den anbringende kommune senest ved anbringelsen orientere beliggenhedskommunen herom med henblik på at indgå i en dialog, der kan afklare barnets eller den unges undervisningsbehov. Den anbringende kommune træffer endelig beslutning om barnets eller den unges undervisningstilbud efter forudgående aftale med beliggenhedskommunen."
    },
    {
      "provision_ref": "3:15",
      "chapter": "3",
      "section": "15",
      "content": "§ 15. Der må højst gå tre uger (15 skoledage) fra anbringelsen, til eleven får et undervisningstilbud. I den mellemliggende tid skal der etableres enkeltmandsundervisning i henhold til reglerne i § 12, stk. 2, i bekendtgørelse om folkeskolens specialundervisning og anden specialpædagogisk bistand."
    },
    {
      "provision_ref": "3:16",
      "chapter": "3",
      "section": "16",
      "content": "§ 16. Kommunalbestyrelsen i den anbringende kommune træffer beslutning om, at børn og unge, der bliver anbragt på en sikret døgninstitution eller på en særligt sikret afdeling på en sikret døgninstitution, henvises til specialundervisning og anden specialpædagogisk bistand på institutionen. Beslutningen træffes efter samråd med lederen af den sikrede døgninstitution og efter forudgående aftale med beliggenhedskommunen."
    },
    {
      "provision_ref": "3:17",
      "chapter": "3",
      "section": "17",
      "content": "§ 17. Kommunalbestyrelsen i beliggenhedskommunen kan tilbyde et kort målrettet undervisningsforløb, jf. § 13, til et barn eller en ung, som bliver anbragt på en delvis lukket døgninstitution, delvis lukket afdeling på en døgninstitution, på en sikret døgninstitution eller en særligt sikret afdeling, hvor anbringelsen må antages at være for en kortere periode på op til otte uger. Stk. 2. Kommunalbestyrelsen skal ved beslutningen, jf. stk. 1, inddrage oplysninger om barnets eller den unges faglige niveau og andre forhold, som har betydning for undervisning og læring under anbringelsen. Der skal ved vurderingen lægges vægt på, om et sådant forløb vil være det mest hensigtsmæssige for barnets eller den unges trivsel og undervisnings- og læringsforløb."
    },
    {
      "provision_ref": "3:18",
      "chapter": "3",
      "section": "18",
      "content": "§ 18. Kommunalbestyrelsen i beliggenhedskommunen vurderer i samarbejde med anbringende eller henvisende kommune efter behov og ud fra en konkret vurdering af den enkelte elevs behov, om den iværksatte specialundervisning og anden specialpædagogisk bistand til den pågældende elev skal fortsætte eller ændres, eller om eleven skal henvises til et undervisningstilbud i folkeskolen, herunder til et undervisningstilbud i en specialklasse eller en specialskole. I vurderingen indgår en dialog med lederen af specialundervisningstilbuddet på børne- og ungehjemmet eller behandlings- og specialundervisningstilbuddet. Stk. 2. Kommunalbestyrelsen i beliggenhedskommunen træffer, efter inddragelse af tilbuddets leder og efter aftale med anbringende eller henvisende kommune, beslutning efter stk. 1 på grundlag af en pædagogisk-psykologisk vurdering, der forholder sig til elevens aktuelle situation og behov. Den pædagogisk-psykologiske vurdering sker efter samråd med eleven og elevens forældre eller værge. For anbragte børn og unge kan plejeforældre eller anbringelsessted inddrages. Elevens synspunkter skal tillægges passende vægt under hensyntagen til elevens alder og modenhed. Stk. 3. Elevens forældre eller værge har efter anmodning ret til at få foretaget en pædagogisk-psykologisk vurdering af eleven én gang om året."
    },
    {
      "provision_ref": "3:19",
      "chapter": "3",
      "section": "19",
      "content": "§ 19. Kommunalbestyrelsen i beliggenhedskommunen kan, efter aftale med den anbringende kommune, henvise et barn eller en ung til specialundervisning og anden specialpædagogisk bistand på et andet børne- og ungehjem, hvis det bedst tilgodeser elevens undervisningsbehov, jf. forudsætningerne i § 8 i bekendtgørelse om folkeskolens specialundervisning og anden specialpædagogisk bistand."
    },
    {
      "provision_ref": "4:20",
      "chapter": "4",
      "section": "20",
      "content": "§ 20. Ansøgning om godkendelse af et behandlings- og specialundervisningstilbud indgives til kommunalbestyrelsen i den kommune, hvor tilbuddet ligger. Stk. 2. Ansøgningen skal indeholde behandlings- og specialundervisningstilbuddets forslag til udfyldning af kvalitetsaftalen, jf. § 21, og skal i alt væsentligt indeholde de oplysninger om tilbuddets egne forhold, som er nødvendige for beliggenhedskommunens behandling af ansøgningen."
    },
    {
      "provision_ref": "4:21",
      "chapter": "4",
      "section": "21",
      "content": "§ 21. Ved beliggenhedskommunens indgåelse af kvalitetsaftale efter folkeskolelovens § 22 b med et specialundervisningstilbud på et børne- og ungehjem skal beliggenhedskommunen anvende skabelonen i bilag 1, bortset fra børne- og ungehjem, der er sikrede døgninstitutioner, hvor skabelonen i bilag 2 skal anvendes. Stk. 2. For specialundervisningstilbud på et børne- og ungehjem, der både modtager børn og unge, som er anbragt på børne- og ungehjemmet og elever, der er henvist til at modtage specialundervisning og anden specialpædagogisk bistand i specialundervisningstilbuddet på børne- og ungehjemmet (dagelever), anvendes skabelonen i bilag 1. Stk. 3. Ved beliggenhedskommunens indgåelse af kvalitetsaftale efter lov om behandlings- og specialundervisningstilbud til børn og unge skal beliggenhedskommunen anvende skabelonen i bilag 3."
    },
    {
      "provision_ref": "4:22",
      "chapter": "4",
      "section": "22",
      "content": "§ 22. Kvalitetsaftalen for specialundervisningstilbud på børne- og ungehjem skal indeholde de stamoplysninger, der fremgår af pkt. 1 i bilag 1 og 2. Stk. 2. Stamoplysningerne i pkt. 1 i bilag 1-3 skal afspejle tilbuddets målgrupper."
    },
    {
      "provision_ref": "4:23",
      "chapter": "4",
      "section": "23",
      "content": "§ 23. Beliggenhedskommunens vurdering af kvaliteten af specialundervisningstilbuddet på et børne- og ungehjem og kvaliteten af et behandlings- og specialundervisningstilbud foretages på baggrund af de i bilag 1-3 fastsatte temaer, kvalitetskriterier og indikatorer, som alle skal være opfyldt, for at der kan indgås en kvalitetsaftale. Stk. 2. Kommunalbestyrelsen skal ved vurderingen af kvaliteten foretage en samlet vurdering af alle temaerne. I vurderingen af hvert tema indgår en vurdering af hvert enkelt kvalitetskriterium og en vurdering af, hvorvidt alle indikatorerne er opfyldt."
    },
    {
      "provision_ref": "4:24",
      "chapter": "4",
      "section": "24",
      "content": "§ 24. Kvalitetsaftalen skal indeholde oplysninger og aftaler om, hvordan de kvalitetskriterier og indikatorer, der er fastsat i bilag 1-3, sikrer den fornødne kvalitet i tilbuddet. Stk. 2. Kvalitetsaftalen skal endvidere indeholde de øvrige aftaler, som fremgår af pkt. 3 i bilag 1-3. Stk. 3. Kvalitetsaftalen for behandlings- og specialundervisningstilbud skal endvidere indeholde oplysninger om tilbuddets årsbudget, regnskab og årlige rapport. Frister for indsendelse af årsbudget, regnskab og årlig rapport skal være fastsat således, at årsbudgettet er godkendt, før budgetåret går i gang. Stk. 4. Den årlige rapport, jf. § 13, stk. 2, i lov om behandlings- og specialundervisningstilbud til børn og unge, skal indeholde følgende økonomiske nøgletal fra det senest afsluttede regnskabsår, der skal være udarbejdet særskilt for henholdsvis behandlings- og undervisningsdelen: 1) Administrationsomkostninger. 2) Borgerrelaterede omkostninger. 3) Omkostninger til kompetenceudvikling. 4) Personaleomkostninger, herunder løn til ledelse. Stk. 5. For private tilbud skal den årlige rapport endvidere indeholde følgende økonomiske nøgletal fra det senest afsluttede regnskabsår: 1) Udbetalt/overført udbytte. 2) Soliditetsgrad."
    },
    {
      "provision_ref": "4:25",
      "chapter": "4",
      "section": "25",
      "content": "§ 25. Kvalitetsaftalen skal indeholde procedurer og aftaler, der sikrer, at kommunalbestyrelsen til enhver tid kan levere de oplysninger til børne- og undervisningsministeren, jf. folkeskolelovens § 56, og vedkommende minister, jf. § 17 i lov om behandlings- og specialundervisningstilbud til børn og unge, som vedkommende minister finder nødvendige."
    },
    {
      "provision_ref": "5:26",
      "chapter": "5",
      "section": "26",
      "content": "§ 26. Kommunalbestyrelsen i beliggenhedskommunen fører tilsyn med, at specialundervisning og anden specialpædagogisk bistand i et specialundervisningstilbud på et børne- og ungehjem og i behandlings- og specialundervisningstilbud, som kommunalbestyrelsen har indgået kvalitetsaftale med, har den fornødne kvalitet efter kvalitetsaftalen og folkeskolelovens § 22 b og overholder kravene i folkeskoleloven. Stk. 2. Tilsynet kan føres ved fysiske besøg. Stk. 3. Kommunalbestyrelsen fastsætter procedurer for tilsynet."
    },
    {
      "provision_ref": "5:27",
      "chapter": "5",
      "section": "27",
      "content": "§ 27. Kommunalbestyrelsen i beliggenhedskommunen fører tilsyn med, at behandlings- og specialundervisningstilbud beliggende i kommunen, som kommunalbestyrelsen har indgået kvalitetsaftale med, har den fornødne kvalitet, opfylder betingelserne for godkendelse, jf. §§ 8-10 i lov om behandlings- og specialundervisningstilbud til børn og unge, og har den fornødne økonomiske kvalitet, jf. § 11 i lov om behandlings- og specialundervisningstilbud til børn og unge, samt at tilbuddets årsbudget kan godkendes, jf. § 13 i lov om behandlings- og specialundervisningstilbud til børn og unge."
    },
    {
      "provision_ref": "5:28",
      "chapter": "5",
      "section": "28",
      "content": "§ 28. Kommunalbestyrelsen i beliggenhedskommunen indgår aftale med socialtilsynet om at føre fagligt tilsyn med kvaliteten af støttende indsatser i form af pædagogisk støtte og behandling, der ydes efter barnets lov og den indgåede kvalitetsaftale, jf. § 12, stk. 2, i lov om behandlings- og specialundervisningstilbud til børn og unge. Aftalen skal som minimum indeholde følgende: 1) Navn på behandlings- og specialundervisningstilbuddet og stamoplysninger om tilbuddet. 2) Lov- og aftalegrundlag. 3) Ydelser, der er indgået aftale om, jf. § 29, stk. 2, herunder om tilsynet omfatter aftaler, jf. § 29, stk. 3. 4) Pris. 5) Udveksling af oplysninger mellem kommunen og socialtilsynet. 6) Aftaleperiode og eventuelt opsigelsesvarsel. 7) Parterne, underskrifter og dato for underskrifter."
    },
    {
      "provision_ref": "5:29",
      "chapter": "5",
      "section": "29",
      "content": "§ 29. Socialtilsynets faglige tilsyn med kvaliteten af støttende indsatser i form af pædagogisk støtte og behandling, der ydes efter barnets lov og den indgåede kvalitetsaftale efter § 9, stk. 1, i lov om behandlings- og specialundervisningstilbud for børn og unge, omfatter de temaer, kvalitetskriterier og indikatorer i kvalitetsaftalen i bilag 3, som er oplistet i stk. 2. Stk. 2. Socialtilsynets tilsyn med kvaliteten af støttende indsatser i form af pædagogisk støtte og behandling efter stk. 1, omfatter følgende: 1) Tema 3. Elevernes selvstændighed og relationer, kriterium 5, indikatorerne 5.a. –5.b. 2) Tema 4. Målgrupper, metoder og resultater, kriterium 6, indikatorerne 6.a. –6.b. 3) Tema 5. Organisation og ledelse, kriterium 7, indikatorerne 7.b. –7.c. 4) Tema 6. Kompetencer hos medarbejdere, der varetager pædagogisk støtte og behandling efter barnets lov, kriterium 9, indikator 9.a. 5) Tema 8. Fysiske rammer, kriterium 11, indikator 11.d. 6) Tema 9. Behandlings- og specialundervisningstilbuddets samarbejde med de relevante kommunale myndigheder, kriterium 13, indikatorerne 13.a. –13.b. Stk. 3. Kommunalbestyrelsen kan, ud over de i stk. 2 oplistede dele af kvalitetsaftalen, som kommunalbestyrelsen indgår aftale med socialtilsynet om, også indgå aftale med socialtilsynet om at udføre tilsyn med: Tema 7. Økonomiske forhold, kriterium 10, indikatorerne 10.a. –10.c., fra kvalitetsaftalen i bilag 3."
    },
    {
      "provision_ref": "5:30",
      "chapter": "5",
      "section": "30",
      "content": "§ 30. Socialtilsynets tilsyn udføres som anmeldt og fysisk tilsynsbesøg."
    },
    {
      "provision_ref": "5:31",
      "chapter": "5",
      "section": "31",
      "content": "§ 31. Socialtilsynets tilsyn afsluttes med en rapport, der som minimum skal indeholde følgende: 1) Dato for tilsyn og høring af tilbuddet. 2) Relevante oplysninger om behandlings- og specialundervisningstilbuddet. 3) Materiale, herunder dokumenter, observationer og interviews, der er benyttet til vurderingen af kvaliteten. 4) Vurdering af de enkelte temaer og kvalitetskriterier samt bedømmelse af indikatorerne. 5) Samlet vurdering af kvaliteten af støttende indsatser i form af pædagogisk støtte og behandling efter § 29, stk. 1, herunder eventuelle kvalitetsmangler og særlige forhold eller udviklingspunkter. Stk. 2. Rapporten sendes til kommunalbestyrelsen i beliggenhedskommunen, som anvender denne i forbindelse med kommunens tilsyn med behandlings- og specialundervisningstilbuddet. Tilbuddet modtager en kopi af rapporten. Stk. 3. Kommunalbestyrelsen i beliggenhedskommunen tager stilling til, hvilke reaktioner rapporten giver anledning til, herunder om det får betydning for kommunalbestyrelsens godkendelse af behandlings- og specialundervisningstilbuddet, jf. § 15 i lov om behandlings- og specialundervisningstilbud for børn og unge."
    },
    {
      "provision_ref": "6:32",
      "chapter": "6",
      "section": "32",
      "content": "§ 32. Bekendtgørelsen træder i kraft den 1. januar 2024, jf. dog stk. 2. Stk. 2. §§ 28-31 træder i kraft den 1. juli 2024. Stk. 3. Bekendtgørelse nr. 693 af 26. maj 2020 om specialundervisning og anden specialpædagogisk bistand efter folkeskoleloven i dagbehandlingstilbud og på anbringelsessteder ophæves."
    },
    {
      "provision_ref": "6:33",
      "chapter": "6",
      "section": "33",
      "content": "§ 33. Reglerne i bekendtgørelse nr. 693 af 26. maj 2020 om specialundervisning og anden specialpædagogisk bistand efter folkeskoleloven i dagbehandlingstilbud og på anbringelsessteder finder til og med 30. juni 2024 fortsat anvendelse for dagbehandlingstilbud, der har indgået overenskomst med beliggenhedskommunen inden den 1. januar 2024 efter reglerne i denne bekendtgørelse, indtil dagbehandlingstilbuddet senest den 30. juni 2024 er godkendt som behandlings- og specialundervisningstilbud. Det er en betingelse, at dagbehandlingstilbuddet indgiver ansøgning om godkendelse som behandlings- og specialundervisningstilbud inden den 1. april 2024. Stk. 2. Reglerne i bekendtgørelse nr. 693 af 26. maj 2020 om specialundervisning og anden specialpædagogisk bistand efter folkeskoleloven i dagbehandlingstilbud og på anbringelsessteder finder til og med 30. juni 2024 fortsat anvendelse for børne- og ungehjem, der har indgået overenskomst med beliggenhedskommunen inden den 1. januar 2024 efter reglerne i denne bekendtgørelse, indtil døgninstitutionen eller opholdsstedet senest den 30. juni 2024 har indgået en kvalitetsaftale for et specialundervisningstilbud på et børne- og ungehjem, jf. folkeskolelovens § 22 b. Det er en betingelse, at døgninstitutionen eller opholdsstedet indgiver ansøgning om indgåelse af en kvalitetsaftale inden den 1. april 2024."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. I denne bekendtgørelse forstås ved beliggenhedskommune: 1) Kommunalbestyrelsen i den kommune, hvor behandlings- og specialundervisningstilbuddet er beliggende. 2) Kommunalbestyrelsen i den kommune, hvor børne- og ungehjemmet med det tilknyttede specialundervisningstilbud er beliggende.",
      "valid_from": "2023-12-12",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Bortset fra reglerne i § 1, nr. 6, §§ 4, 6-9 og 15-18, finder reglerne i bekendtgørelse om folkeskolens specialundervisning og anden specialpædagogisk bistand anvendelse for specialundervisning og anden specialpædagogisk bistand i specialundervisningstilbud på et børne- og ungehjem og i et behandlings- og specialundervisningstilbud.",
      "valid_from": "2023-12-12",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Specialundervisning og anden specialpædagogisk bistand i specialundervisningstilbud på et børne- og ungehjem og i et behandlings- og specialundervisningstilbud varetages af personale med de fornødne pædagogiske og faglige kompetencer for opgaven. Stk. 2. For at varetage organiseringen og tilrettelæggelsen af specialundervisningen og den specialpædagogiske bistand, jf. stk. 1, skal den pågældende have gennemført uddannelsen til lærer i folkeskolen, jf. § 28 i folkeskoleloven, eller en uddannelse, der af Uddannelses- og Forskningsstyrelsen er godkendt til at varetage undervisning i 1.-10. klasse, jf. § 30 b i folkeskoleloven.",
      "valid_from": "2023-12-12",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Time- og læseplaner skal omfatte folkeskolens fulde fagrække, obligatoriske emner og valgfag, jf. § 5, stk. 1-4, §§ 7, 7 a, 9, 11 og § 14 b, stk. 1 og stk. 2, 1. pkt., § 19 c, stk. 2, og § 19 d, stk. 2 og 4, i folkeskoleloven, jf. dog § 13 om korte målrettede undervisningsforløb. Stk. 2. Time- og læseplaner kan fastsættes samlet for alle klassetrin.",
      "valid_from": "2023-12-12",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Bekendtgørelser udstedt i medfør af folkeskoleloven finder anvendelse med de modifikationer, der følger af folkeskolens styrelsesforhold.",
      "valid_from": "2023-12-12",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. For ansatte og elever på specialundervisningstilbud på børne- og ungehjem gælder bekendtgørelse om fremme af god orden i folkeskolen med de undtagelser, der følger af § 52 a i folkeskoleloven. Stk. 2. Kommunalbestyrelsen skal sikre, at der sker indberetning og registrering af magtanvendelse over for elever på et behandlings- og specialundervisningstilbud og for elever, der er henvist til specialundervisningstilbud på et børne- og ungehjem som dagelever, til kommunalbestyrelsen i beliggenhedskommunen.",
      "valid_from": "2023-12-12",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. En af kommunalbestyrelsen udpeget skoleleder fra en af kommunens folkeskoler træffer beslutninger om den enkelte elevs fritagelse fra fag og fra deltagelse i prøver. Stk. 2. Kommunalbestyrelsen skal ved indgåelse af kvalitetsaftale tage stilling til, hvilke beslutninger der normalt træffes af skolelederen, jf. § 45, stk. 2, i folkeskoleloven, og regler i bekendtgørelser udstedt i medfør af folkeskoleloven, der kan varetages af tilbuddets leder, jf. dog stk. 1 og 3 og § 8. Stk. 3. Kommunalbestyrelsen skal sikre, at lederen i tilbuddet har de nødvendige kompetencer til at træffe de beslutninger, der henlægges til tilbuddets leder, eller at de nødvendige kompetencer er til rådighed for lederen på anden vis.",
      "valid_from": "2023-12-12",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Kommunalbestyrelsen i beliggenhedskommunen skal udpege en skoleleder fra en af kommunens folkeskoler som ansvarlig for afholdelse af test, prøver og den nationale trivselsmåling, jf. bekendtgørelse om folkeskolens prøver, bekendtgørelse om obligatoriske test i folkeskolen i skoleårene 2022/23 til og med 2025/26 (Folkeskolens Nationale Overgangstest) og bekendtgørelse om måling af elevers trivsel i folkeskolen. Stk. 2. Kommunalbestyrelsen skal tage stilling til, hvor og hvordan prøver, test og trivselsmåling konkret vil kunne afholdes, jf. stk. 1, herunder om det kan foregå i tilbuddet. Stk. 3. Det er kommunalbestyrelsen i beliggenhedskommunens ansvar at sikre det nødvendige dokumentationsgrundlag, når elever fritages fra fag, prøver, test og trivselsmålinger.",
      "valid_from": "2023-12-12",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Et behandlings- og specialundervisningstilbud og specialundervisningstilbud på et børne- og ungehjem skal være normeret til mindst 10 elever ved skoleårets begyndelse, jf. dog §§ 10 og 12. Stk. 2. Ved normeringen forstås det forventede gennemsnitlige elevtal for hele skoleåret.",
      "valid_from": "2023-12-12",
      "valid_to": null
    },
    {
      "provision_ref": "2:10",
      "chapter": "2",
      "section": "10",
      "content": "§ 10. § 9 gælder ikke for specialundervisningstilbud på sikrede døgninstitutioner.",
      "valid_from": "2023-12-12",
      "valid_to": null
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Kommunalbestyrelsen i beliggenhedskommunen kan beslutte, at elever med behov for et lille undervisningsmiljø, herunder elever, der af adfærdsmæssige eller psykosociale grunde ikke kan være sammen med andre elever, som er henvist til et behandlings- og specialundervisningstilbud eller til specialundervisning på et børne- og ungehjem, kan henvises til specialundervisning og anden specialpædagogisk bistand i et lille undervisningsmiljø i dette behandlings- og specialundervisningstilbud eller børne- og ungehjem.",
      "valid_from": "2023-12-12",
      "valid_to": null
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Ved børne- og ungehjem med tilknyttede skibsprojekter kan kommunalbestyrelsen i den kommune, hvor børne- og ungehjemmet er beliggende og har hovedadresse, træffe beslutning om, at elever med behov herfor, som er anbragt på det pågældende børne- og ungehjem, henvises til specialundervisning og anden specialpædagogisk bistand på skibet. Stk. 2. § 9, stk. 1, gælder ikke for børne- og ungehjem med tilknyttede skibsprojekter. Stk. 3. Kommunalbestyrelsen i den kommune, hvor børne- og ungehjemmet med det tilknyttede skibsprojekt er beliggende, varetager tilsynsfunktionen med undervisningen i forbindelse med skibsprojektet.",
      "valid_from": "2023-12-12",
      "valid_to": null
    },
    {
      "provision_ref": "2:13",
      "chapter": "2",
      "section": "13",
      "content": "§ 13. Kommunalbestyrelsen i beliggenhedskommunen kan i samarbejde med den anbringende kommune og tilbuddet tilrettelægge korte målrettede undervisningsforløb for børn og unge, der er anbragt i delvis lukkede døgninstitutioner, delvis lukkede afdelinger på døgninstitutioner, sikrede døgninstitutioner og særligt sikrede afdelinger. Stk. 2. Korte målrettede undervisningsforløb efter stk. 1 skal tilrettelægges individuelt ud fra en vurdering af elevens undervisningsbehov. De korte målrettede undervisningsforløb tilrettelægges således, at der foretages en helhedsvurdering af elevens undervisningsforløb, herunder for det enkelte skoleår. Stk. 3. Undervisningsforløbet, jf. stk. 1 og 2, skal som minimum omfatte undervisning i fagene dansk og matematik.",
      "valid_from": "2023-12-12",
      "valid_to": null
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Kommunalbestyrelsen i den kommune, der i medfør af barnets lov anbringer et barn eller en ung på et børne- og ungehjem, der ligger i en anden kommune, skal forud for anbringelsen inddrage beliggenhedskommunen, jf. § 22, stk. 5, i folkeskoleloven, for at afklare om og hvordan barnet eller den unge bedst kan få opfyldt sit behov for undervisning. Stk. 2. Kommunalbestyrelsen i den anbringende kommune træffer efter forudgående aftale med beliggenhedskommunen, jf. stk. 1, beslutning om elevens undervisningstilbud, jf. dog § 17. Stk. 3. Hvis sagens karakter eller særlige forhold medfører, at det ikke har været muligt at foretage eller afslutte vurderingen af barnets eller den unges undervisningsbehov forud for anbringelsen, skal kommunalbestyrelsen i den anbringende kommune senest ved anbringelsen orientere beliggenhedskommunen herom med henblik på at indgå i en dialog, der kan afklare barnets eller den unges undervisningsbehov. Den anbringende kommune træffer endelig beslutning om barnets eller den unges undervisningstilbud efter forudgående aftale med beliggenhedskommunen.",
      "valid_from": "2023-12-12",
      "valid_to": null
    },
    {
      "provision_ref": "3:15",
      "chapter": "3",
      "section": "15",
      "content": "§ 15. Der må højst gå tre uger (15 skoledage) fra anbringelsen, til eleven får et undervisningstilbud. I den mellemliggende tid skal der etableres enkeltmandsundervisning i henhold til reglerne i § 12, stk. 2, i bekendtgørelse om folkeskolens specialundervisning og anden specialpædagogisk bistand.",
      "valid_from": "2023-12-12",
      "valid_to": null
    },
    {
      "provision_ref": "3:16",
      "chapter": "3",
      "section": "16",
      "content": "§ 16. Kommunalbestyrelsen i den anbringende kommune træffer beslutning om, at børn og unge, der bliver anbragt på en sikret døgninstitution eller på en særligt sikret afdeling på en sikret døgninstitution, henvises til specialundervisning og anden specialpædagogisk bistand på institutionen. Beslutningen træffes efter samråd med lederen af den sikrede døgninstitution og efter forudgående aftale med beliggenhedskommunen.",
      "valid_from": "2023-12-12",
      "valid_to": null
    },
    {
      "provision_ref": "3:17",
      "chapter": "3",
      "section": "17",
      "content": "§ 17. Kommunalbestyrelsen i beliggenhedskommunen kan tilbyde et kort målrettet undervisningsforløb, jf. § 13, til et barn eller en ung, som bliver anbragt på en delvis lukket døgninstitution, delvis lukket afdeling på en døgninstitution, på en sikret døgninstitution eller en særligt sikret afdeling, hvor anbringelsen må antages at være for en kortere periode på op til otte uger. Stk. 2. Kommunalbestyrelsen skal ved beslutningen, jf. stk. 1, inddrage oplysninger om barnets eller den unges faglige niveau og andre forhold, som har betydning for undervisning og læring under anbringelsen. Der skal ved vurderingen lægges vægt på, om et sådant forløb vil være det mest hensigtsmæssige for barnets eller den unges trivsel og undervisnings- og læringsforløb.",
      "valid_from": "2023-12-12",
      "valid_to": null
    },
    {
      "provision_ref": "3:18",
      "chapter": "3",
      "section": "18",
      "content": "§ 18. Kommunalbestyrelsen i beliggenhedskommunen vurderer i samarbejde med anbringende eller henvisende kommune efter behov og ud fra en konkret vurdering af den enkelte elevs behov, om den iværksatte specialundervisning og anden specialpædagogisk bistand til den pågældende elev skal fortsætte eller ændres, eller om eleven skal henvises til et undervisningstilbud i folkeskolen, herunder til et undervisningstilbud i en specialklasse eller en specialskole. I vurderingen indgår en dialog med lederen af specialundervisningstilbuddet på børne- og ungehjemmet eller behandlings- og specialundervisningstilbuddet. Stk. 2. Kommunalbestyrelsen i beliggenhedskommunen træffer, efter inddragelse af tilbuddets leder og efter aftale med anbringende eller henvisende kommune, beslutning efter stk. 1 på grundlag af en pædagogisk-psykologisk vurdering, der forholder sig til elevens aktuelle situation og behov. Den pædagogisk-psykologiske vurdering sker efter samråd med eleven og elevens forældre eller værge. For anbragte børn og unge kan plejeforældre eller anbringelsessted inddrages. Elevens synspunkter skal tillægges passende vægt under hensyntagen til elevens alder og modenhed. Stk. 3. Elevens forældre eller værge har efter anmodning ret til at få foretaget en pædagogisk-psykologisk vurdering af eleven én gang om året.",
      "valid_from": "2023-12-12",
      "valid_to": null
    },
    {
      "provision_ref": "3:19",
      "chapter": "3",
      "section": "19",
      "content": "§ 19. Kommunalbestyrelsen i beliggenhedskommunen kan, efter aftale med den anbringende kommune, henvise et barn eller en ung til specialundervisning og anden specialpædagogisk bistand på et andet børne- og ungehjem, hvis det bedst tilgodeser elevens undervisningsbehov, jf. forudsætningerne i § 8 i bekendtgørelse om folkeskolens specialundervisning og anden specialpædagogisk bistand.",
      "valid_from": "2023-12-12",
      "valid_to": null
    },
    {
      "provision_ref": "4:20",
      "chapter": "4",
      "section": "20",
      "content": "§ 20. Ansøgning om godkendelse af et behandlings- og specialundervisningstilbud indgives til kommunalbestyrelsen i den kommune, hvor tilbuddet ligger. Stk. 2. Ansøgningen skal indeholde behandlings- og specialundervisningstilbuddets forslag til udfyldning af kvalitetsaftalen, jf. § 21, og skal i alt væsentligt indeholde de oplysninger om tilbuddets egne forhold, som er nødvendige for beliggenhedskommunens behandling af ansøgningen.",
      "valid_from": "2023-12-12",
      "valid_to": null
    },
    {
      "provision_ref": "4:21",
      "chapter": "4",
      "section": "21",
      "content": "§ 21. Ved beliggenhedskommunens indgåelse af kvalitetsaftale efter folkeskolelovens § 22 b med et specialundervisningstilbud på et børne- og ungehjem skal beliggenhedskommunen anvende skabelonen i bilag 1, bortset fra børne- og ungehjem, der er sikrede døgninstitutioner, hvor skabelonen i bilag 2 skal anvendes. Stk. 2. For specialundervisningstilbud på et børne- og ungehjem, der både modtager børn og unge, som er anbragt på børne- og ungehjemmet og elever, der er henvist til at modtage specialundervisning og anden specialpædagogisk bistand i specialundervisningstilbuddet på børne- og ungehjemmet (dagelever), anvendes skabelonen i bilag 1. Stk. 3. Ved beliggenhedskommunens indgåelse af kvalitetsaftale efter lov om behandlings- og specialundervisningstilbud til børn og unge skal beliggenhedskommunen anvende skabelonen i bilag 3.",
      "valid_from": "2023-12-12",
      "valid_to": null
    },
    {
      "provision_ref": "4:22",
      "chapter": "4",
      "section": "22",
      "content": "§ 22. Kvalitetsaftalen for specialundervisningstilbud på børne- og ungehjem skal indeholde de stamoplysninger, der fremgår af pkt. 1 i bilag 1 og 2. Stk. 2. Stamoplysningerne i pkt. 1 i bilag 1-3 skal afspejle tilbuddets målgrupper.",
      "valid_from": "2023-12-12",
      "valid_to": null
    },
    {
      "provision_ref": "4:23",
      "chapter": "4",
      "section": "23",
      "content": "§ 23. Beliggenhedskommunens vurdering af kvaliteten af specialundervisningstilbuddet på et børne- og ungehjem og kvaliteten af et behandlings- og specialundervisningstilbud foretages på baggrund af de i bilag 1-3 fastsatte temaer, kvalitetskriterier og indikatorer, som alle skal være opfyldt, for at der kan indgås en kvalitetsaftale. Stk. 2. Kommunalbestyrelsen skal ved vurderingen af kvaliteten foretage en samlet vurdering af alle temaerne. I vurderingen af hvert tema indgår en vurdering af hvert enkelt kvalitetskriterium og en vurdering af, hvorvidt alle indikatorerne er opfyldt.",
      "valid_from": "2023-12-12",
      "valid_to": null
    },
    {
      "provision_ref": "4:24",
      "chapter": "4",
      "section": "24",
      "content": "§ 24. Kvalitetsaftalen skal indeholde oplysninger og aftaler om, hvordan de kvalitetskriterier og indikatorer, der er fastsat i bilag 1-3, sikrer den fornødne kvalitet i tilbuddet. Stk. 2. Kvalitetsaftalen skal endvidere indeholde de øvrige aftaler, som fremgår af pkt. 3 i bilag 1-3. Stk. 3. Kvalitetsaftalen for behandlings- og specialundervisningstilbud skal endvidere indeholde oplysninger om tilbuddets årsbudget, regnskab og årlige rapport. Frister for indsendelse af årsbudget, regnskab og årlig rapport skal være fastsat således, at årsbudgettet er godkendt, før budgetåret går i gang. Stk. 4. Den årlige rapport, jf. § 13, stk. 2, i lov om behandlings- og specialundervisningstilbud til børn og unge, skal indeholde følgende økonomiske nøgletal fra det senest afsluttede regnskabsår, der skal være udarbejdet særskilt for henholdsvis behandlings- og undervisningsdelen: 1) Administrationsomkostninger. 2) Borgerrelaterede omkostninger. 3) Omkostninger til kompetenceudvikling. 4) Personaleomkostninger, herunder løn til ledelse. Stk. 5. For private tilbud skal den årlige rapport endvidere indeholde følgende økonomiske nøgletal fra det senest afsluttede regnskabsår: 1) Udbetalt/overført udbytte. 2) Soliditetsgrad.",
      "valid_from": "2023-12-12",
      "valid_to": null
    },
    {
      "provision_ref": "4:25",
      "chapter": "4",
      "section": "25",
      "content": "§ 25. Kvalitetsaftalen skal indeholde procedurer og aftaler, der sikrer, at kommunalbestyrelsen til enhver tid kan levere de oplysninger til børne- og undervisningsministeren, jf. folkeskolelovens § 56, og vedkommende minister, jf. § 17 i lov om behandlings- og specialundervisningstilbud til børn og unge, som vedkommende minister finder nødvendige.",
      "valid_from": "2023-12-12",
      "valid_to": null
    },
    {
      "provision_ref": "5:26",
      "chapter": "5",
      "section": "26",
      "content": "§ 26. Kommunalbestyrelsen i beliggenhedskommunen fører tilsyn med, at specialundervisning og anden specialpædagogisk bistand i et specialundervisningstilbud på et børne- og ungehjem og i behandlings- og specialundervisningstilbud, som kommunalbestyrelsen har indgået kvalitetsaftale med, har den fornødne kvalitet efter kvalitetsaftalen og folkeskolelovens § 22 b og overholder kravene i folkeskoleloven. Stk. 2. Tilsynet kan føres ved fysiske besøg. Stk. 3. Kommunalbestyrelsen fastsætter procedurer for tilsynet.",
      "valid_from": "2023-12-12",
      "valid_to": null
    },
    {
      "provision_ref": "5:27",
      "chapter": "5",
      "section": "27",
      "content": "§ 27. Kommunalbestyrelsen i beliggenhedskommunen fører tilsyn med, at behandlings- og specialundervisningstilbud beliggende i kommunen, som kommunalbestyrelsen har indgået kvalitetsaftale med, har den fornødne kvalitet, opfylder betingelserne for godkendelse, jf. §§ 8-10 i lov om behandlings- og specialundervisningstilbud til børn og unge, og har den fornødne økonomiske kvalitet, jf. § 11 i lov om behandlings- og specialundervisningstilbud til børn og unge, samt at tilbuddets årsbudget kan godkendes, jf. § 13 i lov om behandlings- og specialundervisningstilbud til børn og unge.",
      "valid_from": "2023-12-12",
      "valid_to": null
    },
    {
      "provision_ref": "5:28",
      "chapter": "5",
      "section": "28",
      "content": "§ 28. Kommunalbestyrelsen i beliggenhedskommunen indgår aftale med socialtilsynet om at føre fagligt tilsyn med kvaliteten af støttende indsatser i form af pædagogisk støtte og behandling, der ydes efter barnets lov og den indgåede kvalitetsaftale, jf. § 12, stk. 2, i lov om behandlings- og specialundervisningstilbud til børn og unge. Aftalen skal som minimum indeholde følgende: 1) Navn på behandlings- og specialundervisningstilbuddet og stamoplysninger om tilbuddet. 2) Lov- og aftalegrundlag. 3) Ydelser, der er indgået aftale om, jf. § 29, stk. 2, herunder om tilsynet omfatter aftaler, jf. § 29, stk. 3. 4) Pris. 5) Udveksling af oplysninger mellem kommunen og socialtilsynet. 6) Aftaleperiode og eventuelt opsigelsesvarsel. 7) Parterne, underskrifter og dato for underskrifter.",
      "valid_from": "2023-12-12",
      "valid_to": null
    },
    {
      "provision_ref": "5:29",
      "chapter": "5",
      "section": "29",
      "content": "§ 29. Socialtilsynets faglige tilsyn med kvaliteten af støttende indsatser i form af pædagogisk støtte og behandling, der ydes efter barnets lov og den indgåede kvalitetsaftale efter § 9, stk. 1, i lov om behandlings- og specialundervisningstilbud for børn og unge, omfatter de temaer, kvalitetskriterier og indikatorer i kvalitetsaftalen i bilag 3, som er oplistet i stk. 2. Stk. 2. Socialtilsynets tilsyn med kvaliteten af støttende indsatser i form af pædagogisk støtte og behandling efter stk. 1, omfatter følgende: 1) Tema 3. Elevernes selvstændighed og relationer, kriterium 5, indikatorerne 5.a. –5.b. 2) Tema 4. Målgrupper, metoder og resultater, kriterium 6, indikatorerne 6.a. –6.b. 3) Tema 5. Organisation og ledelse, kriterium 7, indikatorerne 7.b. –7.c. 4) Tema 6. Kompetencer hos medarbejdere, der varetager pædagogisk støtte og behandling efter barnets lov, kriterium 9, indikator 9.a. 5) Tema 8. Fysiske rammer, kriterium 11, indikator 11.d. 6) Tema 9. Behandlings- og specialundervisningstilbuddets samarbejde med de relevante kommunale myndigheder, kriterium 13, indikatorerne 13.a. –13.b. Stk. 3. Kommunalbestyrelsen kan, ud over de i stk. 2 oplistede dele af kvalitetsaftalen, som kommunalbestyrelsen indgår aftale med socialtilsynet om, også indgå aftale med socialtilsynet om at udføre tilsyn med: Tema 7. Økonomiske forhold, kriterium 10, indikatorerne 10.a. –10.c., fra kvalitetsaftalen i bilag 3.",
      "valid_from": "2023-12-12",
      "valid_to": null
    },
    {
      "provision_ref": "5:30",
      "chapter": "5",
      "section": "30",
      "content": "§ 30. Socialtilsynets tilsyn udføres som anmeldt og fysisk tilsynsbesøg.",
      "valid_from": "2023-12-12",
      "valid_to": null
    },
    {
      "provision_ref": "5:31",
      "chapter": "5",
      "section": "31",
      "content": "§ 31. Socialtilsynets tilsyn afsluttes med en rapport, der som minimum skal indeholde følgende: 1) Dato for tilsyn og høring af tilbuddet. 2) Relevante oplysninger om behandlings- og specialundervisningstilbuddet. 3) Materiale, herunder dokumenter, observationer og interviews, der er benyttet til vurderingen af kvaliteten. 4) Vurdering af de enkelte temaer og kvalitetskriterier samt bedømmelse af indikatorerne. 5) Samlet vurdering af kvaliteten af støttende indsatser i form af pædagogisk støtte og behandling efter § 29, stk. 1, herunder eventuelle kvalitetsmangler og særlige forhold eller udviklingspunkter. Stk. 2. Rapporten sendes til kommunalbestyrelsen i beliggenhedskommunen, som anvender denne i forbindelse med kommunens tilsyn med behandlings- og specialundervisningstilbuddet. Tilbuddet modtager en kopi af rapporten. Stk. 3. Kommunalbestyrelsen i beliggenhedskommunen tager stilling til, hvilke reaktioner rapporten giver anledning til, herunder om det får betydning for kommunalbestyrelsens godkendelse af behandlings- og specialundervisningstilbuddet, jf. § 15 i lov om behandlings- og specialundervisningstilbud for børn og unge.",
      "valid_from": "2023-12-12",
      "valid_to": null
    },
    {
      "provision_ref": "6:32",
      "chapter": "6",
      "section": "32",
      "content": "§ 32. Bekendtgørelsen træder i kraft den 1. januar 2024, jf. dog stk. 2. Stk. 2. §§ 28-31 træder i kraft den 1. juli 2024. Stk. 3. Bekendtgørelse nr. 693 af 26. maj 2020 om specialundervisning og anden specialpædagogisk bistand efter folkeskoleloven i dagbehandlingstilbud og på anbringelsessteder ophæves.",
      "valid_from": "2023-12-12",
      "valid_to": null
    },
    {
      "provision_ref": "6:33",
      "chapter": "6",
      "section": "33",
      "content": "§ 33. Reglerne i bekendtgørelse nr. 693 af 26. maj 2020 om specialundervisning og anden specialpædagogisk bistand efter folkeskoleloven i dagbehandlingstilbud og på anbringelsessteder finder til og med 30. juni 2024 fortsat anvendelse for dagbehandlingstilbud, der har indgået overenskomst med beliggenhedskommunen inden den 1. januar 2024 efter reglerne i denne bekendtgørelse, indtil dagbehandlingstilbuddet senest den 30. juni 2024 er godkendt som behandlings- og specialundervisningstilbud. Det er en betingelse, at dagbehandlingstilbuddet indgiver ansøgning om godkendelse som behandlings- og specialundervisningstilbud inden den 1. april 2024. Stk. 2. Reglerne i bekendtgørelse nr. 693 af 26. maj 2020 om specialundervisning og anden specialpædagogisk bistand efter folkeskoleloven i dagbehandlingstilbud og på anbringelsessteder finder til og med 30. juni 2024 fortsat anvendelse for børne- og ungehjem, der har indgået overenskomst med beliggenhedskommunen inden den 1. januar 2024 efter reglerne i denne bekendtgørelse, indtil døgninstitutionen eller opholdsstedet senest den 30. juni 2024 har indgået en kvalitetsaftale for et specialundervisningstilbud på et børne- og ungehjem, jf. folkeskolelovens § 22 b. Det er en betingelse, at døgninstitutionen eller opholdsstedet indgiver ansøgning om indgåelse af en kvalitetsaftale inden den 1. april 2024.",
      "valid_from": "2023-12-12",
      "valid_to": null
    }
  ],
  "definitions": [
    {
      "term": "normeringen",
      "definition": "det forventede gennemsnitlige elevtal for hele skoleåret",
      "source_provision": "2:9"
    }
  ]
}
