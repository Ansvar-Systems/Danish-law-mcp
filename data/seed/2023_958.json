{
  "id": "2023:958",
  "type": "statute",
  "title": "Bekendtgørelse om procedurer for ansøgning om tilladelse til udenlandske direkte investeringer og særlige økonomiske aftaler samt anmeldelse af udenlandske direkte investeringer og særlige økonomiske aftaler m.v.",
  "short_name": "BEK H#LOKDOK04",
  "status": "in_force",
  "issued_date": "2023-06-26",
  "url": "https://www.retsinformation.dk/eli/lta/2023/958/xml",
  "description": "Retsinformation source. DocumentId=CQ002618; AccessionNumber=B20230095805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på udenlandske direkte investeringer og særlige økonomiske aftaler, der foretages eller indgås af følgende: 1) Udenlandske statsborgere efter investeringsscreeningslovens § 2, stk. 1, 1. pkt. 2) Virksomheder efter investeringsscreeningslovens § 2, stk. 2. 3) Enheder omfattet af § 2, stk. 3, i bekendtgørelse om afgrænsning af anvendelsesområdet for lov om screening af visse udenlandske direkte investeringer m.v. i Danmark (anvendelsesbekendtgørelsen)."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Bekendtgørelsen finder anvendelse på udenlandske direkte investeringer i og særlige økonomiske aftaler med følgende: 1) Virksomheder hjemmehørende i Danmark, jf. investeringsscreeningslovens § 3, stk. 1. 2) Danske enheder omfattet af § 3, stk. 3, i anvendelsesbekendtgørelsen. Stk. 2. Bekendtgørelsen finder desuden anvendelse på stiftelse af nye virksomheder i Danmark, som er omfattet af investeringsscreeningslovens § 3, stk. 2, og med de undtagelser, der fremgår af § 5, stk. 1, i anvendelsesbekendtgørelsen."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Bekendtgørelsen finder med undtagelse af kapitel 4 og 5 anvendelse på kontrakter vedrørende etablering, medejerskab og drift af en energiø placeret i den eksklusive økonomiske zone i Nordsøen, jf. § 3 a i investeringsscreeningsloven."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Ansøgninger og anmeldelser efter kapitel 3 skal indgives på skemaer udarbejdet af Erhvervsstyrelsen og indsendes digitalt til Erhvervsstyrelsen via selvbetjeningsløsningen på www.virk.dk, jf. dog stk. 4. Ansøgninger og anmeldelser underskrives med elektronisk signatur. Stk. 2. Kan en ansøgning eller anmeldelse efter stk. 1 ikke underskrives med elektronisk signatur, fordi den udenlandske investor er en person uden dansk CPR-nummer eller en udenlandsk virksomhed eller anden enhed med hjemsted i udlandet, skal ansøgningen eller anmeldelsen indsendes via www.virk.dk, bilagt dokumentation for den udenlandske investors identitet. Stk. 3. En advokat eller anden befuldmægtiget kan indgive ansøgning eller anmeldelse efter stk. 1 på vegne af en eller flere udenlandske investorer. I så fald skal ansøgningen eller anmeldelsen vedlægges dokumentation for, at den befuldmægtigede er bemyndiget hertil, dog ikke hvis den befuldmægtigede er en advokat med bestalling eller en godkendt revisor. Stk. 4. Hvis ansøgning eller anmeldelse ikke kan indsendes digitalt til Erhvervsstyrelsen via selvbetjeningsløsningen på virk.dk efter stk. 1, skal indgivelsen af ansøgningen eller anmeldelsen ske efter Erhvervsstyrelsens nærmere anvisning."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Ansøgning om tilladelse efter §§ 5, 7, 9 a eller 9 b i investeringsscreeningsloven og anmeldelse om godkendelse efter §§ 10 eller 11 i investeringsscreeningsloven skal bl.a. indeholde de oplysninger, der følger af stk. 2-6, og §§ 6 eller 7 i denne bekendtgørelse. Stk. 2. Oplysninger efter stk. 1 om det ansøgte eller anmeldte omfatter bl.a. følgende: 1) Formålet med investeringen eller aftalen og et resumé. 2) Den omtrentlige værdi af investeringen eller aftalen. 3) Dato for investeringens gennemførelse eller aftalens ikrafttrædelse. Stk. 3. Oplysninger efter stk. 1 om den danske virksomhed eller enhed (målvirksomhed) omfatter bl.a. følgende: 1) Kontaktoplysninger, herunder eventuelt CVR-nummer samt eventuel hjemmesideadresse for målvirksomheden. 2) Målvirksomhedens ejerforhold, herunder eventuelle datterselskaber samt diagram over målvirksomhedens samlede ejerkæde inden investeringens gennemførelse eller aftalens ikrafttrædelse. 3) Ved ansøgning om tilladelse efter §§ 5 og 7 i investeringsscreeningsloven: Oplysninger om hvilken særlig følsom sektor eller aktivitet efter investeringsscreeningslovens § 6, stk. 1, som målvirksomheden hører under. 4) En beskrivelse af målvirksomhedens forretningsaktiviteter, herunder markedsandel og væsentlige konkurrenter. Stk. 4. Oplysninger efter stk. 1 om den udenlandske investor omfatter bl.a. følgende: 1) Kontaktoplysninger for den udenlandske investor, herunder CVR-nummer og hjemmesideadresse. Er den udenlandske investor en juridisk person uden CVR-nummer, skal selskabsregistret, hvori den juridiske person er registreret, og registreringsnummeret angives, samt oplysninger om vedkommendes eventuelle skatteidentifikationsnummer i hjemlandet. Officielt bevis, der højst må være 3 måneder gammelt, for, at den juridiske person er lovligt bestående i hjemlandet, skal vedlægges. Er den udenlandske investor en fysisk person, angives statsborgerskab og pasoplysninger. 2) Den direkte investors ejerforhold, herunder beskrivelse og diagram over hele ejerkæden med angivelse af ejerandele og stemmerettigheder for hver ejer i ejerkæden efter den forventede gennemførelse af investeringen eller ikrafttrædelse af aftalen. 3) Oplysninger om, hvorvidt den udenlandske investor eller ejere i dennes ejerkæde direkte eller indirekte kontrolleres af en udenlandsk regering, udenlandske statslige organer eller udenlandske væbnede styrker, herunder gennem ejerforhold eller betydelig finansiering. Stk. 5. Ved anmeldelser efter investeringsscreeningslovens §§ 10 eller 11, skal der udover oplysningerne i stk. 2-4, angives hvilke forhold, der navnlig har begrundet anmeldelsen, herunder hvordan det anmeldte vurderes at kunne udgøre en trussel mod den nationale sikkerhed eller offentlige orden. Stk. 6. Stk. 3, nr. 2 og 4, finder ikke anvendelse ved stiftelse af nye virksomheder (Greenfield-investeringer) efter investeringsscreeningslovens § 5, stk. 5."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Ansøgninger efter investeringsscreeningslovens §§ 5, 9 a og 9 b eller anmeldelser efter investeringsscreeningslovens § 10 skal, udover oplysninger der fremgår af bekendtgørelsens § 5, bl.a. indeholde følgende: 1) Oplysninger om antallet af kapitalandele, der erhverves som følge af investeringen , angivet i procent og eventuelt hvilken klasse, de tilhører, kapitalandelenes størrelse, henholdsvis pålydende værdi og de stemmerettigheder, der er knyttet hertil. 2) Hvis investeringen medfører tilsvarende kontrol ved andre midler, jf. bekendtgørelsens § 11: Oplysninger om hvilke rettigheder, der opnås ved investeringen. 3) EU-medlemsstater, hvor målvirksomheden eller virksomhedens datterselskaber m.v. har væsentlige forretningsaktiviteter. 4) Oplysninger om eventuel EU-støtte som målvirksomheden har modtaget. 5) Oplysning om, hvorvidt investeringen har eller kan have indflydelse på et projekt eller program af interesse for EU, jf. bilag til forordning (EU) nr. 2019/452 af 19. marts 2019 med senere ændringer, hvis dette er kendt af ansøger eller anmelder."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Ansøgninger efter investeringsscreeningslovens § 7 eller anmeldelser efter investeringsscreeningslovens § 11 af en særlig økonomisk aftale, skal, udover oplysninger der fremgår af § 5, bl.a. indeholde følgende: 1) Aftaletype (joint venture, leverandøraftale, drifts- eller serviceaftale), jf. §§ 12-14 i anvendelsesbekendtgørelsen. 2) Aftalens varighed, herunder eventuelle oplysninger om uopsigelighed. 3) Om aftalen er indgået med forbehold for tilladelse."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Indleder Erhvervsstyrelsen en fase 2-screening af en ansøgning eller anmeldelse efter investeringsscreeningslovens § 14 b, stk. 3, kan Erhvervsstyrelsen bl.a. anmode om følgende oplysninger: 1) Kopi af relevante aftaledokumenter, f.eks. hensigtserklæringer eller betingede aftaler. 2) EU-notifikationsskema efter Erhvervsstyrelsens blanket, hvis investeringen skal notificeres i henhold til Europa-Parlamentets og Rådets forordning (EU) 2019/452 af 19 marts 2019 om et regelsæt for screening af udenlandske direkte investeringer i Unionen, med senere ændringer."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Anmodning om præ-screening af en udenlandsk direkte investering eller særlig økonomisk aftale efter anvendelsesbekendtgørelsens § 6, stk. 1, skal bl.a. indeholde følgende oplysninger: 1) Begrundelsen for anmodningen, herunder en beskrivelse af den teknologi eller infrastruktur, som investeringen eller aftalen vedrører, og eventuelle særlige forhold, som Erhvervsstyrelsen bedes tage stilling til ved vurderingen. 2) Formålet med investeringen eller aftalen. 3) Den omtrentlige værdi af investeringen eller aftalen. 4) Datoen for hvornår den udenlandske direkte investering planlægges gennemført eller den særlige økonomiske aftale påtænkes indgået. 5) Kontaktoplysninger, herunder eventuelt CVR-nummer for den danske hjemmehørende virksomhed eller enhed. 6) Den danske hjemmehørende virksomheds eller enheds branchekode (NACE-kode). 7) Kontaktoplysninger for den udenlandske investor. 8) Om den udenlandske investor er en fysisk eller juridisk person. Hvis anmodningen vedrører en udenlandsk direkte investering: Hvilken funktion, den udenlandske investor har ved investeringen (f.eks. direkte investor, holdingselskab, global ultimativ ejer). Stk. 2. Ved anmodning om præ-screening af en udenlandsk direkte investering eller særlig økonomisk aftale efter anvendelsesbekendtgørelsens § 6, stk. 2, skal anmodningen udover oplysningerne i stk. 1, indeholde følgende oplysninger: 1) Den forventede kapitaltilførsel inden for de tre første regnskabsår fra stiftelsen. 2) Virksomhedens forventede branchekode (NACE-kode)."
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Ved beregning af en kvalificeret andel efter investeringsscreeningslovens § 5, stk. 2, og § 10, stk. 1, medregnes ejerandele eller stemmerettigheder, som direkte eller indirekte tilhører den udenlandske investor, og ejerandele eller stemmerettigheder som den udenlandske investor har indflydelse på gennem en nærtbeslægtet person. Stk. 2. Den procentvise andel af investors og eventuelt nærtbeslægtede personers direkte og indirekte ejerandele eller stemmerettigheder efter stk. 1 beregnes på baggrund af den procentvise andel af ejerandele og stemmerettigheder for hver virksomhed i ejerkæden. Stk. 3. Ved nærtbeslægtede personer forstås nærtstående parter i overensstemmelse med definitionen i den internationale regnskabsstandard IAS 24 med senere ændringer. Stk. 4. En modervirksomhed udgør sammen med en eller flere dattervirksomheder en koncern, jf. definitionen i den internationale regnskabsstandard IFRS 10 med senere ændringer. Ændringer i besiddelse eller størrelse af eller kontrol over ejerandele eller stemmerettigheder eller tilsvarende kontrol ved andre midler efter investeringsscreeningslovens § 4, nr. 4, der finder sted inden for en koncern efter 1. pkt., er ikke omfattet af investeringsscreeningslovens § 5, stk. 1, hvis ændringerne ikke medfører en forøgelse af den udenlandske investors ejerandele eller stemmerettigheder i den danske virksomhed, der overstiger grænserne i investeringsscreeningslovens § 5, stk. 4, eller en tilsvarende forøgelse af den udenlandske investors kontrol ved andre midler over den danske virksomhed."
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Ved tilsvarende kontrol ved andre midler efter investeringsscreeningslovens § 4, nr. 4, jf. lovens § 5, stk. 1, og § 10, stk. 1, forstås, at en udenlandsk investor får kontrol med eller betydelig indflydelse på en dansk virksomhed eller anden enhed omfattet af anvendelsesbekendtgørelsens § 3, stk. 3, ved enten: 1) råderet over ejerandele eller stemmerettigheder i kraft af aftaler med andre investorer eller koncernforbundne virksomheder svarende til mindst en andel af ejerandelene eller stemmerettighederne som anført i investeringsscreeningslovens § 5, stk. 2, og § 10, stk. 1, 2) beføjelse til at træffe eller godkende beslutninger om væsentlige ledelsesmæssige eller finansielle forhold eller væsentlige udviklings- eller driftsmæssige forhold i den danske virksomhed eller enhed omfattet af anvendelsesbekendtgørelsens § 3, stk. 3, eller på forretningskritiske områder i virksomheden eller enheden efter en vedtægt eller aftale, herunder lange og uopsigelige låneaftaler, 3) ret til efter en vedtægt eller aftale eller på andet grundlag at udpege eller afsætte medlemmer af bestyrelsen, direktionen eller ledelsesorganer med tilsvarende kompetence i den danske virksomhed eller enhed omfattet af anvendelsesbekendtgørelsens § 3, stk. 3, 4) erhvervelse af alle eller en væsentlig del af aktiverne i den danske virksomhed eller enhed omfattet af anvendelsesbekendtgørelsens § 3, stk. 3, eller 5) kontrol over alle eller en væsentlig del af aktiverne i den danske virksomhed eller enhed omfattet af anvendelsesbekendtgørelsens § 3, stk. 3, i kraft af lange og uopsigelige lejeaftaler. Stk. 2. Eksistensen og virkningen af potentielle stemmerettigheder, herunder tegningsretter og købsoptioner på kapitalandele, som aktuelt kan udnyttes eller konverteres, skal tages i betragtning ved vurderingen af, om en udenlandsk investor opnår tilsvarende kontrol ved andre midler. Stk. 3. Etablering af pant eller anden sikkerhedsstillelse i ejerandele i, stemmerettigheder i eller aktiver tilhørende en dansk virksomhed eller enhed omfattet af anvendelsesbekendtgørelsens § 3, stk. 3, til sikkerhed for et lån eller andre forpligtelser udgør ikke en udenlandsk direkte investering omfattet af investeringsscreeningslovens § 4, nr. 4. Det samme gælder erhvervelse af ejerandele i, stemmerettigheder i eller aktiver tilhørende en dansk virksomhed eller enhed omfattet af anvendelsesbekendtgørelsens § 3, stk. 3, der er stillet som pant eller anden sikkerhed for et lån eller andre forpligtelser, såfremt erhvervelsen sker som led i kreditorforfølgning med henblik på realisering."
    },
    {
      "provision_ref": "6:12",
      "chapter": "6",
      "section": "12",
      "content": "§ 12. Stiller Erhvervsstyrelsen krav om supplerende oplysninger vedrørende en udenlandsk direkte investering eller særlig økonomisk aftale, kan styrelsen efter investerings­screeningslovens § 14 c, stk. 5 kræve, at sådanne oplysninger ledsages af en erklæring om rigtigheden af oplysningerne fra en revisor, der er godkendt efter revisorloven. Er den udenlandske investor en virksomhed, kan en sådan erklæring bl.a. omfatte oplysninger om ejerforhold, herunder om kapitalandele og stemmerettigheder, oplysninger om forhold der indgår i vurderingen af tilsvarende kontrol ved andre midler efter § 11 samt regnskabsmæssige og finansielle oplysninger vedrørende den udenlandske investor og investeringen eller aftalen. Stk. 2. Erklæringen efter stk. 1 afgives efter revisorlovens § 1, stk. 2, med høj sikkerhed. Revisor skal i erklæringen bekræfte at være uafhængig af den udenlandske investor, jf. revisorlovens § 24. Stk. 3. Stk. 1 og 2 finder tilsvarende anvendelse på revisorerklæring efter investeringsscreeningslovens § 16, stk. 3, 3. pkt., og § 17, stk. 2, om årlig redegørelse for overholdelse af aftalte eller fastsatte vilkår, og på revisorerklæring efter investeringsscreeningslovens § 29, stk. 2, om rigtigheden af oplysninger afgivet til Erhvervsstyrelsen i forbindelse med efterfølgende kontrol."
    },
    {
      "provision_ref": "7:13",
      "chapter": "7",
      "section": "13",
      "content": "§ 13. Bekendtgørelsen træder i kraft den 1. juli 2023. Stk. 2. Bekendtgørelse nr. 1454 af 24. juni 2021 om procedurer m.v. ved ansøgning om tilladelse til eller anmeldelse af visse udenlandske direkte investeringer eller særlige økonomiske aftaler i Danmark ophæves. Stk. 3. For ansøgninger og anmeldelser efter investeringsscreeningsloven, som Erhvervsstyrelsen har modtaget inden bekendtgørelsens ikrafttræden, finder bekendtgørelse nr. 1454 af 24. juni 2021 om procedurer m.v. ved ansøgning om tilladelse til eller anmeldelse af visse udenlandske direkte investeringer eller særlige økonomiske aftaler i Danmark anvendelse."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på udenlandske direkte investeringer og særlige økonomiske aftaler, der foretages eller indgås af følgende: 1) Udenlandske statsborgere efter investeringsscreeningslovens § 2, stk. 1, 1. pkt. 2) Virksomheder efter investeringsscreeningslovens § 2, stk. 2. 3) Enheder omfattet af § 2, stk. 3, i bekendtgørelse om afgrænsning af anvendelsesområdet for lov om screening af visse udenlandske direkte investeringer m.v. i Danmark (anvendelsesbekendtgørelsen).",
      "valid_from": "2023-06-26",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Bekendtgørelsen finder anvendelse på udenlandske direkte investeringer i og særlige økonomiske aftaler med følgende: 1) Virksomheder hjemmehørende i Danmark, jf. investeringsscreeningslovens § 3, stk. 1. 2) Danske enheder omfattet af § 3, stk. 3, i anvendelsesbekendtgørelsen. Stk. 2. Bekendtgørelsen finder desuden anvendelse på stiftelse af nye virksomheder i Danmark, som er omfattet af investeringsscreeningslovens § 3, stk. 2, og med de undtagelser, der fremgår af § 5, stk. 1, i anvendelsesbekendtgørelsen.",
      "valid_from": "2023-06-26",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Bekendtgørelsen finder med undtagelse af kapitel 4 og 5 anvendelse på kontrakter vedrørende etablering, medejerskab og drift af en energiø placeret i den eksklusive økonomiske zone i Nordsøen, jf. § 3 a i investeringsscreeningsloven.",
      "valid_from": "2023-06-26",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Ansøgninger og anmeldelser efter kapitel 3 skal indgives på skemaer udarbejdet af Erhvervsstyrelsen og indsendes digitalt til Erhvervsstyrelsen via selvbetjeningsløsningen på www.virk.dk, jf. dog stk. 4. Ansøgninger og anmeldelser underskrives med elektronisk signatur. Stk. 2. Kan en ansøgning eller anmeldelse efter stk. 1 ikke underskrives med elektronisk signatur, fordi den udenlandske investor er en person uden dansk CPR-nummer eller en udenlandsk virksomhed eller anden enhed med hjemsted i udlandet, skal ansøgningen eller anmeldelsen indsendes via www.virk.dk, bilagt dokumentation for den udenlandske investors identitet. Stk. 3. En advokat eller anden befuldmægtiget kan indgive ansøgning eller anmeldelse efter stk. 1 på vegne af en eller flere udenlandske investorer. I så fald skal ansøgningen eller anmeldelsen vedlægges dokumentation for, at den befuldmægtigede er bemyndiget hertil, dog ikke hvis den befuldmægtigede er en advokat med bestalling eller en godkendt revisor. Stk. 4. Hvis ansøgning eller anmeldelse ikke kan indsendes digitalt til Erhvervsstyrelsen via selvbetjeningsløsningen på virk.dk efter stk. 1, skal indgivelsen af ansøgningen eller anmeldelsen ske efter Erhvervsstyrelsens nærmere anvisning.",
      "valid_from": "2023-06-26",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Ansøgning om tilladelse efter §§ 5, 7, 9 a eller 9 b i investeringsscreeningsloven og anmeldelse om godkendelse efter §§ 10 eller 11 i investeringsscreeningsloven skal bl.a. indeholde de oplysninger, der følger af stk. 2-6, og §§ 6 eller 7 i denne bekendtgørelse. Stk. 2. Oplysninger efter stk. 1 om det ansøgte eller anmeldte omfatter bl.a. følgende: 1) Formålet med investeringen eller aftalen og et resumé. 2) Den omtrentlige værdi af investeringen eller aftalen. 3) Dato for investeringens gennemførelse eller aftalens ikrafttrædelse. Stk. 3. Oplysninger efter stk. 1 om den danske virksomhed eller enhed (målvirksomhed) omfatter bl.a. følgende: 1) Kontaktoplysninger, herunder eventuelt CVR-nummer samt eventuel hjemmesideadresse for målvirksomheden. 2) Målvirksomhedens ejerforhold, herunder eventuelle datterselskaber samt diagram over målvirksomhedens samlede ejerkæde inden investeringens gennemførelse eller aftalens ikrafttrædelse. 3) Ved ansøgning om tilladelse efter §§ 5 og 7 i investeringsscreeningsloven: Oplysninger om hvilken særlig følsom sektor eller aktivitet efter investeringsscreeningslovens § 6, stk. 1, som målvirksomheden hører under. 4) En beskrivelse af målvirksomhedens forretningsaktiviteter, herunder markedsandel og væsentlige konkurrenter. Stk. 4. Oplysninger efter stk. 1 om den udenlandske investor omfatter bl.a. følgende: 1) Kontaktoplysninger for den udenlandske investor, herunder CVR-nummer og hjemmesideadresse. Er den udenlandske investor en juridisk person uden CVR-nummer, skal selskabsregistret, hvori den juridiske person er registreret, og registreringsnummeret angives, samt oplysninger om vedkommendes eventuelle skatteidentifikationsnummer i hjemlandet. Officielt bevis, der højst må være 3 måneder gammelt, for, at den juridiske person er lovligt bestående i hjemlandet, skal vedlægges. Er den udenlandske investor en fysisk person, angives statsborgerskab og pasoplysninger. 2) Den direkte investors ejerforhold, herunder beskrivelse og diagram over hele ejerkæden med angivelse af ejerandele og stemmerettigheder for hver ejer i ejerkæden efter den forventede gennemførelse af investeringen eller ikrafttrædelse af aftalen. 3) Oplysninger om, hvorvidt den udenlandske investor eller ejere i dennes ejerkæde direkte eller indirekte kontrolleres af en udenlandsk regering, udenlandske statslige organer eller udenlandske væbnede styrker, herunder gennem ejerforhold eller betydelig finansiering. Stk. 5. Ved anmeldelser efter investeringsscreeningslovens §§ 10 eller 11, skal der udover oplysningerne i stk. 2-4, angives hvilke forhold, der navnlig har begrundet anmeldelsen, herunder hvordan det anmeldte vurderes at kunne udgøre en trussel mod den nationale sikkerhed eller offentlige orden. Stk. 6. Stk. 3, nr. 2 og 4, finder ikke anvendelse ved stiftelse af nye virksomheder (Greenfield-investeringer) efter investeringsscreeningslovens § 5, stk. 5.",
      "valid_from": "2023-06-26",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Ansøgninger efter investeringsscreeningslovens §§ 5, 9 a og 9 b eller anmeldelser efter investeringsscreeningslovens § 10 skal, udover oplysninger der fremgår af bekendtgørelsens § 5, bl.a. indeholde følgende: 1) Oplysninger om antallet af kapitalandele, der erhverves som følge af investeringen , angivet i procent og eventuelt hvilken klasse, de tilhører, kapitalandelenes størrelse, henholdsvis pålydende værdi og de stemmerettigheder, der er knyttet hertil. 2) Hvis investeringen medfører tilsvarende kontrol ved andre midler, jf. bekendtgørelsens § 11: Oplysninger om hvilke rettigheder, der opnås ved investeringen. 3) EU-medlemsstater, hvor målvirksomheden eller virksomhedens datterselskaber m.v. har væsentlige forretningsaktiviteter. 4) Oplysninger om eventuel EU-støtte som målvirksomheden har modtaget. 5) Oplysning om, hvorvidt investeringen har eller kan have indflydelse på et projekt eller program af interesse for EU, jf. bilag til forordning (EU) nr. 2019/452 af 19. marts 2019 med senere ændringer, hvis dette er kendt af ansøger eller anmelder.",
      "valid_from": "2023-06-26",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Ansøgninger efter investeringsscreeningslovens § 7 eller anmeldelser efter investeringsscreeningslovens § 11 af en særlig økonomisk aftale, skal, udover oplysninger der fremgår af § 5, bl.a. indeholde følgende: 1) Aftaletype (joint venture, leverandøraftale, drifts- eller serviceaftale), jf. §§ 12-14 i anvendelsesbekendtgørelsen. 2) Aftalens varighed, herunder eventuelle oplysninger om uopsigelighed. 3) Om aftalen er indgået med forbehold for tilladelse.",
      "valid_from": "2023-06-26",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Indleder Erhvervsstyrelsen en fase 2-screening af en ansøgning eller anmeldelse efter investeringsscreeningslovens § 14 b, stk. 3, kan Erhvervsstyrelsen bl.a. anmode om følgende oplysninger: 1) Kopi af relevante aftaledokumenter, f.eks. hensigtserklæringer eller betingede aftaler. 2) EU-notifikationsskema efter Erhvervsstyrelsens blanket, hvis investeringen skal notificeres i henhold til Europa-Parlamentets og Rådets forordning (EU) 2019/452 af 19 marts 2019 om et regelsæt for screening af udenlandske direkte investeringer i Unionen, med senere ændringer.",
      "valid_from": "2023-06-26",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Anmodning om præ-screening af en udenlandsk direkte investering eller særlig økonomisk aftale efter anvendelsesbekendtgørelsens § 6, stk. 1, skal bl.a. indeholde følgende oplysninger: 1) Begrundelsen for anmodningen, herunder en beskrivelse af den teknologi eller infrastruktur, som investeringen eller aftalen vedrører, og eventuelle særlige forhold, som Erhvervsstyrelsen bedes tage stilling til ved vurderingen. 2) Formålet med investeringen eller aftalen. 3) Den omtrentlige værdi af investeringen eller aftalen. 4) Datoen for hvornår den udenlandske direkte investering planlægges gennemført eller den særlige økonomiske aftale påtænkes indgået. 5) Kontaktoplysninger, herunder eventuelt CVR-nummer for den danske hjemmehørende virksomhed eller enhed. 6) Den danske hjemmehørende virksomheds eller enheds branchekode (NACE-kode). 7) Kontaktoplysninger for den udenlandske investor. 8) Om den udenlandske investor er en fysisk eller juridisk person. Hvis anmodningen vedrører en udenlandsk direkte investering: Hvilken funktion, den udenlandske investor har ved investeringen (f.eks. direkte investor, holdingselskab, global ultimativ ejer). Stk. 2. Ved anmodning om præ-screening af en udenlandsk direkte investering eller særlig økonomisk aftale efter anvendelsesbekendtgørelsens § 6, stk. 2, skal anmodningen udover oplysningerne i stk. 1, indeholde følgende oplysninger: 1) Den forventede kapitaltilførsel inden for de tre første regnskabsår fra stiftelsen. 2) Virksomhedens forventede branchekode (NACE-kode).",
      "valid_from": "2023-06-26",
      "valid_to": null
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Ved beregning af en kvalificeret andel efter investeringsscreeningslovens § 5, stk. 2, og § 10, stk. 1, medregnes ejerandele eller stemmerettigheder, som direkte eller indirekte tilhører den udenlandske investor, og ejerandele eller stemmerettigheder som den udenlandske investor har indflydelse på gennem en nærtbeslægtet person. Stk. 2. Den procentvise andel af investors og eventuelt nærtbeslægtede personers direkte og indirekte ejerandele eller stemmerettigheder efter stk. 1 beregnes på baggrund af den procentvise andel af ejerandele og stemmerettigheder for hver virksomhed i ejerkæden. Stk. 3. Ved nærtbeslægtede personer forstås nærtstående parter i overensstemmelse med definitionen i den internationale regnskabsstandard IAS 24 med senere ændringer. Stk. 4. En modervirksomhed udgør sammen med en eller flere dattervirksomheder en koncern, jf. definitionen i den internationale regnskabsstandard IFRS 10 med senere ændringer. Ændringer i besiddelse eller størrelse af eller kontrol over ejerandele eller stemmerettigheder eller tilsvarende kontrol ved andre midler efter investeringsscreeningslovens § 4, nr. 4, der finder sted inden for en koncern efter 1. pkt., er ikke omfattet af investeringsscreeningslovens § 5, stk. 1, hvis ændringerne ikke medfører en forøgelse af den udenlandske investors ejerandele eller stemmerettigheder i den danske virksomhed, der overstiger grænserne i investeringsscreeningslovens § 5, stk. 4, eller en tilsvarende forøgelse af den udenlandske investors kontrol ved andre midler over den danske virksomhed.",
      "valid_from": "2023-06-26",
      "valid_to": null
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Ved tilsvarende kontrol ved andre midler efter investeringsscreeningslovens § 4, nr. 4, jf. lovens § 5, stk. 1, og § 10, stk. 1, forstås, at en udenlandsk investor får kontrol med eller betydelig indflydelse på en dansk virksomhed eller anden enhed omfattet af anvendelsesbekendtgørelsens § 3, stk. 3, ved enten: 1) råderet over ejerandele eller stemmerettigheder i kraft af aftaler med andre investorer eller koncernforbundne virksomheder svarende til mindst en andel af ejerandelene eller stemmerettighederne som anført i investeringsscreeningslovens § 5, stk. 2, og § 10, stk. 1, 2) beføjelse til at træffe eller godkende beslutninger om væsentlige ledelsesmæssige eller finansielle forhold eller væsentlige udviklings- eller driftsmæssige forhold i den danske virksomhed eller enhed omfattet af anvendelsesbekendtgørelsens § 3, stk. 3, eller på forretningskritiske områder i virksomheden eller enheden efter en vedtægt eller aftale, herunder lange og uopsigelige låneaftaler, 3) ret til efter en vedtægt eller aftale eller på andet grundlag at udpege eller afsætte medlemmer af bestyrelsen, direktionen eller ledelsesorganer med tilsvarende kompetence i den danske virksomhed eller enhed omfattet af anvendelsesbekendtgørelsens § 3, stk. 3, 4) erhvervelse af alle eller en væsentlig del af aktiverne i den danske virksomhed eller enhed omfattet af anvendelsesbekendtgørelsens § 3, stk. 3, eller 5) kontrol over alle eller en væsentlig del af aktiverne i den danske virksomhed eller enhed omfattet af anvendelsesbekendtgørelsens § 3, stk. 3, i kraft af lange og uopsigelige lejeaftaler. Stk. 2. Eksistensen og virkningen af potentielle stemmerettigheder, herunder tegningsretter og købsoptioner på kapitalandele, som aktuelt kan udnyttes eller konverteres, skal tages i betragtning ved vurderingen af, om en udenlandsk investor opnår tilsvarende kontrol ved andre midler. Stk. 3. Etablering af pant eller anden sikkerhedsstillelse i ejerandele i, stemmerettigheder i eller aktiver tilhørende en dansk virksomhed eller enhed omfattet af anvendelsesbekendtgørelsens § 3, stk. 3, til sikkerhed for et lån eller andre forpligtelser udgør ikke en udenlandsk direkte investering omfattet af investeringsscreeningslovens § 4, nr. 4. Det samme gælder erhvervelse af ejerandele i, stemmerettigheder i eller aktiver tilhørende en dansk virksomhed eller enhed omfattet af anvendelsesbekendtgørelsens § 3, stk. 3, der er stillet som pant eller anden sikkerhed for et lån eller andre forpligtelser, såfremt erhvervelsen sker som led i kreditorforfølgning med henblik på realisering.",
      "valid_from": "2023-06-26",
      "valid_to": null
    },
    {
      "provision_ref": "6:12",
      "chapter": "6",
      "section": "12",
      "content": "§ 12. Stiller Erhvervsstyrelsen krav om supplerende oplysninger vedrørende en udenlandsk direkte investering eller særlig økonomisk aftale, kan styrelsen efter investerings­screeningslovens § 14 c, stk. 5 kræve, at sådanne oplysninger ledsages af en erklæring om rigtigheden af oplysningerne fra en revisor, der er godkendt efter revisorloven. Er den udenlandske investor en virksomhed, kan en sådan erklæring bl.a. omfatte oplysninger om ejerforhold, herunder om kapitalandele og stemmerettigheder, oplysninger om forhold der indgår i vurderingen af tilsvarende kontrol ved andre midler efter § 11 samt regnskabsmæssige og finansielle oplysninger vedrørende den udenlandske investor og investeringen eller aftalen. Stk. 2. Erklæringen efter stk. 1 afgives efter revisorlovens § 1, stk. 2, med høj sikkerhed. Revisor skal i erklæringen bekræfte at være uafhængig af den udenlandske investor, jf. revisorlovens § 24. Stk. 3. Stk. 1 og 2 finder tilsvarende anvendelse på revisorerklæring efter investeringsscreeningslovens § 16, stk. 3, 3. pkt., og § 17, stk. 2, om årlig redegørelse for overholdelse af aftalte eller fastsatte vilkår, og på revisorerklæring efter investeringsscreeningslovens § 29, stk. 2, om rigtigheden af oplysninger afgivet til Erhvervsstyrelsen i forbindelse med efterfølgende kontrol.",
      "valid_from": "2023-06-26",
      "valid_to": null
    },
    {
      "provision_ref": "7:13",
      "chapter": "7",
      "section": "13",
      "content": "§ 13. Bekendtgørelsen træder i kraft den 1. juli 2023. Stk. 2. Bekendtgørelse nr. 1454 af 24. juni 2021 om procedurer m.v. ved ansøgning om tilladelse til eller anmeldelse af visse udenlandske direkte investeringer eller særlige økonomiske aftaler i Danmark ophæves. Stk. 3. For ansøgninger og anmeldelser efter investeringsscreeningsloven, som Erhvervsstyrelsen har modtaget inden bekendtgørelsens ikrafttræden, finder bekendtgørelse nr. 1454 af 24. juni 2021 om procedurer m.v. ved ansøgning om tilladelse til eller anmeldelse af visse udenlandske direkte investeringer eller særlige økonomiske aftaler i Danmark anvendelse.",
      "valid_from": "2023-06-26",
      "valid_to": null
    }
  ],
  "definitions": [
    {
      "term": "nærtbeslægtede personer",
      "definition": "nærtstående parter i overensstemmelse med definitionen i den internationale regnskabsstandard IAS 24 med senere ændringer",
      "source_provision": "5:10"
    }
  ]
}
