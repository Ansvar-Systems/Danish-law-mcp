{
  "id": "2026:99",
  "type": "statute",
  "title": "Bekendtgørelse om regnskabsaflæggelse, rapportering og revision vedrørende Børne- og Undervisningsministeriets puljemidler m.v.",
  "short_name": "BEK H#LOKDOK04",
  "status": "in_force",
  "issued_date": "2026-01-19",
  "url": "https://www.retsinformation.dk/eli/lta/2026/99/xml",
  "description": "Retsinformation source. DocumentId=DA001728; AccessionNumber=B20260009905; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen omfatter 1) regnskabsaflæggelse og rapportering for tilskud til tidsmæssigt afgrænsede projekter eller aktiviteter og driftslignende tilskud fra Børne- og Undervisningsministeriet med tilhørende styrelser (herefter benævnt ministeriet), jf. kapitel 2 og 3, og 2) revision af regnskaber efter nr. 1, jf. kapitel 2 og 3. Stk. 2. Bekendtgørelsen gælder ikke for følgende finanslovkonti: 1) § 20.38.11.70. Tilskud til udbud af danske erhvervsuddannelser på tysk eller engelsk. 2) § 20.38.11.90. Administration af løntilskud til elever i eudfleksforløb. 3) § 20.55.10.80. Forsøgsordning med statslig finansiering af elevbetaling ifm. EGU-elevers højskoleophold. 4) § 20.72.06.55. Administration af VEU-godtgørelse. 5) § 20.89.01.10. Forsøg og udvikling mv. uden tilsagnsordning, dog kun for så vidt angår tilskud, der er omfattet af andre regler om regnskabsaflæggelse. 6) § 20.89.03.10. Driftslignende tilskud til foreninger og organisationer samt udgifter til særskilte aktiviteter med uddannelsesmæssige formål mv. uden tilsagnsordning, dog kun for så vidt angår tilskud, der er omfattet af andre regler om regnskabsaflæggelse."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Tilskud: Det beløb, der er fastsat i bevillingsbrevet. 2) Tilskudsmodtager: Den juridiske person, som tilskuddet er tildelt til i bevillingsbrevet."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. I denne bekendtgørelse forstås ved standardiserede forsøgsprogrammer ensartede projekter eller aktiviteter, 1) der på forhånd er defineret af ministeriet, 2) som gennemføres på flere institutioner efter godkendelse af ministeriet, og 3) hvor hver af de deltagende institutioner kompenseres med et af ministeriet fastlagt tilskud på højst 100.000 kr."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Tilskudsmodtager skal aflægge regnskab for tilskud, der er omfattet af § 1, jf. dog §§ 6 og 7. Stk. 2. Regnskabet udarbejdes til brug for Børne- og Undervisningsministeriet med det formål at give ministeriet et sikkert grundlag for kontrol med tilskuddets anvendelse. Stk. 3. Regnskabet skal omfatte hele det tilskudsudløsende projekt eller hele den tilskudsudløsende aktivitet. Regnskabet skal være rigtigt og skal opstilles som anført i bevillingsbrevet. Dette indebærer, at regnskabets oplysninger om projektet eller aktiviteten og opnåede resultater er korrekte, og at den finansiering og de udgifter, der indgår i regnskabet, er opnået og afholdt i overensstemmelse med de fastsatte generelle og individuelle betingelser for opnåelsen af tilskud. Tilskud fra ministeriet, tilskudsmodtagerens eventuelle egenfinansiering og tilskud m.v. fra anden side til samme projekt eller aktivitet skal fremgå af regnskabet. Stk. 4. Regnskabet skal være underskrevet og dateret af tilskudsmodtagers ledelse, eller en person, ledelsen har bemyndiget til at underskrive. Ledelsen, eller en person, ledelsen har bemyndiget til at underskrive, skal give underskrift i tilknytning til en ledelseserklæring, der omfatter de forhold, der er angivet i § 18, stk. 2, nr. 1-7. Stk. 5. Underskrives regnskabet digitalt, bortfalder kravet i stk. 4 om, at underskriften og underskriftens datering skal gives i tilknytning til ledelseserklæringen. Underskriverens navn skal dog fremgå tydeligt i tilknytning til ledelseserklæringen."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Ministeriet kan i bevillingsbrevet fastsætte, at tilskudsmodtager, ud over det endelige regnskab, skal indsende et eller flere delregnskaber, hvis projektet eller aktiviteten strækker sig over mere end 12 måneder og tilskuddet er 500.000 kr. eller derover, eller hvis særlige forhold i øvrigt taler derfor. Stk. 2. Et delregnskab skal være underskrevet og dateret af tilskudsmodtagers ledelse, eller en person, ledelsen har bemyndiget til at underskrive. Ledelsen, eller en person, ledelsen har bemyndiget til at underskrive, skal give underskrift i tilknytning til en ledelseserklæring, der omfatter de forhold, der er angivet i § 18, stk. 2, nr. 1-7. Stk. 3. Underskrives delregnskabet digitalt, bortfalder kravet i stk. 2 om, at underskriften og underskriftens datering skal gives i tilknytning til ledelseserklæringen. Underskriverens navn skal dog fremgå tydeligt i tilknytning til ledelseserklæringen."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Ved standardiserede forsøgsprogrammer kan ministeriet i bevillingsbrevet fastsætte, at tilskudsmodtager ikke skal aflægge regnskab, og at den deltagende institution i stedet skal afgive en erklæring om de forhold, der er angivet i § 18, stk. 2, nr. 2 og 3. Stk. 2. Erklæringen skal være underskrevet og dateret af institutionens leder, med mindre andet er angivet i bevillingsbrevet."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Ved projekter eller aktiviteter, hvor tilskudsmodtageren også modtager tilskud fra en anden statslig myndighed, kan ministeriet i bevillingsbrevet fastsætte, at der ikke skal aflægges regnskab efter denne bekendtgørelses regler. Tilskudsmodtager skal i stedet for aflægge regnskab for projektet eller aktiviteten til den anden statslige myndighed efter denne myndigheds gældende regler. Tilskudsmodtager skal dog sende en kopi af regnskabet til ministeriet."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Tilskudsmodtager skal i overensstemmelse med § 12 i bogføringsloven eller § 44 i bekendtgørelsen om statens regnskabsvæsen mv. (regnskabsbekendtgørelsen) opbevare regnskabsmaterialet på betryggende vis i 5 år fra udgangen af det regnskabsår, materialet vedrører. Stk. 2. Tilskudsmodtager skal stille det i stk. 1 nævnte materiale til rådighed for ministeriet, i det omfang ministeriet anmoder om det."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Tilskudsmodtager eller den deltagende institution, jf. § 3, skal udarbejde en rapport om anvendelsen af tilskuddet. Det skal fremgå af rapporten, hvordan og i hvilken grad formålet med projektet eller aktiviteten er blevet opfyldt."
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Ministeriet kan i bevillingsbrevet fastsætte, at tilskudsmodtager skal afgive en eller flere delrapporter ud over den endelige rapport, hvis projektet eller aktiviteten strækker sig over mere end 12 måneder og tilskuddet er 500.000 kr. eller derover, eller hvis særlige forhold i øvrigt taler derfor."
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Revisionen skal udføres af en person, der er godkendt som statsautoriseret eller registreret revisor efter lov om godkendte revisorer og revisionsvirksomheder (revisorloven). Stk. 2. Revisionen udføres efter aftale mellem tilskudsmodtager og den godkendte revisor. Det påhviler den godkendte revisor at påse, at forudsætningerne for, at revisor kan acceptere og gennemføre opgaven, er opfyldt. Stk. 3. Gennemførelsen af revisionen i overensstemmelse med denne bekendtgørelse er en betingelse for, at tilskudsmodtager kan oppebære tilskud fra Børne- og Undervisningsministeriet. De vilkår for revisors opgave, der følger af denne bekendtgørelse, kan ikke tilsidesættes ved aftale mellem revisor og tilskudsmodtager. Stk. 4. I tilfælde af revisorskift i projektperioden skal den tiltrædende revisor rette henvendelse til den fratrædende revisor, der har pligt til at oplyse om årsagerne til fratrædelsen."
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Regnskabet efter § 4 skal revideres, hvis tilskuddet er 100.000 kr. eller derover, medmindre tilskudsmodtager er omfattet af §§ 13-16."
    },
    {
      "provision_ref": "2:13",
      "chapter": "2",
      "section": "13",
      "content": "§ 13. Er tilskudsmodtager en statsinstitution, der revideres af Rigsrevisionen, skal regnskabet ikke undergives særskilt revision."
    },
    {
      "provision_ref": "2:14",
      "chapter": "2",
      "section": "14",
      "content": "§ 14. Er tilskudsmodtager en statsfinansieret selvejende uddannelsesinstitution, der revideres i henhold til en aftale om intern revision efter rigsrevisorlovens § 9, skal regnskabet ikke undergives særskilt revision, medmindre tilskuddet er 1 mio. kr. eller derover."
    },
    {
      "provision_ref": "2:15",
      "chapter": "2",
      "section": "15",
      "content": "§ 15. Er tilskudsmodtager en uddannelsesinstitution, der ikke er omfattet af § 13 og § 14, og som skal indsende årsrapport til ministeriet, skal regnskabet ikke undergives særskilt revision, medmindre tilskuddet er 500.000 kr. eller derover."
    },
    {
      "provision_ref": "2:16",
      "chapter": "2",
      "section": "16",
      "content": "§ 16. Er tilskudsmodtager en kommunal institution, der er omfattet af en kommunal revisionsordning efter kommunestyrelsesloven, eller en regional institution, der er omfattet af en revisionsordning efter regionsloven, skal regnskabet ikke undergives særskilt revision, medmindre tilskuddet er 500.000 kr. eller derover."
    },
    {
      "provision_ref": "2:17",
      "chapter": "2",
      "section": "17",
      "content": "§ 17. Ministeriet kan i bevillingsbrevet fastsætte, at et eller flere delregnskaber, jf. § 5, skal undergives revision, hvis særlige forhold taler derfor."
    },
    {
      "provision_ref": "2:18",
      "chapter": "2",
      "section": "18",
      "content": "§ 18. Revisionen foretages i overensstemmelse med internationale standarder om revision og de yderligere krav, der er gældende i Danmark, samt god offentlig revisionsskik, således som dette begreb er fastlagt i rigsrevisorlovens § 3, og nærmere præciseret i standarderne for offentlig revision samt i denne bekendtgørelses §18 stk. 2 og 3 og §§ 19-22. For kommunerne gælder kommunestyrelseslovens § 42. For regionerne gælder regionslovens § 28. Dette indebærer, at revisor gennemfører juridisk-kritiske revisioner og forvaltningsrevisioner som led i opgaven. Stk. 2. Ved revisionen skal revisor efterprøve følgende: 1) Om regnskabet er rigtigt, dvs. uden væsentlige fejl og mangler. 2) Om tilskudsbetingelserne i bevillingsbrevet er opfyldt. 3) Om tilskuddet er anvendt til formålet. 4) Om tilskudsmodtager har udvist sparsommelighed ved forvaltningen af de midler, der er omfattet af regnskabet. 5) Om de oplysninger, som tilskudsmodtager har meddelt ministeriet om opfyldelsen af projektets eller aktivitetens formål og mål, herunder resultatkravene i de tilfælde, hvor ministeriet har stillet krav om det, er dokumenterede. 6) Om tilskudsmodtager har foretaget en faglig afrapportering i de tilfælde, hvor ministeriet har stillet krav om det, og at de data, der ligger til grund herfor, er pålidelige. 7) Om de dispositioner, der er omfattet af regnskabsaflæggelsen, er i overensstemmelse med meddelte bevillinger, love og andre forskrifter samt med indgåede aftaler og sædvanlig praksis."
    },
    {
      "provision_ref": "2:19",
      "chapter": "2",
      "section": "19",
      "content": "§ 19. Tilskudsmodtager skal give revisor de oplysninger, som må anses af betydning for bedømmelsen af regnskabet og for revisors vurdering af forvaltningen, herunder om mål og opnåede resultater. Tilskudsmodtager skal give revisor adgang til at foretage de undersøgelser, som revisor finder nødvendige, og skal sørge for, at revisor får de oplysninger og den bistand, som revisor anser for nødvendig for udførelsen af sit hverv."
    },
    {
      "provision_ref": "2:20",
      "chapter": "2",
      "section": "20",
      "content": "§ 20. Bliver revisor opmærksom på lovovertrædelser eller tilsidesættelser af forskrifter af væsentlig betydning i forbindelse med midlernes forvaltning, påhviler det revisor straks at give tilskudsmodtager meddelelse herom og at påse, at tilskudsmodtagers ledelse inden 3 uger giver ministeriet meddelelse herom. I modsat fald er det revisors pligt at orientere ministeriet. Revisors bemærkninger sendes sammen med meddelelsen. Stk. 2. Det samme gælder, hvis 1) gennemførelsen af projektet, hvortil der ydes tilskud, er usikker af økonomiske eller andre årsager, eller 2) revisor agter at fratræde opgaven, fordi forudsætningerne for gennemførelsen af en revision i overensstemmelse med gældende etiske og faglige krav og standarder ikke længere er til stede, og dette skyldes forhold hos tilskudsmodtageren."
    },
    {
      "provision_ref": "2:21",
      "chapter": "2",
      "section": "21",
      "content": "§ 21. Revisor skal udarbejde en erklæring om den udførte revision, hvoraf det skal fremgå, at opgaven udføres på grundlag af bestemmelserne i denne bekendtgørelse. Stk. 2. Revisor skal oplyse i erklæringen, at regnskabet er revideret i overensstemmelse med standarderne for offentlig revision. Eventuelle forbehold, fremhævelser om henholdsvis revision og regnskab samt andre rapporteringsforpligtelser skal fremgå af erklæringen. Revisor skal anvende det gældende erklæringsparadigme, som kan findes på Rigsrevisionens hjemmeside, www.rigsrevisionen.dk. Stk. 3. Revisor skal i tilknytning til sin revisorerklæring angive sit MNE-nummer, jf. Erhvervsstyrelsens register over godkendte revisorer og revisionsvirksomheder."
    },
    {
      "provision_ref": "2:22",
      "chapter": "2",
      "section": "22",
      "content": "§ 22. Revisor skal udarbejde et revisionsprotokollat/en revisionsberetning, der skal indeholde de oplysninger, som revisor skriftligt kommunikerer til tilskudsmodtagerens øverste ledelse som led i opgaven. Stk. 2. Revisionsprotokollatet/revisionsberetningen skal indeholde revisors rapportering af konklusionerne af alle juridisk-kritiske revisioner og forvaltningsrevisioner, som revisor gennemfører i overensstemmelse med standarderne for offentlig revision. Revisor skal redegøre for arten og omfanget af de udførte revisionsarbejder og konklusionen herpå. Revisor skal som minimum oplyse om pkt. 1-7 i § 18, stk. 2, når der er udført revision. Stk. 3. Revisionsprotokollatet/revisionsberetningen kan afgives i tilslutning til erklæringen. Stk. 4. Revisionsprotokollatet/revisionsberetningen skal underskrives af tilskudsmodtagers ledelse. Stk. 5. Revisor skal påse, at tilskudsmodtager indsender en genpart af protokollatet/beretningen til tilskudsyder sammen med revisors erklæring og det reviderede regnskab."
    },
    {
      "provision_ref": "3:23",
      "chapter": "3",
      "section": "23",
      "content": "§ 23. Tilskudsmodtager skal aflægge en årsrapport efter bestemmelserne i årsregnskabsloven ved tilskud, hvor det af tekstanmærkninger eller anmærkningsteksten i finansloven fremgår, at formålet er drift eller driftslignende, jf. dog § 24. Et regnskabsår er 12 på hinanden følgende måneder. Stk. 2. Tilskud fra ministeriet skal mindst fremgå af en note til resultatopgørelsen i årsrapporten, hvori de omkostninger, som tilskuddet er blevet anvendt til, også skal være specificeret. Stk. 3. Årsrapporten skal være underskrevet og dateret af tilskudsmodtagers ledelse. Ledelsen skal give underskrift i tilknytning til en ledelsespåtegning, hvori ledelsen erklærer: 1) Om årsrapporten er retvisende, dvs. at årsrapporten ikke indeholder væsentlige fejlinformationer eller udeladelser. 2) Om de dispositioner, som er omfattet af regnskabsaflæggelsen, er i overensstemmelse med meddelte bevillinger, love og andre forskrifter samt med indgåede aftaler og sædvanlig praksis. Stk. 4. Underskrives årsrapporten digitalt, bortfalder kravet i stk. 3 om, at underskriften og underskriftens datering skal gives i tilknytning til ledelsespåtegningen. Underskriverens navn skal dog fremgå tydeligt i tilknytning til ledelsespåtegningen."
    },
    {
      "provision_ref": "3:24",
      "chapter": "3",
      "section": "24",
      "content": "§ 24. Ministeriet fastsætter i bevillingsbrevet, at tilskudsmodtager skal aflægge et regnskab efter kapitel 2, hvis særlige forhold taler derfor."
    },
    {
      "provision_ref": "3:25",
      "chapter": "3",
      "section": "25",
      "content": "§ 25. Tilskudsmodtager skal i overensstemmelse med § 12 i bogføringsloven opbevare regnskabsmaterialet på betryggende vis i 5 år fra udgangen af det kalenderår, som materialet vedrører. Stk. 2. Tilskudsmodtager skal stille det i stk. 1 nævnte materiale til rådighed for ministeriet, i det omfang ministeriet anmoder om det."
    },
    {
      "provision_ref": "3:26",
      "chapter": "3",
      "section": "26",
      "content": "§ 26. Tilskudsmodtager skal udarbejde en rapport. Det skal fremgå af rapporten, hvordan og i hvilken grad formålet med tilskuddet og målene for de tilskudsudløsende aktiviteter er blevet opfyldt."
    },
    {
      "provision_ref": "3:27",
      "chapter": "3",
      "section": "27",
      "content": "§ 27. Ministeriet fastsætter i bevillingsbrevet, at tilskudsmodtager skal afgive en eller flere delrapporter ud over den endelige rapport, hvis tilskuddet er 2.000.000 kr. eller derover, eller hvis særlige forhold i øvrigt taler derfor."
    },
    {
      "provision_ref": "3:28",
      "chapter": "3",
      "section": "28",
      "content": "§ 28. Revisionen skal udføres af en person, der er godkendt som statsautoriseret eller registreret revisor efter lov om godkendte revisorer og revisionsvirksomheder (revisorloven). Stk. 2. Revisionen udføres efter aftale mellem tilskudsmodtager og den godkendte revisor. Det påhviler den godkendte revisor at påse, at forudsætningerne for, at revisor kan acceptere og gennemføre opgaven, er opfyldt. Stk. 3. Gennemførelsen af revisionen i overensstemmelse med denne bekendtgørelse er en betingelse for, at tilskudsmodtager kan oppebære tilskud fra Børne- og Undervisningsministeriet. De vilkår for revisors opgave, der følger af denne bekendtgørelse, kan ikke tilsidesættes ved aftale mellem revisor og tilskudsmodtager. Stk. 4. I tilfælde af revisorskift skal den tiltrædende revisor rette henvendelse til den fratrædende revisor, der har pligt til at oplyse årsagerne til fratrædelsen."
    },
    {
      "provision_ref": "3:29",
      "chapter": "3",
      "section": "29",
      "content": "§ 29. Hvis tilskuddet er under 500.000 kr., skal årsregnskabet ikke revideres. Stk. 2. Årsregnskabet skal dog som minimum forsynes med en erklæring fra en statsautoriseret eller registeret revisor om opstilling af finansielle oplysninger (ISRS 4410), hvis tilskuddet er fra og med 100.000 og indtil 500.000 kr."
    },
    {
      "provision_ref": "3:30",
      "chapter": "3",
      "section": "30",
      "content": "§ 30. Hvis tilskuddet er 500.000 kr. eller derover, skal årsregnskabet revideres efter §§ 32-36."
    },
    {
      "provision_ref": "3:31",
      "chapter": "3",
      "section": "31",
      "content": "§ 31. Hvis regnskabet aflægges efter § 24, skal regnskabet revideres som angivet i kapitel 2."
    },
    {
      "provision_ref": "3:32",
      "chapter": "3",
      "section": "32",
      "content": "§ 32. Revisionen foretages i overensstemmelse med internationale standarder om revision og de yderligere krav, der er gældende i Danmark, samt god offentlig revisionsskik, således som dette begreb er fastlagt i rigsrevisorlovens § 3, og nærmere præciseret i standarderne for offentlig revision samt i denne bekendtgørelses §§ 33-36. For kommunale tilskudsmodtagere gælder kommunestyrelseslovens § 42. For regionale tilskudsmodtagere gælder regionslovens § 28. Dette indebærer, at revisor gennemfører juridisk-kritiske revisioner og forvaltningsrevisioner som led i opgaven."
    },
    {
      "provision_ref": "3:33",
      "chapter": "3",
      "section": "33",
      "content": "§ 33. Tilskudsmodtager skal give revisor de oplysninger, som må anses af betydning for bedømmelsen af årsrapporten og for revisors vurdering af forvaltningen, herunder mål og opnåede resultater. Tilskudsmodtager skal give revisor adgang til at foretage de undersøgelser, som revisor finder nødvendige, og skal sørge for, at revisor får de oplysninger og den bistand, som revisor anser for nødvendig for udførelsen af sit hverv."
    },
    {
      "provision_ref": "3:34",
      "chapter": "3",
      "section": "34",
      "content": "§ 34. Bliver revisor opmærksom på lovovertrædelser eller tilsidesættelser af forskrifter af væsentlig betydning i forbindelse med midlernes forvaltning, påhviler det revisor straks at give tilskudsmodtager meddelelse derom og påse, at tilskudsmodtager inden 3 uger giver ministeriet meddelelse herom. I modsat fald er det revisors pligt at orientere ministeriet. Revisors bemærkninger sendes sammen med meddelelsen. Stk. 2. Det samme gælder, hvis 1) fortsættelse af driften er usikker af økonomiske eller andre årsager, eller 2) revisor agter at fratræde opgaven, fordi forudsætningerne for gennemførelsen af en revision i overensstemmelse med gældende etiske og faglige krav og standarder ikke længere er til stede, og dette skyldes forhold hos tilskudsmodtageren."
    },
    {
      "provision_ref": "3:35",
      "chapter": "3",
      "section": "35",
      "content": "§ 35. Revisor skal udforme en revisorerklæring om den udførte revision, der skal fremgå af årsrapporten som en påtegning af det reviderede årsregnskab. Det skal fremgå af revisors påtegning, at opgaven udføres på grundlag af bestemmelserne i denne bekendtgørelse. Stk. 2. Revisor skal oplyse i påtegningen, at revisor har udført sin revision i overensstemmelse med standarderne for offentlig revision. Eventuelle forbehold, fremhævelser om henholdsvis revision og regnskab samt andre rapporteringsforpligtelser skal fremgå af erklæringen. Stk. 3. Revisor skal i tilknytning til sin revisorerklæring angive sit MNE-nummer, jf. Erhvervsstyrelsens register over godkendte revisorer og revisionsvirksomheder."
    },
    {
      "provision_ref": "3:36",
      "chapter": "3",
      "section": "36",
      "content": "§ 36. Revisor skal udarbejde et revisionsprotokollat/en revisionsberetning, der skal indeholde de oplysninger, som revisor skriftligt kommunikerer til tilskudsmodtagers øverste ledelse som led i opgaven. Stk. 2. Revisionsprotokollatet/revisionsberetningen skal indeholde rapportering af konklusionerne af alle juridisk-kritiske revisioner og forvaltningsrevisioner, som revisor gennemfører i overensstemmelse med standarderne for offentlig revision. Revisor skal redegøre for arten og omfanget af de udførte revisionsarbejder og konklusionen herpå. Revisor skal som minimum oplyse om følgende, når der er udført revision: 1) Væsentlige spørgsmål vedrørende revisionen, herunder især væsentlig usikkerhed, fejl eller mangler vedrørende tilskudsmodtagers bogholderi, regnskabsvæsen eller interne kontrol. 2) Den udførte forvaltningsrevision. Revisor skal navnlig oplyse om revisors undersøgelser, vurderinger og konklusioner i henhold til standarderne for offentlig revision samt om dispositioner uden for tilskudsmodtagerens formål. 3) Andre ydelser end revision, der er leveret til den reviderede tilskudsmodtager af revisionsvirksomheden. Stk. 3. Det skal i revisionsprotokollatet/revisionsberetningen til årsregnskabet oplyses: 1) Hvorvidt revisor opfylder lovgivningens krav til revisors uafhængighed. 2) Hvorvidt revisor under revisionen har modtaget alle de oplysninger, der er anmodet om. 3) Hvorvidt revisionen har givet anledning til bemærkninger med hensyn til, om Børne- og Undervisningsministeriets tilskud er anvendt i overensstemmelse med de givne vilkår. 4) Hvorvidt revisionen har givet anledning til bemærkninger med hensyn til, om tilskudsgrundlag er opgjort i overensstemmelse med gældende regler. Stk. 4. Revisionsprotokollatet/revisionsberetningen skal underskrives af tilskudsmodtagers ledelse. Stk. 5. Revisor skal påse, at tilskudsmodtager indsender en genpart af protokollatet/beretningen til tilskudsyder sammen med revisors erklæring og det reviderede regnskab."
    },
    {
      "provision_ref": "4:37",
      "chapter": "4",
      "section": "37",
      "content": "§ 37. Ved tilskud til tidsmæssigt afgrænsede projekter eller aktiviteter, jf. kapitel 2, skal regnskab, rapport, ledelses- og revisorerklæring samt revisionsprotokollat/revisionsberetning fremsendes senest 3 måneder efter afslutningen af det tilskudsudløsende projekt eller den tilskudsudløsende aktivitet, medmindre andet er fastsat i bevillingsbrevet. Materialet kan sendes ved brug af elektronisk kommunikation. Stk. 2. Delregnskaber og delrapporter fremsendes inden for de frister, der er fastsat i bevillingsbrevet. Stk. 3. Ved standardiserede forsøgsprogrammer, jf. § 3, kan ministeriet i bevillingsbrevet uanset stk. 1 fastsætte, at erklæring, rapport eller delrapport sendes til en forskningsenhed eller lignende, der er tilknyttet programmet."
    },
    {
      "provision_ref": "4:38",
      "chapter": "4",
      "section": "38",
      "content": "§ 38. Ved driftslignende tilskud, jf. kapitel 3, skal årsrapport, rapport, revisorerklæring samt revisionsprotokollat/revisionsberetning fremsendes senest 4 måneder efter regnskabsårets udløb, medmindre andet er fastsat i bevillingsbrevet. Materialet kan sendes ved brug af elektronisk kommunikation. Stk. 2. Delrapporter fremsendes inden for de frister, der er fastsat i bevillingsbrevet."
    },
    {
      "provision_ref": "5:39",
      "chapter": "5",
      "section": "39",
      "content": "§ 39. Bekendtgørelsen træder i kraft den 22. januar 2026. Stk. 2. Bekendtgørelse nr. 41 af 21. januar 2025 om regnskabsaflæggelse, rapportering og revision vedrørende Børne- og Undervisningsministeriets puljemidler m.v. ophæves. Stk. 3. For regnskab og revision af tilskud bevilget til og med den 22. januar 2026 finder de hidtil gældende regler i bekendtgørelse nr. 41 af 21. januar 2025 om regnskabsaflæggelse, rapportering og revision vedrørende Børne- og Undervisningsministeriets puljemidler m.v. anvendelse."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen omfatter 1) regnskabsaflæggelse og rapportering for tilskud til tidsmæssigt afgrænsede projekter eller aktiviteter og driftslignende tilskud fra Børne- og Undervisningsministeriet med tilhørende styrelser (herefter benævnt ministeriet), jf. kapitel 2 og 3, og 2) revision af regnskaber efter nr. 1, jf. kapitel 2 og 3. Stk. 2. Bekendtgørelsen gælder ikke for følgende finanslovkonti: 1) § 20.38.11.70. Tilskud til udbud af danske erhvervsuddannelser på tysk eller engelsk. 2) § 20.38.11.90. Administration af løntilskud til elever i eudfleksforløb. 3) § 20.55.10.80. Forsøgsordning med statslig finansiering af elevbetaling ifm. EGU-elevers højskoleophold. 4) § 20.72.06.55. Administration af VEU-godtgørelse. 5) § 20.89.01.10. Forsøg og udvikling mv. uden tilsagnsordning, dog kun for så vidt angår tilskud, der er omfattet af andre regler om regnskabsaflæggelse. 6) § 20.89.03.10. Driftslignende tilskud til foreninger og organisationer samt udgifter til særskilte aktiviteter med uddannelsesmæssige formål mv. uden tilsagnsordning, dog kun for så vidt angår tilskud, der er omfattet af andre regler om regnskabsaflæggelse.",
      "valid_from": "2026-01-19",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Tilskud: Det beløb, der er fastsat i bevillingsbrevet. 2) Tilskudsmodtager: Den juridiske person, som tilskuddet er tildelt til i bevillingsbrevet.",
      "valid_from": "2026-01-19",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. I denne bekendtgørelse forstås ved standardiserede forsøgsprogrammer ensartede projekter eller aktiviteter, 1) der på forhånd er defineret af ministeriet, 2) som gennemføres på flere institutioner efter godkendelse af ministeriet, og 3) hvor hver af de deltagende institutioner kompenseres med et af ministeriet fastlagt tilskud på højst 100.000 kr.",
      "valid_from": "2026-01-19",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Tilskudsmodtager skal aflægge regnskab for tilskud, der er omfattet af § 1, jf. dog §§ 6 og 7. Stk. 2. Regnskabet udarbejdes til brug for Børne- og Undervisningsministeriet med det formål at give ministeriet et sikkert grundlag for kontrol med tilskuddets anvendelse. Stk. 3. Regnskabet skal omfatte hele det tilskudsudløsende projekt eller hele den tilskudsudløsende aktivitet. Regnskabet skal være rigtigt og skal opstilles som anført i bevillingsbrevet. Dette indebærer, at regnskabets oplysninger om projektet eller aktiviteten og opnåede resultater er korrekte, og at den finansiering og de udgifter, der indgår i regnskabet, er opnået og afholdt i overensstemmelse med de fastsatte generelle og individuelle betingelser for opnåelsen af tilskud. Tilskud fra ministeriet, tilskudsmodtagerens eventuelle egenfinansiering og tilskud m.v. fra anden side til samme projekt eller aktivitet skal fremgå af regnskabet. Stk. 4. Regnskabet skal være underskrevet og dateret af tilskudsmodtagers ledelse, eller en person, ledelsen har bemyndiget til at underskrive. Ledelsen, eller en person, ledelsen har bemyndiget til at underskrive, skal give underskrift i tilknytning til en ledelseserklæring, der omfatter de forhold, der er angivet i § 18, stk. 2, nr. 1-7. Stk. 5. Underskrives regnskabet digitalt, bortfalder kravet i stk. 4 om, at underskriften og underskriftens datering skal gives i tilknytning til ledelseserklæringen. Underskriverens navn skal dog fremgå tydeligt i tilknytning til ledelseserklæringen.",
      "valid_from": "2026-01-19",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Ministeriet kan i bevillingsbrevet fastsætte, at tilskudsmodtager, ud over det endelige regnskab, skal indsende et eller flere delregnskaber, hvis projektet eller aktiviteten strækker sig over mere end 12 måneder og tilskuddet er 500.000 kr. eller derover, eller hvis særlige forhold i øvrigt taler derfor. Stk. 2. Et delregnskab skal være underskrevet og dateret af tilskudsmodtagers ledelse, eller en person, ledelsen har bemyndiget til at underskrive. Ledelsen, eller en person, ledelsen har bemyndiget til at underskrive, skal give underskrift i tilknytning til en ledelseserklæring, der omfatter de forhold, der er angivet i § 18, stk. 2, nr. 1-7. Stk. 3. Underskrives delregnskabet digitalt, bortfalder kravet i stk. 2 om, at underskriften og underskriftens datering skal gives i tilknytning til ledelseserklæringen. Underskriverens navn skal dog fremgå tydeligt i tilknytning til ledelseserklæringen.",
      "valid_from": "2026-01-19",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Ved standardiserede forsøgsprogrammer kan ministeriet i bevillingsbrevet fastsætte, at tilskudsmodtager ikke skal aflægge regnskab, og at den deltagende institution i stedet skal afgive en erklæring om de forhold, der er angivet i § 18, stk. 2, nr. 2 og 3. Stk. 2. Erklæringen skal være underskrevet og dateret af institutionens leder, med mindre andet er angivet i bevillingsbrevet.",
      "valid_from": "2026-01-19",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Ved projekter eller aktiviteter, hvor tilskudsmodtageren også modtager tilskud fra en anden statslig myndighed, kan ministeriet i bevillingsbrevet fastsætte, at der ikke skal aflægges regnskab efter denne bekendtgørelses regler. Tilskudsmodtager skal i stedet for aflægge regnskab for projektet eller aktiviteten til den anden statslige myndighed efter denne myndigheds gældende regler. Tilskudsmodtager skal dog sende en kopi af regnskabet til ministeriet.",
      "valid_from": "2026-01-19",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Tilskudsmodtager skal i overensstemmelse med § 12 i bogføringsloven eller § 44 i bekendtgørelsen om statens regnskabsvæsen mv. (regnskabsbekendtgørelsen) opbevare regnskabsmaterialet på betryggende vis i 5 år fra udgangen af det regnskabsår, materialet vedrører. Stk. 2. Tilskudsmodtager skal stille det i stk. 1 nævnte materiale til rådighed for ministeriet, i det omfang ministeriet anmoder om det.",
      "valid_from": "2026-01-19",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Tilskudsmodtager eller den deltagende institution, jf. § 3, skal udarbejde en rapport om anvendelsen af tilskuddet. Det skal fremgå af rapporten, hvordan og i hvilken grad formålet med projektet eller aktiviteten er blevet opfyldt.",
      "valid_from": "2026-01-19",
      "valid_to": null
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Ministeriet kan i bevillingsbrevet fastsætte, at tilskudsmodtager skal afgive en eller flere delrapporter ud over den endelige rapport, hvis projektet eller aktiviteten strækker sig over mere end 12 måneder og tilskuddet er 500.000 kr. eller derover, eller hvis særlige forhold i øvrigt taler derfor.",
      "valid_from": "2026-01-19",
      "valid_to": null
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Revisionen skal udføres af en person, der er godkendt som statsautoriseret eller registreret revisor efter lov om godkendte revisorer og revisionsvirksomheder (revisorloven). Stk. 2. Revisionen udføres efter aftale mellem tilskudsmodtager og den godkendte revisor. Det påhviler den godkendte revisor at påse, at forudsætningerne for, at revisor kan acceptere og gennemføre opgaven, er opfyldt. Stk. 3. Gennemførelsen af revisionen i overensstemmelse med denne bekendtgørelse er en betingelse for, at tilskudsmodtager kan oppebære tilskud fra Børne- og Undervisningsministeriet. De vilkår for revisors opgave, der følger af denne bekendtgørelse, kan ikke tilsidesættes ved aftale mellem revisor og tilskudsmodtager. Stk. 4. I tilfælde af revisorskift i projektperioden skal den tiltrædende revisor rette henvendelse til den fratrædende revisor, der har pligt til at oplyse om årsagerne til fratrædelsen.",
      "valid_from": "2026-01-19",
      "valid_to": null
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Regnskabet efter § 4 skal revideres, hvis tilskuddet er 100.000 kr. eller derover, medmindre tilskudsmodtager er omfattet af §§ 13-16.",
      "valid_from": "2026-01-19",
      "valid_to": null
    },
    {
      "provision_ref": "2:13",
      "chapter": "2",
      "section": "13",
      "content": "§ 13. Er tilskudsmodtager en statsinstitution, der revideres af Rigsrevisionen, skal regnskabet ikke undergives særskilt revision.",
      "valid_from": "2026-01-19",
      "valid_to": null
    },
    {
      "provision_ref": "2:14",
      "chapter": "2",
      "section": "14",
      "content": "§ 14. Er tilskudsmodtager en statsfinansieret selvejende uddannelsesinstitution, der revideres i henhold til en aftale om intern revision efter rigsrevisorlovens § 9, skal regnskabet ikke undergives særskilt revision, medmindre tilskuddet er 1 mio. kr. eller derover.",
      "valid_from": "2026-01-19",
      "valid_to": null
    },
    {
      "provision_ref": "2:15",
      "chapter": "2",
      "section": "15",
      "content": "§ 15. Er tilskudsmodtager en uddannelsesinstitution, der ikke er omfattet af § 13 og § 14, og som skal indsende årsrapport til ministeriet, skal regnskabet ikke undergives særskilt revision, medmindre tilskuddet er 500.000 kr. eller derover.",
      "valid_from": "2026-01-19",
      "valid_to": null
    },
    {
      "provision_ref": "2:16",
      "chapter": "2",
      "section": "16",
      "content": "§ 16. Er tilskudsmodtager en kommunal institution, der er omfattet af en kommunal revisionsordning efter kommunestyrelsesloven, eller en regional institution, der er omfattet af en revisionsordning efter regionsloven, skal regnskabet ikke undergives særskilt revision, medmindre tilskuddet er 500.000 kr. eller derover.",
      "valid_from": "2026-01-19",
      "valid_to": null
    },
    {
      "provision_ref": "2:17",
      "chapter": "2",
      "section": "17",
      "content": "§ 17. Ministeriet kan i bevillingsbrevet fastsætte, at et eller flere delregnskaber, jf. § 5, skal undergives revision, hvis særlige forhold taler derfor.",
      "valid_from": "2026-01-19",
      "valid_to": null
    },
    {
      "provision_ref": "2:18",
      "chapter": "2",
      "section": "18",
      "content": "§ 18. Revisionen foretages i overensstemmelse med internationale standarder om revision og de yderligere krav, der er gældende i Danmark, samt god offentlig revisionsskik, således som dette begreb er fastlagt i rigsrevisorlovens § 3, og nærmere præciseret i standarderne for offentlig revision samt i denne bekendtgørelses §18 stk. 2 og 3 og §§ 19-22. For kommunerne gælder kommunestyrelseslovens § 42. For regionerne gælder regionslovens § 28. Dette indebærer, at revisor gennemfører juridisk-kritiske revisioner og forvaltningsrevisioner som led i opgaven. Stk. 2. Ved revisionen skal revisor efterprøve følgende: 1) Om regnskabet er rigtigt, dvs. uden væsentlige fejl og mangler. 2) Om tilskudsbetingelserne i bevillingsbrevet er opfyldt. 3) Om tilskuddet er anvendt til formålet. 4) Om tilskudsmodtager har udvist sparsommelighed ved forvaltningen af de midler, der er omfattet af regnskabet. 5) Om de oplysninger, som tilskudsmodtager har meddelt ministeriet om opfyldelsen af projektets eller aktivitetens formål og mål, herunder resultatkravene i de tilfælde, hvor ministeriet har stillet krav om det, er dokumenterede. 6) Om tilskudsmodtager har foretaget en faglig afrapportering i de tilfælde, hvor ministeriet har stillet krav om det, og at de data, der ligger til grund herfor, er pålidelige. 7) Om de dispositioner, der er omfattet af regnskabsaflæggelsen, er i overensstemmelse med meddelte bevillinger, love og andre forskrifter samt med indgåede aftaler og sædvanlig praksis.",
      "valid_from": "2026-01-19",
      "valid_to": null
    },
    {
      "provision_ref": "2:19",
      "chapter": "2",
      "section": "19",
      "content": "§ 19. Tilskudsmodtager skal give revisor de oplysninger, som må anses af betydning for bedømmelsen af regnskabet og for revisors vurdering af forvaltningen, herunder om mål og opnåede resultater. Tilskudsmodtager skal give revisor adgang til at foretage de undersøgelser, som revisor finder nødvendige, og skal sørge for, at revisor får de oplysninger og den bistand, som revisor anser for nødvendig for udførelsen af sit hverv.",
      "valid_from": "2026-01-19",
      "valid_to": null
    },
    {
      "provision_ref": "2:20",
      "chapter": "2",
      "section": "20",
      "content": "§ 20. Bliver revisor opmærksom på lovovertrædelser eller tilsidesættelser af forskrifter af væsentlig betydning i forbindelse med midlernes forvaltning, påhviler det revisor straks at give tilskudsmodtager meddelelse herom og at påse, at tilskudsmodtagers ledelse inden 3 uger giver ministeriet meddelelse herom. I modsat fald er det revisors pligt at orientere ministeriet. Revisors bemærkninger sendes sammen med meddelelsen. Stk. 2. Det samme gælder, hvis 1) gennemførelsen af projektet, hvortil der ydes tilskud, er usikker af økonomiske eller andre årsager, eller 2) revisor agter at fratræde opgaven, fordi forudsætningerne for gennemførelsen af en revision i overensstemmelse med gældende etiske og faglige krav og standarder ikke længere er til stede, og dette skyldes forhold hos tilskudsmodtageren.",
      "valid_from": "2026-01-19",
      "valid_to": null
    },
    {
      "provision_ref": "2:21",
      "chapter": "2",
      "section": "21",
      "content": "§ 21. Revisor skal udarbejde en erklæring om den udførte revision, hvoraf det skal fremgå, at opgaven udføres på grundlag af bestemmelserne i denne bekendtgørelse. Stk. 2. Revisor skal oplyse i erklæringen, at regnskabet er revideret i overensstemmelse med standarderne for offentlig revision. Eventuelle forbehold, fremhævelser om henholdsvis revision og regnskab samt andre rapporteringsforpligtelser skal fremgå af erklæringen. Revisor skal anvende det gældende erklæringsparadigme, som kan findes på Rigsrevisionens hjemmeside, www.rigsrevisionen.dk. Stk. 3. Revisor skal i tilknytning til sin revisorerklæring angive sit MNE-nummer, jf. Erhvervsstyrelsens register over godkendte revisorer og revisionsvirksomheder.",
      "valid_from": "2026-01-19",
      "valid_to": null
    },
    {
      "provision_ref": "2:22",
      "chapter": "2",
      "section": "22",
      "content": "§ 22. Revisor skal udarbejde et revisionsprotokollat/en revisionsberetning, der skal indeholde de oplysninger, som revisor skriftligt kommunikerer til tilskudsmodtagerens øverste ledelse som led i opgaven. Stk. 2. Revisionsprotokollatet/revisionsberetningen skal indeholde revisors rapportering af konklusionerne af alle juridisk-kritiske revisioner og forvaltningsrevisioner, som revisor gennemfører i overensstemmelse med standarderne for offentlig revision. Revisor skal redegøre for arten og omfanget af de udførte revisionsarbejder og konklusionen herpå. Revisor skal som minimum oplyse om pkt. 1-7 i § 18, stk. 2, når der er udført revision. Stk. 3. Revisionsprotokollatet/revisionsberetningen kan afgives i tilslutning til erklæringen. Stk. 4. Revisionsprotokollatet/revisionsberetningen skal underskrives af tilskudsmodtagers ledelse. Stk. 5. Revisor skal påse, at tilskudsmodtager indsender en genpart af protokollatet/beretningen til tilskudsyder sammen med revisors erklæring og det reviderede regnskab.",
      "valid_from": "2026-01-19",
      "valid_to": null
    },
    {
      "provision_ref": "3:23",
      "chapter": "3",
      "section": "23",
      "content": "§ 23. Tilskudsmodtager skal aflægge en årsrapport efter bestemmelserne i årsregnskabsloven ved tilskud, hvor det af tekstanmærkninger eller anmærkningsteksten i finansloven fremgår, at formålet er drift eller driftslignende, jf. dog § 24. Et regnskabsår er 12 på hinanden følgende måneder. Stk. 2. Tilskud fra ministeriet skal mindst fremgå af en note til resultatopgørelsen i årsrapporten, hvori de omkostninger, som tilskuddet er blevet anvendt til, også skal være specificeret. Stk. 3. Årsrapporten skal være underskrevet og dateret af tilskudsmodtagers ledelse. Ledelsen skal give underskrift i tilknytning til en ledelsespåtegning, hvori ledelsen erklærer: 1) Om årsrapporten er retvisende, dvs. at årsrapporten ikke indeholder væsentlige fejlinformationer eller udeladelser. 2) Om de dispositioner, som er omfattet af regnskabsaflæggelsen, er i overensstemmelse med meddelte bevillinger, love og andre forskrifter samt med indgåede aftaler og sædvanlig praksis. Stk. 4. Underskrives årsrapporten digitalt, bortfalder kravet i stk. 3 om, at underskriften og underskriftens datering skal gives i tilknytning til ledelsespåtegningen. Underskriverens navn skal dog fremgå tydeligt i tilknytning til ledelsespåtegningen.",
      "valid_from": "2026-01-19",
      "valid_to": null
    },
    {
      "provision_ref": "3:24",
      "chapter": "3",
      "section": "24",
      "content": "§ 24. Ministeriet fastsætter i bevillingsbrevet, at tilskudsmodtager skal aflægge et regnskab efter kapitel 2, hvis særlige forhold taler derfor.",
      "valid_from": "2026-01-19",
      "valid_to": null
    },
    {
      "provision_ref": "3:25",
      "chapter": "3",
      "section": "25",
      "content": "§ 25. Tilskudsmodtager skal i overensstemmelse med § 12 i bogføringsloven opbevare regnskabsmaterialet på betryggende vis i 5 år fra udgangen af det kalenderår, som materialet vedrører. Stk. 2. Tilskudsmodtager skal stille det i stk. 1 nævnte materiale til rådighed for ministeriet, i det omfang ministeriet anmoder om det.",
      "valid_from": "2026-01-19",
      "valid_to": null
    },
    {
      "provision_ref": "3:26",
      "chapter": "3",
      "section": "26",
      "content": "§ 26. Tilskudsmodtager skal udarbejde en rapport. Det skal fremgå af rapporten, hvordan og i hvilken grad formålet med tilskuddet og målene for de tilskudsudløsende aktiviteter er blevet opfyldt.",
      "valid_from": "2026-01-19",
      "valid_to": null
    },
    {
      "provision_ref": "3:27",
      "chapter": "3",
      "section": "27",
      "content": "§ 27. Ministeriet fastsætter i bevillingsbrevet, at tilskudsmodtager skal afgive en eller flere delrapporter ud over den endelige rapport, hvis tilskuddet er 2.000.000 kr. eller derover, eller hvis særlige forhold i øvrigt taler derfor.",
      "valid_from": "2026-01-19",
      "valid_to": null
    },
    {
      "provision_ref": "3:28",
      "chapter": "3",
      "section": "28",
      "content": "§ 28. Revisionen skal udføres af en person, der er godkendt som statsautoriseret eller registreret revisor efter lov om godkendte revisorer og revisionsvirksomheder (revisorloven). Stk. 2. Revisionen udføres efter aftale mellem tilskudsmodtager og den godkendte revisor. Det påhviler den godkendte revisor at påse, at forudsætningerne for, at revisor kan acceptere og gennemføre opgaven, er opfyldt. Stk. 3. Gennemførelsen af revisionen i overensstemmelse med denne bekendtgørelse er en betingelse for, at tilskudsmodtager kan oppebære tilskud fra Børne- og Undervisningsministeriet. De vilkår for revisors opgave, der følger af denne bekendtgørelse, kan ikke tilsidesættes ved aftale mellem revisor og tilskudsmodtager. Stk. 4. I tilfælde af revisorskift skal den tiltrædende revisor rette henvendelse til den fratrædende revisor, der har pligt til at oplyse årsagerne til fratrædelsen.",
      "valid_from": "2026-01-19",
      "valid_to": null
    },
    {
      "provision_ref": "3:29",
      "chapter": "3",
      "section": "29",
      "content": "§ 29. Hvis tilskuddet er under 500.000 kr., skal årsregnskabet ikke revideres. Stk. 2. Årsregnskabet skal dog som minimum forsynes med en erklæring fra en statsautoriseret eller registeret revisor om opstilling af finansielle oplysninger (ISRS 4410), hvis tilskuddet er fra og med 100.000 og indtil 500.000 kr.",
      "valid_from": "2026-01-19",
      "valid_to": null
    },
    {
      "provision_ref": "3:30",
      "chapter": "3",
      "section": "30",
      "content": "§ 30. Hvis tilskuddet er 500.000 kr. eller derover, skal årsregnskabet revideres efter §§ 32-36.",
      "valid_from": "2026-01-19",
      "valid_to": null
    },
    {
      "provision_ref": "3:31",
      "chapter": "3",
      "section": "31",
      "content": "§ 31. Hvis regnskabet aflægges efter § 24, skal regnskabet revideres som angivet i kapitel 2.",
      "valid_from": "2026-01-19",
      "valid_to": null
    },
    {
      "provision_ref": "3:32",
      "chapter": "3",
      "section": "32",
      "content": "§ 32. Revisionen foretages i overensstemmelse med internationale standarder om revision og de yderligere krav, der er gældende i Danmark, samt god offentlig revisionsskik, således som dette begreb er fastlagt i rigsrevisorlovens § 3, og nærmere præciseret i standarderne for offentlig revision samt i denne bekendtgørelses §§ 33-36. For kommunale tilskudsmodtagere gælder kommunestyrelseslovens § 42. For regionale tilskudsmodtagere gælder regionslovens § 28. Dette indebærer, at revisor gennemfører juridisk-kritiske revisioner og forvaltningsrevisioner som led i opgaven.",
      "valid_from": "2026-01-19",
      "valid_to": null
    },
    {
      "provision_ref": "3:33",
      "chapter": "3",
      "section": "33",
      "content": "§ 33. Tilskudsmodtager skal give revisor de oplysninger, som må anses af betydning for bedømmelsen af årsrapporten og for revisors vurdering af forvaltningen, herunder mål og opnåede resultater. Tilskudsmodtager skal give revisor adgang til at foretage de undersøgelser, som revisor finder nødvendige, og skal sørge for, at revisor får de oplysninger og den bistand, som revisor anser for nødvendig for udførelsen af sit hverv.",
      "valid_from": "2026-01-19",
      "valid_to": null
    },
    {
      "provision_ref": "3:34",
      "chapter": "3",
      "section": "34",
      "content": "§ 34. Bliver revisor opmærksom på lovovertrædelser eller tilsidesættelser af forskrifter af væsentlig betydning i forbindelse med midlernes forvaltning, påhviler det revisor straks at give tilskudsmodtager meddelelse derom og påse, at tilskudsmodtager inden 3 uger giver ministeriet meddelelse herom. I modsat fald er det revisors pligt at orientere ministeriet. Revisors bemærkninger sendes sammen med meddelelsen. Stk. 2. Det samme gælder, hvis 1) fortsættelse af driften er usikker af økonomiske eller andre årsager, eller 2) revisor agter at fratræde opgaven, fordi forudsætningerne for gennemførelsen af en revision i overensstemmelse med gældende etiske og faglige krav og standarder ikke længere er til stede, og dette skyldes forhold hos tilskudsmodtageren.",
      "valid_from": "2026-01-19",
      "valid_to": null
    },
    {
      "provision_ref": "3:35",
      "chapter": "3",
      "section": "35",
      "content": "§ 35. Revisor skal udforme en revisorerklæring om den udførte revision, der skal fremgå af årsrapporten som en påtegning af det reviderede årsregnskab. Det skal fremgå af revisors påtegning, at opgaven udføres på grundlag af bestemmelserne i denne bekendtgørelse. Stk. 2. Revisor skal oplyse i påtegningen, at revisor har udført sin revision i overensstemmelse med standarderne for offentlig revision. Eventuelle forbehold, fremhævelser om henholdsvis revision og regnskab samt andre rapporteringsforpligtelser skal fremgå af erklæringen. Stk. 3. Revisor skal i tilknytning til sin revisorerklæring angive sit MNE-nummer, jf. Erhvervsstyrelsens register over godkendte revisorer og revisionsvirksomheder.",
      "valid_from": "2026-01-19",
      "valid_to": null
    },
    {
      "provision_ref": "3:36",
      "chapter": "3",
      "section": "36",
      "content": "§ 36. Revisor skal udarbejde et revisionsprotokollat/en revisionsberetning, der skal indeholde de oplysninger, som revisor skriftligt kommunikerer til tilskudsmodtagers øverste ledelse som led i opgaven. Stk. 2. Revisionsprotokollatet/revisionsberetningen skal indeholde rapportering af konklusionerne af alle juridisk-kritiske revisioner og forvaltningsrevisioner, som revisor gennemfører i overensstemmelse med standarderne for offentlig revision. Revisor skal redegøre for arten og omfanget af de udførte revisionsarbejder og konklusionen herpå. Revisor skal som minimum oplyse om følgende, når der er udført revision: 1) Væsentlige spørgsmål vedrørende revisionen, herunder især væsentlig usikkerhed, fejl eller mangler vedrørende tilskudsmodtagers bogholderi, regnskabsvæsen eller interne kontrol. 2) Den udførte forvaltningsrevision. Revisor skal navnlig oplyse om revisors undersøgelser, vurderinger og konklusioner i henhold til standarderne for offentlig revision samt om dispositioner uden for tilskudsmodtagerens formål. 3) Andre ydelser end revision, der er leveret til den reviderede tilskudsmodtager af revisionsvirksomheden. Stk. 3. Det skal i revisionsprotokollatet/revisionsberetningen til årsregnskabet oplyses: 1) Hvorvidt revisor opfylder lovgivningens krav til revisors uafhængighed. 2) Hvorvidt revisor under revisionen har modtaget alle de oplysninger, der er anmodet om. 3) Hvorvidt revisionen har givet anledning til bemærkninger med hensyn til, om Børne- og Undervisningsministeriets tilskud er anvendt i overensstemmelse med de givne vilkår. 4) Hvorvidt revisionen har givet anledning til bemærkninger med hensyn til, om tilskudsgrundlag er opgjort i overensstemmelse med gældende regler. Stk. 4. Revisionsprotokollatet/revisionsberetningen skal underskrives af tilskudsmodtagers ledelse. Stk. 5. Revisor skal påse, at tilskudsmodtager indsender en genpart af protokollatet/beretningen til tilskudsyder sammen med revisors erklæring og det reviderede regnskab.",
      "valid_from": "2026-01-19",
      "valid_to": null
    },
    {
      "provision_ref": "4:37",
      "chapter": "4",
      "section": "37",
      "content": "§ 37. Ved tilskud til tidsmæssigt afgrænsede projekter eller aktiviteter, jf. kapitel 2, skal regnskab, rapport, ledelses- og revisorerklæring samt revisionsprotokollat/revisionsberetning fremsendes senest 3 måneder efter afslutningen af det tilskudsudløsende projekt eller den tilskudsudløsende aktivitet, medmindre andet er fastsat i bevillingsbrevet. Materialet kan sendes ved brug af elektronisk kommunikation. Stk. 2. Delregnskaber og delrapporter fremsendes inden for de frister, der er fastsat i bevillingsbrevet. Stk. 3. Ved standardiserede forsøgsprogrammer, jf. § 3, kan ministeriet i bevillingsbrevet uanset stk. 1 fastsætte, at erklæring, rapport eller delrapport sendes til en forskningsenhed eller lignende, der er tilknyttet programmet.",
      "valid_from": "2026-01-19",
      "valid_to": null
    },
    {
      "provision_ref": "4:38",
      "chapter": "4",
      "section": "38",
      "content": "§ 38. Ved driftslignende tilskud, jf. kapitel 3, skal årsrapport, rapport, revisorerklæring samt revisionsprotokollat/revisionsberetning fremsendes senest 4 måneder efter regnskabsårets udløb, medmindre andet er fastsat i bevillingsbrevet. Materialet kan sendes ved brug af elektronisk kommunikation. Stk. 2. Delrapporter fremsendes inden for de frister, der er fastsat i bevillingsbrevet.",
      "valid_from": "2026-01-19",
      "valid_to": null
    },
    {
      "provision_ref": "5:39",
      "chapter": "5",
      "section": "39",
      "content": "§ 39. Bekendtgørelsen træder i kraft den 22. januar 2026. Stk. 2. Bekendtgørelse nr. 41 af 21. januar 2025 om regnskabsaflæggelse, rapportering og revision vedrørende Børne- og Undervisningsministeriets puljemidler m.v. ophæves. Stk. 3. For regnskab og revision af tilskud bevilget til og med den 22. januar 2026 finder de hidtil gældende regler i bekendtgørelse nr. 41 af 21. januar 2025 om regnskabsaflæggelse, rapportering og revision vedrørende Børne- og Undervisningsministeriets puljemidler m.v. anvendelse.",
      "valid_from": "2026-01-19",
      "valid_to": null
    }
  ],
  "definitions": []
}
