{
  "id": "2023:579",
  "type": "statute",
  "title": "Bekendtgørelse om autorisation til installering, eftersyn, kontrol og reparation af takografer",
  "short_name": "BEK H#LOKDOK04",
  "status": "in_force",
  "issued_date": "2023-05-25",
  "url": "https://www.retsinformation.dk/eli/lta/2023/579/xml",
  "description": "Retsinformation source. DocumentId=DG000612; AccessionNumber=B20230057905; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. I denne bekendtgørelse forstås ved: 1) Takografforordningen: Europa-Parlamentets og Rådets forordning (EU) nr. 165/2014 af 4. februar 2014 om takografer inden for vejtransport, om ophævelse af Rådets forordning (EØF) nr. 3821/85 om kontrolapparatet inden for vejtransport og om ændring af Europa-Parlamentets og Rådets forordning (EF) nr. 561/2006 om harmonisering af visse sociale bestemmelser inden for vejtransport. 2) Kontrolapparatforordningen: Rådets forordning (EØF) nr. 3821/85 af 20. december 1985 om kontrolapparatet inden for vejtransport, som ændret ved Rådets forordning (EF) nr. 2135/98 af 24. september 1998 om ændring af forordning (EØF) nr. 3821/85 om kontrolapparatet inden for vejtransport og direktiv 88/599/EØF vedrørende gennemførelse af forordning (EØF) nr. 3820/85 og (EØF) nr. 3821/85, og Kommissionens forordning (EF) nr. 1360/2002 af 13. juni 2002 om syvende tilpasning til den tekniske udvikling af Rådets forordning (EØF) nr. 3821/85 om kontrolapparatet inden for vejtransport. 3) Gennemførelsesforordningen: Kommissionens gennemførelsesforordning (EU) 2016/799 af 18. marts 2016 om gennemførelse af Europa-Parlamentets og Rådets forordning (EU) nr. 165/2014 om fastsættelse af forskrifter for konstruktion, afprøvning, installering, brug og reparation af takografer og deres komponenter, som ændret ved Kommissionens gennemførelsesforordning (EU) 2018/502 af 28. februar 2018 om ændring af gennemførelsesforordning (EU) 2016/799 om fastsættelse af forskrifter for konstruktion, afprøvning, installering, brug og reparation af takografer og deres komponenter. 4) AETR: Europæisk overenskomst om arbejdet for besætninger på køretøjer i international vejtransport. 5) A-autorisation: Autorisation til at installere, efterse, kontrollere og reparere analoge takografer. 6) I-autorisation: Autorisation til at installere, efterse, kontrollere og reparere digitale og intelligente takografer."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Installatører, værksteder og køretøjsfabrikanter, der er etableret i Danmark, skal have autorisation for at kunne installere, efterse, kontrollere og reparere takografer. Stk. 2. Færdselsstyrelsen udsteder autorisation efter stk. 1, når følgende betingelser er opfyldt: 1) Det udstyr, som er nødvendigt for at kunne installere, efterse, kontrollere og reparere takografer forefindes, jf. § 3. 2) Der foreligger et kvalitetsledelsessystem, jf. § 4. 3) Personalet er behørigt uddannet, jf. § 6. 4) Det bekræftes, at installatøren, værkstedet eller køretøjsfabrikanten ikke er under konkursbehandling eller likvidation. 5) Installatøren, værkstedet eller køretøjsfabrikanten og den stedlige, daglige leder ikke er dømt for et strafbart forhold, der medfører nærliggende fare for misbrug af autorisationen, jf. straffelovens § 78, stk. 2. Stk. 3. En A- eller I-autorisation kan også anvendes til at installere, efterse, kontrollere og reparere takografer omfattet af de tilsvarende regler i AETR."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Autorisation efter § 2, stk. 2, er betinget af, at Færdselsstyrelsen har kontrolleret, at det udstyr, som er nødvendigt for at kunne installere, efterse, kontrollere og reparere takografer forefindes hos installatøren, værkstedet eller køretøjsfabrikanten. Stk. 2. Installatører, værksteder og køretøjsfabrikanter, der ønsker I-autorisation, skal opfylde pkt. 2 i bilag 1 for udstedelse af autorisation. Stk. 3. Installatører, værksteder og køretøjsfabrikanter, der ønsker A-autorisation, skal opfylde pkt. 1 i bilag 1 for udstedelse af autorisation."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. For at få en autorisation efter § 2, stk. 2, skal installatøren, værkstedet og køretøjsfabrikanten dokumentere, at der er udformet et kvalitetsledelsessystem, der er tilpasset virksomhedens forretningsområde, og som indeholder: 1) Beskrivelse af arbejdsområde og arbejdsprocesser, herunder hvordan det sikres, at kravene i § 2, stk. 2, nr. 1 og 3, er overholdt. 2) Beskrivelse af virksomhedens egenkontrol af de udførte installeringer, eftersyn, kontroller og reparationer. 3) Beskrivelse af, hvordan opbevaring og brug af plomber, plombematricer/-dorne, installationsplader og andet udstyr, som kan bruges til at ændre indstillingen af takografer, eller som indeholder data, sikres. 4) Beskrivelse af, hvordan værkstedskort sikres, herunder en fortegnelse over værkstedskort, opbevaring af værkstedskort, procedurer ved inddragelse og aflevering af værkstedskort m.v., jf. dog stk. 2. 5) Beskrivelse af procedure for behandling af afvigelser og udførelse af korrigerende handlinger. 6) Procedure for virksomhedens egen efterprøvning af kvalitetsledelsessystemets egnethed og effektivitet. Stk. 2. Stk. 1, nr. 4, gælder ikke virksomheder som kun har en A-autorisation. Stk. 3. Kvalitetsledelsessystemet skal dokumenteres i form af en manual eller en samling af dokumenter, der på systematisk og overskuelig måde redegør for de i stk. 1 nævnte betingelser. Dokumentationen kan opbevares elektronisk."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Installatøren, værkstedet og køretøjsfabrikanten skal udpege en person, der skal varetage installatørens, værkstedets og køretøjsfabrikantens egenkontrol af det udførte arbejde. Stk. 2. Installatøren, værkstedet og køretøjsfabrikanten skal desuden udpege en person, der skal varetage sikring af følgende: 1) Opbevaring og brug af udstyr, jf. bilag 1. 2) Håndtering af værkstedskort, jf. § 4, stk. 1, nr. 4. Stk. 3. Den eller de personer, der udpeges efter stk. 1-2, skal opfylde kravene i § 6. Stk. 4. Installatøren, værkstedet og køretøjsfabrikanten skal endvidere sikre, at de personer, der skal installere, efterse, kontrollere og reparere takografer, opfylder kravene i § 6."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Personer, der skal installere, efterse, kontrollere og reparere takografer, der er omfattet af installatørens, værkstedets eller køretøjsfabrikantens autorisation, skal have gennemgået en relevant uddannelse for den eller de typer af takografer, som virksomheden har autorisation til at installere, efterse, kontrollere og reparere. Den relevante uddannelse skal ske hos et godkendt uddannelsessted. Stk. 2. Personer, der skal installere, efterse, kontrollere og reparere takografer, jf. stk. 1, skal løbende efteruddannes i takt med den tekniske, administrative og lovgivningsmæssige udvikling på området, dog senest 5 år efter, at den seneste uddannelse eller efteruddannelse er gennemført. Stk. 3. Efter gennemførelse af den relevante uddannelse udstedes der et uddannelsesbevis, som forevises som dokumentation for opfyldelse af kravet om behørig uddannet, jf. § 2, stk. 2, nr. 3. Uddannelsesstedet attesterer ved udstedelse af uddannelsesbevis, at de personer, der har gennemført uddannelsen, har opnået tilstrækkelig viden og kompetencer i forhold til installering, eftersyn, kontrol og reparation af den eller de pågældende typer af takografer."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Som dokumentation for opfyldelse af kravet i § 2, stk. 2, nr. 5, indhenter Færdselsstyrelsen efter samtykke fra ansøgeren oplysninger fra Kriminalregisteret. Er ansøger et selskab, eller er ejeren af en personligt drevet virksomhed ikke stedlig daglig leder i virksomheden, indhenter Færdselsstyrelsen efter samtykke fra den stedlige, daglige leder tillige oplysninger om denne fra Kriminalregistret."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Ansøgning om autorisation indgives til Færdselsstyrelsen. Stk. 2. Ansøgningen indgives på en særlig ansøgningsblanket og vedlægges dokumentation for, at personalet er behørigt uddannet og samtykke til indhentelse af straffeoplysninger, jf. § 7."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Autorisation meddeles ved et autorisationsbevis med et autorisationsnummer. Stk. 2. Installatøren, værkstedet og køretøjsfabrikanten skal opsætte autorisationsbeviset, så det er synligt for kunderne. Udføres installering, eftersyn, kontrol eller reparation fra en servicebil, skal autorisationsbevis eller en kopi heraf medbringes og fremvises på forlangende."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. En autoriseret installatør, et autoriseret værksted og en autoriseret køretøjsfabrikant skal til enhver tid opfylde kravene i § 2, stk. 2. Stk. 2. Installatøren, værkstedet og køretøjsfabrikanten må kun installere, efterse, kontrollere og reparere den eller de typer af takografer, som er omfattet af deres autorisation. Installation, eftersyn, kontrol og reparation skal ske i overensstemmelse med bilag 1, kontrolapparatforordningen, takografforordningen og gennemførelsesforordningens krav. Stk. 3. Installatøren, værkstedet og køretøjsfabrikanten skal sikre, at kvalitetsledelsessystemet efter § 4 er implementeret, og at det til enhver tid er opdateret og løbende evalueres. Stk. 4. Installatøren, værkstedet og køretøjsfabrikanten skal sikre 1) egenkontrol af det udførte arbejde, 2) opbevaring og brug af udstyr, jf. bilag 1, og 3) håndtering af værkstedskort, jf. § 4, stk. 1, nr. 4. Stk. 5. Installatøren, værkstedet og køretøjsfabrikanten skal sikre, at aftrykket i plomben med plombematricer/-dorne er korrekt udført i overensstemmelse med kravene i bilag 3 og er letlæseligt."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Installatøren, værkstedet og køretøjsfabrikanten skal straks indberette til Færdselsstyrelsen, hvis plombematricer/-dorne bortkommer. Stk. 2. Inddrager installatøren, værkstedet eller køretøjsfabrikanten et værkstedskort, fordi en medarbejder misbruger det eller på anden måde ikke overholder retningslinjerne i kvalitetsledelsessystemet for brug af kort eller PIN-kode, eller tilbageleverer medarbejderen sit værkstedskort ved ansættelsens ophør, skal installatøren, værkstedet eller køretøjsfabrikanten straks indsende kortet til Færdselsstyrelsen. Kortet indsendes med oplysning om årsagen til indsendelsen. Stk. 3. Værkstedet skal opbevare kontrolrapporter i henhold til takografforordningens artikel 23, stk. 4, i 2 år fra det tidspunkt, hvor kontrolrapporten blev udfærdiget."
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Færdselsstyrelsen godkender uddannelsessteder, der udbyder uddannelse og efteruddannelse i installering, eftersyn, kontrol og reparation af takografer. Stk. 2. Uddannelser og efteruddannelser i installering, eftersyn, kontrol og reparation af takografer skal opfylde kravene i bilag 2. Stk. 3. Ved ansøgning om godkendelse som uddannelsessted i installering, eftersyn, kontrol og reparation af takografer efter stk. 1 skal ansøgeren dokumentere, at de undervisere, som forestår uddannelsen, har en særlig viden om den eller de typer af takografer, der undervises i. Stk. 4. Færdselsstyrelsen kan fastsætte nærmere vilkår til godkendelse efter stk. 1."
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Uddannelsesstedet udsteder et uddannelsesbevis til personer, som har gennemført en uddannelse eller efteruddannelse i installering, eftersyn, kontrol og reparation af takografer. Stk. 2. Uddannelsesstedet attesterer ved udstedelse af uddannelsesbevis efter stk. 1, at deltageren har opnået tilstrækkelig viden og kompetencer til at installere, efterse, kontrollere og reparere den eller de pågældende typer af takografer."
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Færdselsstyrelsen kan tilbagekalde en godkendelse af et uddannelsessted, hvis uddannelsesstedet ikke længere lever op til betingelserne for sin godkendelse."
    },
    {
      "provision_ref": "5:15",
      "chapter": "5",
      "section": "15",
      "content": "§ 15. Færdselsstyrelsen kan efter ansøgning godkende en tilsynsvirksomhed til at kontrollere installatørers og værksteders procedurer for håndtering af takografer jf. § 4, herunder de trufne sikkerhedsforanstaltninger og håndtering af værkstedskort. Stk. 2. Ved ansøgning om godkendelse som tilsynsvirksomhed skal ansøgeren dokumentere at have de fornødne kvalifikationer til at kontrollere installatørers og værksteders procedurer for håndtering af takografer jf. § 4, herunder de trufne sikkerhedsforanstaltninger og håndtering af værkstedskort. Stk. 3. En tilsynsvirksomhed skal ved udførelse af sit tilsyn være upartisk og uafhængig."
    },
    {
      "provision_ref": "5:16",
      "chapter": "5",
      "section": "16",
      "content": "§ 16. Tilsynsvirksomheden påser, jf. § 18, hvert andet år installatørens og værkstedets procedurer for håndtering af takografer jf. § 4, herunder de trufne sikkerhedsforanstaltninger og håndteringen af værkstedskort. Tilsynsvirksomheden udarbejder en rapport om det pågældende tilsyn, som sendes til Færdselsstyrelsens senest 1 måned efter tilsynet. Stk. 2. Den i stk. 1 nævnte rapport skal udfærdiges på en blanket udarbejdet af Færdselsstyrelsen."
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Færdselsstyrelsen kan i særlige tilfælde tilbagekalde en godkendelse af en tilsynsvirksomhed."
    },
    {
      "provision_ref": "6:18",
      "chapter": "6",
      "section": "18",
      "content": "§ 18. Installatøren og værkstedet skal mindst én gang hvert andet år lade en tilsynsvirksomhed, der er godkendt af Færdselsstyrelsen, påse deres procedurer for håndtering af takografer jf. § 4, herunder de trufne sikkerhedsforanstaltninger og håndteringen af værkstedskort. Stk. 2. Installatøren og værkstedet er forpligtet til at give en tilsynsvirksomhed alle nødvendige oplysninger til brug for tilsynet efter stk. 1. Stk. 3. Udgifterne ved tilsyn og udfærdigelse af tilsynsrapport afholdes af installatøren eller værkstedet."
    },
    {
      "provision_ref": "6:19",
      "chapter": "6",
      "section": "19",
      "content": "§ 19. Færdselsstyrelsen fører kontrol med installatører, værksteder og køretøjsfabrikanter. Stk. 2. Færdselsstyrelsen fører desuden kontrol med om uddannelsessteder og tilsynsvirksomheder fortsat lever op til kravene for deres godkendelse. Stk. 3. Installatører, værksteder, køretøjsfabrikanter, uddannelsessteder og tilsynsvirksomheder er forpligtet til at give Færdselsstyrelsen alle nødvendige oplysninger til brug for kontrollen efter stk. 1 og 2."
    },
    {
      "provision_ref": "7:20",
      "chapter": "7",
      "section": "20",
      "content": "§ 20. En autorisation bortfalder i følgende tilfælde: 1) Hvis installatøren eller værkstedet ikke opfylder § 18, stk. 1 og 2. 2) Hvis installatøren, værkstedet eller køretøjsfabrikanten ikke opfylder § 19, stk. 3. 3) Hvis Færdselsstyrelsen vurderer, at installatørens, værkstedets eller køretøjsfabrikantens arbejde med installering, eftersyn, kontrol og reparation af takografer er ophørt. 4) Hvis installatørens, værkstedets eller køretøjsfabrikantens virksomhed afhændes. Stk. 2. Opfylder installatøren, værkstedet eller køretøjsfabrikanten ikke kravene i § 18, stk. 1 og 2, eller § 19, stk. 3, skal al dokumentation for arbejdets udførelse samt plombematricer/-dorne og autorisationsbevis straks afleveres til Færdselsstyrelsen. Værksteder med I-autorisation skal endvidere straks aflevere værkstedskort samt overførte og gemte data fra værkstedskort til Færdselsstyrelsen. Stk. 3. Afhændes en installatørs, et værksteds eller en køretøjsfabrikants virksomhed med A-autorisation til en virksomhed med A- eller I-autorisation, skal al dokumentation for arbejdets udførelse afleveres til denne virksomhed. Plombematricer/-dorne og autorisationsbevis skal straks afleveres til Færdselsstyrelsen. Stk. 4. Afhændes en installatørs, et værksteds eller en køretøjsfabrikants virksomhed med I-autorisation til en virksomhed med A-autorisation, skal al dokumentation for arbejde, der vedrører analoge takografer afleveres til denne virksomhed. Dokumentation, som vedrører arbejde på digitale og intelligente takografer, skal straks afleveres til Færdselsstyrelsen sammen med værkstedskort, overførte og gemte data fra værkstedskort, plombematricer/-dorne og autorisationsbevis. Stk. 5. Afhændes en installatørs, et værksteds eller en køretøjsfabrikants virksomhed med I-autorisation til en virksomhed med I-autorisation, skal al dokumentation for arbejdets udførelse samt overførte og gemte data fra værkstedskort afleveres til denne virksomhed. Værkstedskort, plombematricer/-dorne og autorisationsbevis skal straks afleveres til Færdselsstyrelsen. Stk. 6. Ophører eller afhændes en installatørs, et værksteds eller en køretøjsfabrikants virksomhed, som er autoriseret i medfør af denne bekendtgørelse, til en anden virksomhed, som ikke er autoriseret, skal al dokumentation for arbejdets udførelse samt plombematricer/-dorne og autorisationsbevis straks afleveres til Færdselsstyrelsen. Installatører, værksteder og køretøjsfabrikanter med I-autorisation skal endvidere straks aflevere værkstedskort samt overførte og gemte data fra værkstedskort til Færdselsstyrelsen."
    },
    {
      "provision_ref": "7:21",
      "chapter": "7",
      "section": "21",
      "content": "§ 21. Færdselsstyrelsen kan tilbagekalde en autorisation fra installatører, værksteder eller køretøjsfabrikanter i medfør af takografforordningens artikel 24, stk. 6. Stk. 2. Tilbagekaldes en autorisation, skal al dokumentation for arbejdets udførelse samt plombematricer/-dorne og autorisationsbevis straks afleveres til Færdselsstyrelsen. Værksteder med I-autorisation skal endvidere straks aflevere værkstedskort samt overførte og gemte data fra værkstedskort til Færdselsstyrelsen."
    },
    {
      "provision_ref": "8:22",
      "chapter": "8",
      "section": "22",
      "content": "§ 22. Når Færdselsstyrelsen modtager en ansøgning, jf. §§ 2, 12 eller 15, sender Færdselsstyrelsen en kvittering til ansøger med oplysning om: 1) Fristen for meddelelse af afgørelse om autorisation eller godkendelse. 2) At ansøgeren kan betragte autorisationen eller godkendelsen for meddelt, hvis ikke Færdselsstyrelsen har truffet afgørelse inden fristens udløb. 3) Klagemuligheder."
    },
    {
      "provision_ref": "8:23",
      "chapter": "8",
      "section": "23",
      "content": "§ 23. Færdselsstyrelsen skal træffe afgørelse om autorisation eller godkendelse som uddannelsessted eller tilsynsvirksomhed senest 60 dage efter modtagelsen af ansøgningen og alle nødvendige dokumenter, jf. dog stk. 2. Stk. 2. Fristen i stk. 1 kan forlænges én gang, hvis sagens kompleksitet berettiger det. Færdselsstyrelsen skal inden udløbet af fristen i stk. 1 begrunde forlængelsen over for ansøger og oplyse en ny frist for, hvornår afgørelsen vil blive truffet. Stk. 3. Hvis Færdselsstyrelsen ikke har truffet afgørelse inden udløbet af fristerne efter stk. 1 og 2, kan autorisationen eller godkendelsen anses for meddelt."
    },
    {
      "provision_ref": "8:24",
      "chapter": "8",
      "section": "24",
      "content": "§ 24. Færdselsstyrelsens afgørelser efter denne bekendtgørelse kan ikke indbringes for transportministeren eller anden administrativ myndighed, jf. bekendtgørelse om Færdselsstyrelsens opgaver, beføjelser og klageadgang."
    },
    {
      "provision_ref": "8:25",
      "chapter": "8",
      "section": "25",
      "content": "§ 25. Færdselsstyrelsen kan dispensere fra bestemmelserne i denne bekendtgørelse, når ganske særlige forhold gør sig gældende."
    },
    {
      "provision_ref": "9:26",
      "chapter": "9",
      "section": "26",
      "content": "§ 26. Med bøde eller fængsel indtil 4 måneder straffes den, der overtræder bestemmelserne om autorisation til at foretage installering, eftersyn, kontrol og reparation i artikel 22 og 23, i takografforordningen. Stk. 2. Med bøde eller fængsel indtil 4 måneder straffes endvidere den, der overtræder § 2, stk. 1, § 5, stk. 4, § 10, stk. 2-5, § 11, § 20, stk. 2-6, § 21, stk. 2, § 29, stk. 5, § 30, stk. 3, og § 31, stk. 3. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "10:27",
      "chapter": "10",
      "section": "27",
      "content": "§ 27. Bekendtgørelsen træder i kraft den 1. juli 2023. Stk. 2. Bekendtgørelse nr. 1318 af 22. november 2018 om autorisation til installering, eftersyn, kontrol og reparationer af takografer ophæves."
    },
    {
      "provision_ref": "10:28",
      "chapter": "10",
      "section": "28",
      "content": "§ 28. A-, D- og I-autorisationer, der er meddelt installatører, værksteder og køretøjsfabrikanter i medfør af § 2, stk. 1, i bekendtgørelse nr. 1318 af 22. november 2018 om autorisation til installering, eftersyn, kontrol og reparation af takografer, forbliver gyldige. Stk. 2. Gennemførte uddannelser til at udføre arbejde på analoge, digitale og intelligente takografer i medfør af § 5, stk. 1 og 2, i bekendtgørelse nr. 1318 af 22. november 2018 om autorisation til installering, eftersyn, kontrol og reparation af takografer, forbliver gyldige i højst 5 år fra tidspunktet for uddannelsens gennemførelse. Stk. 3. Godkendelser som uddannelsessted, der er meddelt i medfør af § 11, stk. 1, i bekendtgørelse nr. 1318 af 22. november 2018 om autorisation til installering, eftersyn, kontrol og reparation af takografer forbliver gyldige for de typer af takografer, som godkendelserne vedrører. Stk. 4. Godkendelser som tilsynsvirksomhed, der er meddelt i medfør af § 13, stk. 1, i bekendtgørelse nr. 1318 af 22. november 2018 om autorisation til installering, eftersyn, kontrol og reparation af takografer forbliver gyldige for de typer af takografer, som godkendelserne vedrører."
    },
    {
      "provision_ref": "10:29",
      "chapter": "10",
      "section": "29",
      "content": "§ 29. En installatør, et værksted eller en køretøjsfabrikant virksomhed med I-autorisation i medfør af § 2, stk. 1, i bekendtgørelse nr. 1318 af 22. november 2018 om autorisation til installering, eftersyn, kontrol og reparation af takografer kan ansøge Færdselsstyrelsen om I-autorisation i medfør af denne bekendtgørelse. Stk. 2. Ansøgning om I-autorisation efter stk. 1 indgives på en særlig ansøgningsblanket. Stk. 3. Færdselsstyrelsen meddeler autorisation ved et autorisationsbevis. Det oprindelige autorisationsnummer bibeholdes. Stk. 4. Meddeles en installatør, et værksted eller en køretøjsfabrikant en I-autorisation i medfør af stk. 3, bortfalder den tidligere meddelte I-autorisation. Stk. 5. Når en autorisation bortfalder efter stk. 4, skal autorisationsbevis straks afleveres til Færdselsstyrelsen."
    },
    {
      "provision_ref": "10:30",
      "chapter": "10",
      "section": "30",
      "content": "§ 30. Meddeles en installatør, et værksted eller en køretøjsfabrikant virksomhed med A- eller D-autorisation i medfør af § 2, stk. 1, i bekendtgørelse nr. 1318 af 22. november 2018 om autorisation til installering, eftersyn, kontrol og reparation af takografer en A- og/eller I-autorisation i medfør af denne bekendtgørelse, bortfalder den tidligere meddelte autorisation. Stk. 2. Meddeles en installatør, et værksted eller en køretøjsfabrikant virksomhed med I-autorisation i medfør af § 2, stk. 1, i bekendtgørelse nr. 1318 af 22. november 2018 om autorisation til installering, eftersyn, kontrol og reparation af takografer en A -autorisation i medfør af denne bekendtgørelse, bortfalder den tidligere meddelte autorisation. Stk. 3. Når en autorisation bortfalder efter stk. 1 eller stk. 2, skal værkstedskort, plombematricer/-dorne og autorisationsbevis straks afleveres til Færdselsstyrelsen."
    },
    {
      "provision_ref": "10:31",
      "chapter": "10",
      "section": "31",
      "content": "§ 31. A- og D- autorisationer, der er meddelt værksteder i medfør af § 2, stk. 1, eller § 7, stk. 1, i bekendtgørelse nr. 1484 af 13. december 2013 om autorisation af værksteder til udførelse af arbejde på takografer inden for vejtransport, forbliver gyldige, jf. dog stk. 2. Stk. 2. Meddeles et værksted A- og/eller I-autorisation i medfør af denne bekendtgørelse, bortfalder en tidligere meddelt autorisation. Stk. 3. Når en autorisation bortfalder efter stk. 2, skal værkstedskort, plombematricer/-dorne og autorisationsbevis straks afleveres til Færdselsstyrelsen. Stk. 4. Gennemførte uddannelser til at udføre arbejde på analoge og digitale takografer i medfør af pkt. 3.5 og 3.6, i bilag 1, til bekendtgørelse nr. 1484 af 13. december 2013 om autorisation af værksteder til udførelse af arbejde på takografer inden for vejtransport, forbliver gyldige i højst 5 år fra tidspunktet for uddannelsens gennemførelse."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. I denne bekendtgørelse forstås ved: 1) Takografforordningen: Europa-Parlamentets og Rådets forordning (EU) nr. 165/2014 af 4. februar 2014 om takografer inden for vejtransport, om ophævelse af Rådets forordning (EØF) nr. 3821/85 om kontrolapparatet inden for vejtransport og om ændring af Europa-Parlamentets og Rådets forordning (EF) nr. 561/2006 om harmonisering af visse sociale bestemmelser inden for vejtransport. 2) Kontrolapparatforordningen: Rådets forordning (EØF) nr. 3821/85 af 20. december 1985 om kontrolapparatet inden for vejtransport, som ændret ved Rådets forordning (EF) nr. 2135/98 af 24. september 1998 om ændring af forordning (EØF) nr. 3821/85 om kontrolapparatet inden for vejtransport og direktiv 88/599/EØF vedrørende gennemførelse af forordning (EØF) nr. 3820/85 og (EØF) nr. 3821/85, og Kommissionens forordning (EF) nr. 1360/2002 af 13. juni 2002 om syvende tilpasning til den tekniske udvikling af Rådets forordning (EØF) nr. 3821/85 om kontrolapparatet inden for vejtransport. 3) Gennemførelsesforordningen: Kommissionens gennemførelsesforordning (EU) 2016/799 af 18. marts 2016 om gennemførelse af Europa-Parlamentets og Rådets forordning (EU) nr. 165/2014 om fastsættelse af forskrifter for konstruktion, afprøvning, installering, brug og reparation af takografer og deres komponenter, som ændret ved Kommissionens gennemførelsesforordning (EU) 2018/502 af 28. februar 2018 om ændring af gennemførelsesforordning (EU) 2016/799 om fastsættelse af forskrifter for konstruktion, afprøvning, installering, brug og reparation af takografer og deres komponenter. 4) AETR: Europæisk overenskomst om arbejdet for besætninger på køretøjer i international vejtransport. 5) A-autorisation: Autorisation til at installere, efterse, kontrollere og reparere analoge takografer. 6) I-autorisation: Autorisation til at installere, efterse, kontrollere og reparere digitale og intelligente takografer.",
      "valid_from": "2023-05-25",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Installatører, værksteder og køretøjsfabrikanter, der er etableret i Danmark, skal have autorisation for at kunne installere, efterse, kontrollere og reparere takografer. Stk. 2. Færdselsstyrelsen udsteder autorisation efter stk. 1, når følgende betingelser er opfyldt: 1) Det udstyr, som er nødvendigt for at kunne installere, efterse, kontrollere og reparere takografer forefindes, jf. § 3. 2) Der foreligger et kvalitetsledelsessystem, jf. § 4. 3) Personalet er behørigt uddannet, jf. § 6. 4) Det bekræftes, at installatøren, værkstedet eller køretøjsfabrikanten ikke er under konkursbehandling eller likvidation. 5) Installatøren, værkstedet eller køretøjsfabrikanten og den stedlige, daglige leder ikke er dømt for et strafbart forhold, der medfører nærliggende fare for misbrug af autorisationen, jf. straffelovens § 78, stk. 2. Stk. 3. En A- eller I-autorisation kan også anvendes til at installere, efterse, kontrollere og reparere takografer omfattet af de tilsvarende regler i AETR.",
      "valid_from": "2023-05-25",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Autorisation efter § 2, stk. 2, er betinget af, at Færdselsstyrelsen har kontrolleret, at det udstyr, som er nødvendigt for at kunne installere, efterse, kontrollere og reparere takografer forefindes hos installatøren, værkstedet eller køretøjsfabrikanten. Stk. 2. Installatører, værksteder og køretøjsfabrikanter, der ønsker I-autorisation, skal opfylde pkt. 2 i bilag 1 for udstedelse af autorisation. Stk. 3. Installatører, værksteder og køretøjsfabrikanter, der ønsker A-autorisation, skal opfylde pkt. 1 i bilag 1 for udstedelse af autorisation.",
      "valid_from": "2023-05-25",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. For at få en autorisation efter § 2, stk. 2, skal installatøren, værkstedet og køretøjsfabrikanten dokumentere, at der er udformet et kvalitetsledelsessystem, der er tilpasset virksomhedens forretningsområde, og som indeholder: 1) Beskrivelse af arbejdsområde og arbejdsprocesser, herunder hvordan det sikres, at kravene i § 2, stk. 2, nr. 1 og 3, er overholdt. 2) Beskrivelse af virksomhedens egenkontrol af de udførte installeringer, eftersyn, kontroller og reparationer. 3) Beskrivelse af, hvordan opbevaring og brug af plomber, plombematricer/-dorne, installationsplader og andet udstyr, som kan bruges til at ændre indstillingen af takografer, eller som indeholder data, sikres. 4) Beskrivelse af, hvordan værkstedskort sikres, herunder en fortegnelse over værkstedskort, opbevaring af værkstedskort, procedurer ved inddragelse og aflevering af værkstedskort m.v., jf. dog stk. 2. 5) Beskrivelse af procedure for behandling af afvigelser og udførelse af korrigerende handlinger. 6) Procedure for virksomhedens egen efterprøvning af kvalitetsledelsessystemets egnethed og effektivitet. Stk. 2. Stk. 1, nr. 4, gælder ikke virksomheder som kun har en A-autorisation. Stk. 3. Kvalitetsledelsessystemet skal dokumenteres i form af en manual eller en samling af dokumenter, der på systematisk og overskuelig måde redegør for de i stk. 1 nævnte betingelser. Dokumentationen kan opbevares elektronisk.",
      "valid_from": "2023-05-25",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Installatøren, værkstedet og køretøjsfabrikanten skal udpege en person, der skal varetage installatørens, værkstedets og køretøjsfabrikantens egenkontrol af det udførte arbejde. Stk. 2. Installatøren, værkstedet og køretøjsfabrikanten skal desuden udpege en person, der skal varetage sikring af følgende: 1) Opbevaring og brug af udstyr, jf. bilag 1. 2) Håndtering af værkstedskort, jf. § 4, stk. 1, nr. 4. Stk. 3. Den eller de personer, der udpeges efter stk. 1-2, skal opfylde kravene i § 6. Stk. 4. Installatøren, værkstedet og køretøjsfabrikanten skal endvidere sikre, at de personer, der skal installere, efterse, kontrollere og reparere takografer, opfylder kravene i § 6.",
      "valid_from": "2023-05-25",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Personer, der skal installere, efterse, kontrollere og reparere takografer, der er omfattet af installatørens, værkstedets eller køretøjsfabrikantens autorisation, skal have gennemgået en relevant uddannelse for den eller de typer af takografer, som virksomheden har autorisation til at installere, efterse, kontrollere og reparere. Den relevante uddannelse skal ske hos et godkendt uddannelsessted. Stk. 2. Personer, der skal installere, efterse, kontrollere og reparere takografer, jf. stk. 1, skal løbende efteruddannes i takt med den tekniske, administrative og lovgivningsmæssige udvikling på området, dog senest 5 år efter, at den seneste uddannelse eller efteruddannelse er gennemført. Stk. 3. Efter gennemførelse af den relevante uddannelse udstedes der et uddannelsesbevis, som forevises som dokumentation for opfyldelse af kravet om behørig uddannet, jf. § 2, stk. 2, nr. 3. Uddannelsesstedet attesterer ved udstedelse af uddannelsesbevis, at de personer, der har gennemført uddannelsen, har opnået tilstrækkelig viden og kompetencer i forhold til installering, eftersyn, kontrol og reparation af den eller de pågældende typer af takografer.",
      "valid_from": "2023-05-25",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Som dokumentation for opfyldelse af kravet i § 2, stk. 2, nr. 5, indhenter Færdselsstyrelsen efter samtykke fra ansøgeren oplysninger fra Kriminalregisteret. Er ansøger et selskab, eller er ejeren af en personligt drevet virksomhed ikke stedlig daglig leder i virksomheden, indhenter Færdselsstyrelsen efter samtykke fra den stedlige, daglige leder tillige oplysninger om denne fra Kriminalregistret.",
      "valid_from": "2023-05-25",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Ansøgning om autorisation indgives til Færdselsstyrelsen. Stk. 2. Ansøgningen indgives på en særlig ansøgningsblanket og vedlægges dokumentation for, at personalet er behørigt uddannet og samtykke til indhentelse af straffeoplysninger, jf. § 7.",
      "valid_from": "2023-05-25",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Autorisation meddeles ved et autorisationsbevis med et autorisationsnummer. Stk. 2. Installatøren, værkstedet og køretøjsfabrikanten skal opsætte autorisationsbeviset, så det er synligt for kunderne. Udføres installering, eftersyn, kontrol eller reparation fra en servicebil, skal autorisationsbevis eller en kopi heraf medbringes og fremvises på forlangende.",
      "valid_from": "2023-05-25",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. En autoriseret installatør, et autoriseret værksted og en autoriseret køretøjsfabrikant skal til enhver tid opfylde kravene i § 2, stk. 2. Stk. 2. Installatøren, værkstedet og køretøjsfabrikanten må kun installere, efterse, kontrollere og reparere den eller de typer af takografer, som er omfattet af deres autorisation. Installation, eftersyn, kontrol og reparation skal ske i overensstemmelse med bilag 1, kontrolapparatforordningen, takografforordningen og gennemførelsesforordningens krav. Stk. 3. Installatøren, værkstedet og køretøjsfabrikanten skal sikre, at kvalitetsledelsessystemet efter § 4 er implementeret, og at det til enhver tid er opdateret og løbende evalueres. Stk. 4. Installatøren, værkstedet og køretøjsfabrikanten skal sikre 1) egenkontrol af det udførte arbejde, 2) opbevaring og brug af udstyr, jf. bilag 1, og 3) håndtering af værkstedskort, jf. § 4, stk. 1, nr. 4. Stk. 5. Installatøren, værkstedet og køretøjsfabrikanten skal sikre, at aftrykket i plomben med plombematricer/-dorne er korrekt udført i overensstemmelse med kravene i bilag 3 og er letlæseligt.",
      "valid_from": "2023-05-25",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Installatøren, værkstedet og køretøjsfabrikanten skal straks indberette til Færdselsstyrelsen, hvis plombematricer/-dorne bortkommer. Stk. 2. Inddrager installatøren, værkstedet eller køretøjsfabrikanten et værkstedskort, fordi en medarbejder misbruger det eller på anden måde ikke overholder retningslinjerne i kvalitetsledelsessystemet for brug af kort eller PIN-kode, eller tilbageleverer medarbejderen sit værkstedskort ved ansættelsens ophør, skal installatøren, værkstedet eller køretøjsfabrikanten straks indsende kortet til Færdselsstyrelsen. Kortet indsendes med oplysning om årsagen til indsendelsen. Stk. 3. Værkstedet skal opbevare kontrolrapporter i henhold til takografforordningens artikel 23, stk. 4, i 2 år fra det tidspunkt, hvor kontrolrapporten blev udfærdiget.",
      "valid_from": "2023-05-25",
      "valid_to": null
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Færdselsstyrelsen godkender uddannelsessteder, der udbyder uddannelse og efteruddannelse i installering, eftersyn, kontrol og reparation af takografer. Stk. 2. Uddannelser og efteruddannelser i installering, eftersyn, kontrol og reparation af takografer skal opfylde kravene i bilag 2. Stk. 3. Ved ansøgning om godkendelse som uddannelsessted i installering, eftersyn, kontrol og reparation af takografer efter stk. 1 skal ansøgeren dokumentere, at de undervisere, som forestår uddannelsen, har en særlig viden om den eller de typer af takografer, der undervises i. Stk. 4. Færdselsstyrelsen kan fastsætte nærmere vilkår til godkendelse efter stk. 1.",
      "valid_from": "2023-05-25",
      "valid_to": null
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Uddannelsesstedet udsteder et uddannelsesbevis til personer, som har gennemført en uddannelse eller efteruddannelse i installering, eftersyn, kontrol og reparation af takografer. Stk. 2. Uddannelsesstedet attesterer ved udstedelse af uddannelsesbevis efter stk. 1, at deltageren har opnået tilstrækkelig viden og kompetencer til at installere, efterse, kontrollere og reparere den eller de pågældende typer af takografer.",
      "valid_from": "2023-05-25",
      "valid_to": null
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Færdselsstyrelsen kan tilbagekalde en godkendelse af et uddannelsessted, hvis uddannelsesstedet ikke længere lever op til betingelserne for sin godkendelse.",
      "valid_from": "2023-05-25",
      "valid_to": null
    },
    {
      "provision_ref": "5:15",
      "chapter": "5",
      "section": "15",
      "content": "§ 15. Færdselsstyrelsen kan efter ansøgning godkende en tilsynsvirksomhed til at kontrollere installatørers og værksteders procedurer for håndtering af takografer jf. § 4, herunder de trufne sikkerhedsforanstaltninger og håndtering af værkstedskort. Stk. 2. Ved ansøgning om godkendelse som tilsynsvirksomhed skal ansøgeren dokumentere at have de fornødne kvalifikationer til at kontrollere installatørers og værksteders procedurer for håndtering af takografer jf. § 4, herunder de trufne sikkerhedsforanstaltninger og håndtering af værkstedskort. Stk. 3. En tilsynsvirksomhed skal ved udførelse af sit tilsyn være upartisk og uafhængig.",
      "valid_from": "2023-05-25",
      "valid_to": null
    },
    {
      "provision_ref": "5:16",
      "chapter": "5",
      "section": "16",
      "content": "§ 16. Tilsynsvirksomheden påser, jf. § 18, hvert andet år installatørens og værkstedets procedurer for håndtering af takografer jf. § 4, herunder de trufne sikkerhedsforanstaltninger og håndteringen af værkstedskort. Tilsynsvirksomheden udarbejder en rapport om det pågældende tilsyn, som sendes til Færdselsstyrelsens senest 1 måned efter tilsynet. Stk. 2. Den i stk. 1 nævnte rapport skal udfærdiges på en blanket udarbejdet af Færdselsstyrelsen.",
      "valid_from": "2023-05-25",
      "valid_to": null
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Færdselsstyrelsen kan i særlige tilfælde tilbagekalde en godkendelse af en tilsynsvirksomhed.",
      "valid_from": "2023-05-25",
      "valid_to": null
    },
    {
      "provision_ref": "6:18",
      "chapter": "6",
      "section": "18",
      "content": "§ 18. Installatøren og værkstedet skal mindst én gang hvert andet år lade en tilsynsvirksomhed, der er godkendt af Færdselsstyrelsen, påse deres procedurer for håndtering af takografer jf. § 4, herunder de trufne sikkerhedsforanstaltninger og håndteringen af værkstedskort. Stk. 2. Installatøren og værkstedet er forpligtet til at give en tilsynsvirksomhed alle nødvendige oplysninger til brug for tilsynet efter stk. 1. Stk. 3. Udgifterne ved tilsyn og udfærdigelse af tilsynsrapport afholdes af installatøren eller værkstedet.",
      "valid_from": "2023-05-25",
      "valid_to": null
    },
    {
      "provision_ref": "6:19",
      "chapter": "6",
      "section": "19",
      "content": "§ 19. Færdselsstyrelsen fører kontrol med installatører, værksteder og køretøjsfabrikanter. Stk. 2. Færdselsstyrelsen fører desuden kontrol med om uddannelsessteder og tilsynsvirksomheder fortsat lever op til kravene for deres godkendelse. Stk. 3. Installatører, værksteder, køretøjsfabrikanter, uddannelsessteder og tilsynsvirksomheder er forpligtet til at give Færdselsstyrelsen alle nødvendige oplysninger til brug for kontrollen efter stk. 1 og 2.",
      "valid_from": "2023-05-25",
      "valid_to": null
    },
    {
      "provision_ref": "7:20",
      "chapter": "7",
      "section": "20",
      "content": "§ 20. En autorisation bortfalder i følgende tilfælde: 1) Hvis installatøren eller værkstedet ikke opfylder § 18, stk. 1 og 2. 2) Hvis installatøren, værkstedet eller køretøjsfabrikanten ikke opfylder § 19, stk. 3. 3) Hvis Færdselsstyrelsen vurderer, at installatørens, værkstedets eller køretøjsfabrikantens arbejde med installering, eftersyn, kontrol og reparation af takografer er ophørt. 4) Hvis installatørens, værkstedets eller køretøjsfabrikantens virksomhed afhændes. Stk. 2. Opfylder installatøren, værkstedet eller køretøjsfabrikanten ikke kravene i § 18, stk. 1 og 2, eller § 19, stk. 3, skal al dokumentation for arbejdets udførelse samt plombematricer/-dorne og autorisationsbevis straks afleveres til Færdselsstyrelsen. Værksteder med I-autorisation skal endvidere straks aflevere værkstedskort samt overførte og gemte data fra værkstedskort til Færdselsstyrelsen. Stk. 3. Afhændes en installatørs, et værksteds eller en køretøjsfabrikants virksomhed med A-autorisation til en virksomhed med A- eller I-autorisation, skal al dokumentation for arbejdets udførelse afleveres til denne virksomhed. Plombematricer/-dorne og autorisationsbevis skal straks afleveres til Færdselsstyrelsen. Stk. 4. Afhændes en installatørs, et værksteds eller en køretøjsfabrikants virksomhed med I-autorisation til en virksomhed med A-autorisation, skal al dokumentation for arbejde, der vedrører analoge takografer afleveres til denne virksomhed. Dokumentation, som vedrører arbejde på digitale og intelligente takografer, skal straks afleveres til Færdselsstyrelsen sammen med værkstedskort, overførte og gemte data fra værkstedskort, plombematricer/-dorne og autorisationsbevis. Stk. 5. Afhændes en installatørs, et værksteds eller en køretøjsfabrikants virksomhed med I-autorisation til en virksomhed med I-autorisation, skal al dokumentation for arbejdets udførelse samt overførte og gemte data fra værkstedskort afleveres til denne virksomhed. Værkstedskort, plombematricer/-dorne og autorisationsbevis skal straks afleveres til Færdselsstyrelsen. Stk. 6. Ophører eller afhændes en installatørs, et værksteds eller en køretøjsfabrikants virksomhed, som er autoriseret i medfør af denne bekendtgørelse, til en anden virksomhed, som ikke er autoriseret, skal al dokumentation for arbejdets udførelse samt plombematricer/-dorne og autorisationsbevis straks afleveres til Færdselsstyrelsen. Installatører, værksteder og køretøjsfabrikanter med I-autorisation skal endvidere straks aflevere værkstedskort samt overførte og gemte data fra værkstedskort til Færdselsstyrelsen.",
      "valid_from": "2023-05-25",
      "valid_to": null
    },
    {
      "provision_ref": "7:21",
      "chapter": "7",
      "section": "21",
      "content": "§ 21. Færdselsstyrelsen kan tilbagekalde en autorisation fra installatører, værksteder eller køretøjsfabrikanter i medfør af takografforordningens artikel 24, stk. 6. Stk. 2. Tilbagekaldes en autorisation, skal al dokumentation for arbejdets udførelse samt plombematricer/-dorne og autorisationsbevis straks afleveres til Færdselsstyrelsen. Værksteder med I-autorisation skal endvidere straks aflevere værkstedskort samt overførte og gemte data fra værkstedskort til Færdselsstyrelsen.",
      "valid_from": "2023-05-25",
      "valid_to": null
    },
    {
      "provision_ref": "8:22",
      "chapter": "8",
      "section": "22",
      "content": "§ 22. Når Færdselsstyrelsen modtager en ansøgning, jf. §§ 2, 12 eller 15, sender Færdselsstyrelsen en kvittering til ansøger med oplysning om: 1) Fristen for meddelelse af afgørelse om autorisation eller godkendelse. 2) At ansøgeren kan betragte autorisationen eller godkendelsen for meddelt, hvis ikke Færdselsstyrelsen har truffet afgørelse inden fristens udløb. 3) Klagemuligheder.",
      "valid_from": "2023-05-25",
      "valid_to": null
    },
    {
      "provision_ref": "8:23",
      "chapter": "8",
      "section": "23",
      "content": "§ 23. Færdselsstyrelsen skal træffe afgørelse om autorisation eller godkendelse som uddannelsessted eller tilsynsvirksomhed senest 60 dage efter modtagelsen af ansøgningen og alle nødvendige dokumenter, jf. dog stk. 2. Stk. 2. Fristen i stk. 1 kan forlænges én gang, hvis sagens kompleksitet berettiger det. Færdselsstyrelsen skal inden udløbet af fristen i stk. 1 begrunde forlængelsen over for ansøger og oplyse en ny frist for, hvornår afgørelsen vil blive truffet. Stk. 3. Hvis Færdselsstyrelsen ikke har truffet afgørelse inden udløbet af fristerne efter stk. 1 og 2, kan autorisationen eller godkendelsen anses for meddelt.",
      "valid_from": "2023-05-25",
      "valid_to": null
    },
    {
      "provision_ref": "8:24",
      "chapter": "8",
      "section": "24",
      "content": "§ 24. Færdselsstyrelsens afgørelser efter denne bekendtgørelse kan ikke indbringes for transportministeren eller anden administrativ myndighed, jf. bekendtgørelse om Færdselsstyrelsens opgaver, beføjelser og klageadgang.",
      "valid_from": "2023-05-25",
      "valid_to": null
    },
    {
      "provision_ref": "8:25",
      "chapter": "8",
      "section": "25",
      "content": "§ 25. Færdselsstyrelsen kan dispensere fra bestemmelserne i denne bekendtgørelse, når ganske særlige forhold gør sig gældende.",
      "valid_from": "2023-05-25",
      "valid_to": null
    },
    {
      "provision_ref": "9:26",
      "chapter": "9",
      "section": "26",
      "content": "§ 26. Med bøde eller fængsel indtil 4 måneder straffes den, der overtræder bestemmelserne om autorisation til at foretage installering, eftersyn, kontrol og reparation i artikel 22 og 23, i takografforordningen. Stk. 2. Med bøde eller fængsel indtil 4 måneder straffes endvidere den, der overtræder § 2, stk. 1, § 5, stk. 4, § 10, stk. 2-5, § 11, § 20, stk. 2-6, § 21, stk. 2, § 29, stk. 5, § 30, stk. 3, og § 31, stk. 3. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2023-05-25",
      "valid_to": null
    },
    {
      "provision_ref": "10:27",
      "chapter": "10",
      "section": "27",
      "content": "§ 27. Bekendtgørelsen træder i kraft den 1. juli 2023. Stk. 2. Bekendtgørelse nr. 1318 af 22. november 2018 om autorisation til installering, eftersyn, kontrol og reparationer af takografer ophæves.",
      "valid_from": "2023-05-25",
      "valid_to": null
    },
    {
      "provision_ref": "10:28",
      "chapter": "10",
      "section": "28",
      "content": "§ 28. A-, D- og I-autorisationer, der er meddelt installatører, værksteder og køretøjsfabrikanter i medfør af § 2, stk. 1, i bekendtgørelse nr. 1318 af 22. november 2018 om autorisation til installering, eftersyn, kontrol og reparation af takografer, forbliver gyldige. Stk. 2. Gennemførte uddannelser til at udføre arbejde på analoge, digitale og intelligente takografer i medfør af § 5, stk. 1 og 2, i bekendtgørelse nr. 1318 af 22. november 2018 om autorisation til installering, eftersyn, kontrol og reparation af takografer, forbliver gyldige i højst 5 år fra tidspunktet for uddannelsens gennemførelse. Stk. 3. Godkendelser som uddannelsessted, der er meddelt i medfør af § 11, stk. 1, i bekendtgørelse nr. 1318 af 22. november 2018 om autorisation til installering, eftersyn, kontrol og reparation af takografer forbliver gyldige for de typer af takografer, som godkendelserne vedrører. Stk. 4. Godkendelser som tilsynsvirksomhed, der er meddelt i medfør af § 13, stk. 1, i bekendtgørelse nr. 1318 af 22. november 2018 om autorisation til installering, eftersyn, kontrol og reparation af takografer forbliver gyldige for de typer af takografer, som godkendelserne vedrører.",
      "valid_from": "2023-05-25",
      "valid_to": null
    },
    {
      "provision_ref": "10:29",
      "chapter": "10",
      "section": "29",
      "content": "§ 29. En installatør, et værksted eller en køretøjsfabrikant virksomhed med I-autorisation i medfør af § 2, stk. 1, i bekendtgørelse nr. 1318 af 22. november 2018 om autorisation til installering, eftersyn, kontrol og reparation af takografer kan ansøge Færdselsstyrelsen om I-autorisation i medfør af denne bekendtgørelse. Stk. 2. Ansøgning om I-autorisation efter stk. 1 indgives på en særlig ansøgningsblanket. Stk. 3. Færdselsstyrelsen meddeler autorisation ved et autorisationsbevis. Det oprindelige autorisationsnummer bibeholdes. Stk. 4. Meddeles en installatør, et værksted eller en køretøjsfabrikant en I-autorisation i medfør af stk. 3, bortfalder den tidligere meddelte I-autorisation. Stk. 5. Når en autorisation bortfalder efter stk. 4, skal autorisationsbevis straks afleveres til Færdselsstyrelsen.",
      "valid_from": "2023-05-25",
      "valid_to": null
    },
    {
      "provision_ref": "10:30",
      "chapter": "10",
      "section": "30",
      "content": "§ 30. Meddeles en installatør, et værksted eller en køretøjsfabrikant virksomhed med A- eller D-autorisation i medfør af § 2, stk. 1, i bekendtgørelse nr. 1318 af 22. november 2018 om autorisation til installering, eftersyn, kontrol og reparation af takografer en A- og/eller I-autorisation i medfør af denne bekendtgørelse, bortfalder den tidligere meddelte autorisation. Stk. 2. Meddeles en installatør, et værksted eller en køretøjsfabrikant virksomhed med I-autorisation i medfør af § 2, stk. 1, i bekendtgørelse nr. 1318 af 22. november 2018 om autorisation til installering, eftersyn, kontrol og reparation af takografer en A -autorisation i medfør af denne bekendtgørelse, bortfalder den tidligere meddelte autorisation. Stk. 3. Når en autorisation bortfalder efter stk. 1 eller stk. 2, skal værkstedskort, plombematricer/-dorne og autorisationsbevis straks afleveres til Færdselsstyrelsen.",
      "valid_from": "2023-05-25",
      "valid_to": null
    },
    {
      "provision_ref": "10:31",
      "chapter": "10",
      "section": "31",
      "content": "§ 31. A- og D- autorisationer, der er meddelt værksteder i medfør af § 2, stk. 1, eller § 7, stk. 1, i bekendtgørelse nr. 1484 af 13. december 2013 om autorisation af værksteder til udførelse af arbejde på takografer inden for vejtransport, forbliver gyldige, jf. dog stk. 2. Stk. 2. Meddeles et værksted A- og/eller I-autorisation i medfør af denne bekendtgørelse, bortfalder en tidligere meddelt autorisation. Stk. 3. Når en autorisation bortfalder efter stk. 2, skal værkstedskort, plombematricer/-dorne og autorisationsbevis straks afleveres til Færdselsstyrelsen. Stk. 4. Gennemførte uddannelser til at udføre arbejde på analoge og digitale takografer i medfør af pkt. 3.5 og 3.6, i bilag 1, til bekendtgørelse nr. 1484 af 13. december 2013 om autorisation af værksteder til udførelse af arbejde på takografer inden for vejtransport, forbliver gyldige i højst 5 år fra tidspunktet for uddannelsens gennemførelse.",
      "valid_from": "2023-05-25",
      "valid_to": null
    }
  ],
  "definitions": []
}
