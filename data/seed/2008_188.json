{
  "id": "2008:188",
  "type": "statute",
  "title": "Bekendtgørelse om ændring af bekendtgørelse om jordbrugets anvendelse af gødning og om plantedække i planperioden 2007/2008",
  "short_name": "BEK Æ#LOKDOK05",
  "status": "in_force",
  "issued_date": "2008-03-14",
  "url": "https://www.retsinformation.dk/eli/lta/2008/188/xml",
  "description": "Retsinformation source. DocumentId=AH002806; AccessionNumber=B20080018805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "26",
      "section": "26",
      "content": "§ 26. Virksomheden skal i efteråret 2008 etablere eller udlægge arealer med efterafgrøder nævnt i bilag 3, tabel 1, efter normale driftsmæssige principper med henblik på en effektiv kvælstofoptagelse i efteråret. Efterafgrøderne har en kvælstofnorm på 0 kg N pr. ha. Stk. 2. Arealet med efterafgrøder, jf. stk. 1 skal udgøre mindst 10 procent af virksomhedens efterafgrødegrundareal. For virksomheder, der udbringer gødningsmængder svarende til 0,8 dyreenheder pr. hektar harmoniareal og derover, skal arealet med efterafgrøder mindst udgøre 14 procent af efterafgrødegrundarealet. Den udbragte gødningsmængde opgøres på baggrund af reglerne i bekendtgørelse om husdyrbrug og dyrehold for mere end 3 dyreenheder, husdyrgødning, ensilage m.v., dog medtages i denne opgørelse anden organisk gødning, således at 100 kg total kvælstof svarer til en dyreenhed. Opgørelsen foretages på baggrund af gødningsregnskabet for planperioden 2006/2007. Udbragt urea indgår ikke ved fastlæggelsen af efterafgrødekravet. Dette gælder også andelen af urea i blandingsprodukter. Stk. 3. Efterafgrødegrundarealet omfatter arealer dyrket med afgrøder, der er nævnt i bilag 3, tabel 2., og arealer, hvor der i planperioden 2007/2008 ikke foregår landbrugsmæssig produktion (arealer, der ikke dyrkes), og som giver ret til støtte efter Det Europæiske Fællesskabs Rådsforordning 1782/2003 af 29. september 2003 om fastlæggelse af fælles regler for den fælles landbrugspolitik om ordninger for direkte støtte (EUT 2003, L 270, s. 1). Stk. 4. For den del af en virksomhed, der er autoriseret til økologiske jordbrugsproduktion, skal arealet med efterafgrøder, uanset bestemmelserne i stk. 2, alene udgøre 6 procent af virksomhedens efterafgrødegrundareal. Udbringes der på den økologiske del af virksomheden gødningsmængder svarende til 0,8 dyreenheder pr. hektar harmoniareal og derover, skal arealet med efterafgrøder dog mindst udgøre 10 procent af efterafgrødegrundarealet."
    },
    {
      "provision_ref": "26a",
      "section": "26a",
      "content": "§ 26a. Efterafgrøder nævnt i § 26, stk. 1, må ikke nedpløjes, nedvisnes eller på anden måde destrueres før den 20. oktober 2008. Efterafgrøder etableret som udlæg i majs må tidligst destrueres den 1. marts 2009. Arealer med efterafgrøder skal anvendes til en forårssået afgrøde i den efterfølgende planperiode. Stk. 2. Overførsel af overskud af efterafgrøder fra op til fire umiddelbart forudgående planperioder kan indgå i opfyldelsen af de i § 26, stk. 2, og 4, nævnte mindstekrav til arealer med efterafgrøder. Efterafgrødearealet i hver af de fire foregående planperioder skal opfylde mindstekravet til efterafgrøder, jf. § 26, stk. 2 og 4."
    },
    {
      "provision_ref": "26b",
      "section": "26b",
      "content": "§ 26b. Etablering af vintergrønne marker i efteråret 2008, jf. bilag 3, tabel 3, der alene eller sammen med et areal med pligtige efterafgrøder, der opfylder betingelserne i § 26, stk. 1, og § 26a, stk. 1, udgør 100 procent af det dyrkede areal og de arealer, der ikke dyrkes, jf. § 26, stk. 3, med plantedække, kan erstatte kravet om etablering af pligtige efterafgrøder. Stk. 2. Virksomheder på 30 hektarer eller derover skal dog, uanset bestemmelsen i stk. 1 og § 26a, stk. 2, udlægge 4 procent af efterafgrødegrundarealet med pligtige efterafgrøder i hvert planår."
    },
    {
      "provision_ref": "26c",
      "section": "26c",
      "content": "§ 26c. Plantedirektoratet kan i særlige tilfælde og efter skriftlig ansøgning tillade, at bestemmelserne i §§26-26b fraviges."
    }
  ],
  "provision_versions": [
    {
      "provision_ref": "26",
      "section": "26",
      "content": "§ 26. Virksomheden skal i efteråret 2008 etablere eller udlægge arealer med efterafgrøder nævnt i bilag 3, tabel 1, efter normale driftsmæssige principper med henblik på en effektiv kvælstofoptagelse i efteråret. Efterafgrøderne har en kvælstofnorm på 0 kg N pr. ha. Stk. 2. Arealet med efterafgrøder, jf. stk. 1 skal udgøre mindst 10 procent af virksomhedens efterafgrødegrundareal. For virksomheder, der udbringer gødningsmængder svarende til 0,8 dyreenheder pr. hektar harmoniareal og derover, skal arealet med efterafgrøder mindst udgøre 14 procent af efterafgrødegrundarealet. Den udbragte gødningsmængde opgøres på baggrund af reglerne i bekendtgørelse om husdyrbrug og dyrehold for mere end 3 dyreenheder, husdyrgødning, ensilage m.v., dog medtages i denne opgørelse anden organisk gødning, således at 100 kg total kvælstof svarer til en dyreenhed. Opgørelsen foretages på baggrund af gødningsregnskabet for planperioden 2006/2007. Udbragt urea indgår ikke ved fastlæggelsen af efterafgrødekravet. Dette gælder også andelen af urea i blandingsprodukter. Stk. 3. Efterafgrødegrundarealet omfatter arealer dyrket med afgrøder, der er nævnt i bilag 3, tabel 2., og arealer, hvor der i planperioden 2007/2008 ikke foregår landbrugsmæssig produktion (arealer, der ikke dyrkes), og som giver ret til støtte efter Det Europæiske Fællesskabs Rådsforordning 1782/2003 af 29. september 2003 om fastlæggelse af fælles regler for den fælles landbrugspolitik om ordninger for direkte støtte (EUT 2003, L 270, s. 1). Stk. 4. For den del af en virksomhed, der er autoriseret til økologiske jordbrugsproduktion, skal arealet med efterafgrøder, uanset bestemmelserne i stk. 2, alene udgøre 6 procent af virksomhedens efterafgrødegrundareal. Udbringes der på den økologiske del af virksomheden gødningsmængder svarende til 0,8 dyreenheder pr. hektar harmoniareal og derover, skal arealet med efterafgrøder dog mindst udgøre 10 procent af efterafgrødegrundarealet.",
      "valid_from": "2008-03-14",
      "valid_to": null
    },
    {
      "provision_ref": "26a",
      "section": "26a",
      "content": "§ 26a. Efterafgrøder nævnt i § 26, stk. 1, må ikke nedpløjes, nedvisnes eller på anden måde destrueres før den 20. oktober 2008. Efterafgrøder etableret som udlæg i majs må tidligst destrueres den 1. marts 2009. Arealer med efterafgrøder skal anvendes til en forårssået afgrøde i den efterfølgende planperiode. Stk. 2. Overførsel af overskud af efterafgrøder fra op til fire umiddelbart forudgående planperioder kan indgå i opfyldelsen af de i § 26, stk. 2, og 4, nævnte mindstekrav til arealer med efterafgrøder. Efterafgrødearealet i hver af de fire foregående planperioder skal opfylde mindstekravet til efterafgrøder, jf. § 26, stk. 2 og 4.",
      "valid_from": "2008-03-14",
      "valid_to": null
    },
    {
      "provision_ref": "26b",
      "section": "26b",
      "content": "§ 26b. Etablering af vintergrønne marker i efteråret 2008, jf. bilag 3, tabel 3, der alene eller sammen med et areal med pligtige efterafgrøder, der opfylder betingelserne i § 26, stk. 1, og § 26a, stk. 1, udgør 100 procent af det dyrkede areal og de arealer, der ikke dyrkes, jf. § 26, stk. 3, med plantedække, kan erstatte kravet om etablering af pligtige efterafgrøder. Stk. 2. Virksomheder på 30 hektarer eller derover skal dog, uanset bestemmelsen i stk. 1 og § 26a, stk. 2, udlægge 4 procent af efterafgrødegrundarealet med pligtige efterafgrøder i hvert planår.",
      "valid_from": "2008-03-14",
      "valid_to": null
    },
    {
      "provision_ref": "26c",
      "section": "26c",
      "content": "§ 26c. Plantedirektoratet kan i særlige tilfælde og efter skriftlig ansøgning tillade, at bestemmelserne i §§26-26b fraviges.",
      "valid_from": "2008-03-14",
      "valid_to": null
    }
  ],
  "definitions": []
}
