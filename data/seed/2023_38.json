{
  "id": "2023:38",
  "type": "statute",
  "title": "Bekendtgørelse om ændring af bekendtgørelse om tilskudspulje til caféer, restauranter og barer mv. som følge af COVID-19",
  "short_name": "BEK Æ#LOKDOK05",
  "status": "in_force",
  "issued_date": "2023-01-13",
  "url": "https://www.retsinformation.dk/eli/lta/2023/38/xml",
  "description": "Retsinformation source. DocumentId=CQ002449; AccessionNumber=B20230003805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "8",
      "section": "8",
      "content": "§ 8. Erhvervsstyrelsen gennemfører en efterfølgende kontrol af, om virksomhederne har anvendt modtagne tilskud i overensstemmelse med reglerne i denne bekendtgørelse. Stk. 2. Erhvervsstyrelsen kan af virksomheden og dens ledelse forlange de oplysninger, som er nødvendige for at dokumentere, at kravene i denne bekendtgørelse er overholdt. Stk. 3. Erhvervsstyrelsen kan i kontroløjemed indhente oplysninger fra relevante offentlige registre, herunder Skatteforvaltningen, Rigspolitiet og Fødevarestyrelsen, jf. lov om Erhvervsstyrelsens behandling af data. Stk. 4. Retten til tilskud bortfalder, hvis virksomheden har afgivet urigtige eller vildledende oplysninger, har fortiet oplysninger af betydning for sagens afgørelse eller har undladt at indsende dokumentation i kontroløjemed efter stk. 1. I de nævnte tilfælde, træffer Erhvervsstyrelsen afgørelse om tilbagebetaling af uretmæssigt udbetalt tilskud. Stk. 5. Virksomheden har pligt til at give Erhvervsstyrelsen meddelelse om forhold, der kan medføre tilskuddets bortfald. Stk. 6. Afgørelse om tilbagebetaling efter dette kapitel på mere end 10.000 kr. ledsages af et tilbud om en afdragsordning. Stk. 7. Afdragsordningen løber i op til et år, og afdrag betales i fire lige store rater, jf. dog stk. 8. Stk. 8. Ansøger har til enhver tid ret til helt at indfri sine forpligtelser til tilbagebetaling. Stk. 9. Erhvervsstyrelsen skal forud for indgåelse af en aftale om afdragsordning efter stk. 6, oplyse ansøger om vilkår for aftalen, herunder det samlede beløb der skal betales, konsekvenser ved misligholdelse og mulighed for hel eller delvis indfrielse."
    }
  ],
  "provision_versions": [
    {
      "provision_ref": "8",
      "section": "8",
      "content": "§ 8. Erhvervsstyrelsen gennemfører en efterfølgende kontrol af, om virksomhederne har anvendt modtagne tilskud i overensstemmelse med reglerne i denne bekendtgørelse. Stk. 2. Erhvervsstyrelsen kan af virksomheden og dens ledelse forlange de oplysninger, som er nødvendige for at dokumentere, at kravene i denne bekendtgørelse er overholdt. Stk. 3. Erhvervsstyrelsen kan i kontroløjemed indhente oplysninger fra relevante offentlige registre, herunder Skatteforvaltningen, Rigspolitiet og Fødevarestyrelsen, jf. lov om Erhvervsstyrelsens behandling af data. Stk. 4. Retten til tilskud bortfalder, hvis virksomheden har afgivet urigtige eller vildledende oplysninger, har fortiet oplysninger af betydning for sagens afgørelse eller har undladt at indsende dokumentation i kontroløjemed efter stk. 1. I de nævnte tilfælde, træffer Erhvervsstyrelsen afgørelse om tilbagebetaling af uretmæssigt udbetalt tilskud. Stk. 5. Virksomheden har pligt til at give Erhvervsstyrelsen meddelelse om forhold, der kan medføre tilskuddets bortfald. Stk. 6. Afgørelse om tilbagebetaling efter dette kapitel på mere end 10.000 kr. ledsages af et tilbud om en afdragsordning. Stk. 7. Afdragsordningen løber i op til et år, og afdrag betales i fire lige store rater, jf. dog stk. 8. Stk. 8. Ansøger har til enhver tid ret til helt at indfri sine forpligtelser til tilbagebetaling. Stk. 9. Erhvervsstyrelsen skal forud for indgåelse af en aftale om afdragsordning efter stk. 6, oplyse ansøger om vilkår for aftalen, herunder det samlede beløb der skal betales, konsekvenser ved misligholdelse og mulighed for hel eller delvis indfrielse.",
      "valid_from": "2023-01-13",
      "valid_to": null
    }
  ],
  "definitions": []
}
