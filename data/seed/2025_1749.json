{
  "id": "2025:1749",
  "type": "statute",
  "title": "Lov om ændring af lov om en aktiv beskæftigelsesindsats, lov om kommunal udligning og generelle tilskud til kommuner og lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne (Grænse for kommunernes udgifter til øvrig vejledning og opkvalificering m.v. samt til mentorstøtte i forhold til den kommunale budgetgaranti og indførelse af forældelsesregler i Ydelsesrefusion)",
  "short_name": "LOV Æ#LOKDOK02",
  "status": "in_force",
  "issued_date": "2025-12-29",
  "url": "https://www.retsinformation.dk/eli/lta/2025/1749/xml",
  "description": "Retsinformation source. DocumentId=BE010446; AccessionNumber=A20250174930; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "33a:203a",
      "chapter": "33a",
      "section": "203a",
      "content": "§ 203 a. For udgifter efter stk. 4 udgør den samlede beløbsgrænse en øvre grænse for den samlede kommunale udgift i det pågældende år i opgørelsen af efterreguleringen af den kommunale budgetgaranti efter § 14, stk. 2, nr. 5, i lov om kommunal udligning og generelle tilskud til kommuner. Beskæftigelsesministeriet opgør den endelige beløbsgrænse for kommunerne for et regnskabsår som antallet af personer efter stk. 2 ganget med grænsen efter stk. 3 for 2026 og efter stk. 7 for efterfølgende år. Stk. 2. Beregningen af den samlede beløbsgrænse for kommunerne, jf. stk. 1, sker på grundlag af antallet af personer, som er omfattet af § 6, nr. 1-10, herunder personer, der deltager i tilbud om ansættelse med løntilskud efter kapitel 12 eller 6 ugers jobrettet uddannelse efter kapitel 9. Personer, som er i fleksjob eller modtager tilskud til selvstændig virksomhed, og personer, der er omfattet af et program efter integrati‍onsloven, indgår ikke i beregningen. Beskæftigelsesministeriet opgør det endelige antal af fuldtidspersoner for hele året. Stk. 3. For 2026 gælder en grænse på 11.045 kr. pr. fuldtidsperson (2026-niveau) i målgruppen, jf. stk. 2. En tilsvarende grænse kan fastsættes for efterfølgende år i henhold til stk. 7. Stk. 4. Beløbsgrænsen, jf. stk. 1, gælder for kommunernes udgifter under ét til partnerskabsaftaler efter § 15, tilbud om vejledning og opkvalificering efter § 91, udgifter til mentorstøtte efter § 167, undervisningsmateriale efter § 172, stk. 3, og merudgiftsgodtgørelse efter § 176. Samme beløbsgrænse gælder også for udgifterne til personer omfattet af arbejdspligt efter § 105 a, som får tilbud om vejledning og opkvalificering efter § 91, jf. § 105 b. Beløbsgrænsen vedrører kommunernes reale udgifter efter fradrag af statsrefusion. Stk. 5. Beskæftigelsesministeriet offentliggør senest den 1. juli en foreløbig grænse efter stk. 7 for det kommende år. Beskæftigelsesministeriet offentliggør senest den 31. december den endelige grænse efter stk. 7 for det kommende år. Stk. 6. Den 1. januar hvert år reguleres grænsen i stk. 3 med satsreguleringsprocenten efter lov om en satsreguleringsprocent. Ved den årlige regulering af grænsen i stk. 3 oprundes det regulerede beløb til nærmeste hele beløb. Beløbet før oprunding danner grundlag for det kommende års satsregulering. Stk. 7. Beskæftigelsesministeriet fastsætter efter reglerne i stk. 1-6 den foreløbige og endelige grænse pr. fuldtidsperson for 2027 og efterfølgende år."
    },
    {
      "provision_ref": "19a",
      "section": "19a",
      "content": "§ 19 a. Selskabet nævnt i § 10, stk. 1, skal opbevare de data, som ligger til grund for opgørelsen af kommunernes finansieringsbeløb, jf. §§ 3-9, i en periode på 3 hele regnskabsår ud over indeværende regnskabsår, således at refusion og medfinansiering kan opgøres for denne periode baseret på ydelsesanciennitet og genoptjening, jf. §§ 5 og 6. Perioden i 1. pkt. regnes fra det tidspunkt, hvor Ydelsesrefusion opgør kommunernes refusion og medfinansiering for de ydelser, der er indberettet i den pågældende hele kalendermåned. Stk. 2. Kommer en fejl eller uhensigtsmæssighed vedrørende data for den i stk. 1 nævnte periode til selskabets kendskab før udløbet af perioden i stk. 1, skal alle data dog opbevares frem til det tidspunkt, hvor der er sket en genopretning med korrekte data i Ydelsesrefusion, således at kommunernes refusion og medfinansiering kan beregnes på baggrund af ydelsesanciennitet og genoptjening, jf. §§ 5 og 6."
    },
    {
      "provision_ref": "19b",
      "section": "19b",
      "content": "§ 19 b. Fordringer vedrørende kommunernes refusion og medfinansiering, jf. §§ 3-9, forældes efter 3 år fra udløbet af det år, hvor ydelsen første gang indgår i opgørelsen af refusion og medfinansiering i den i § 19 a, stk. 1, nævnte periode, jf. dog stk. 2. Stk. 2. Forældelsesfristen i stk. 1 gælder ikke, hvis der skal ske genberegning af opgørelsen af kommunernes refusion og medfinansiering på grund af en fejl eller uhensigtsmæssighed, som kommer selskabet nævnt i § 10, stk. 1, til kendskab før udløbet af den i stk. 1 nævnte periode. I dette tilfælde løber der en ny frist på 3 år fra udløbet af fristen efter stk. 1."
    }
  ],
  "provision_versions": [
    {
      "provision_ref": "33a:203a",
      "chapter": "33a",
      "section": "203a",
      "content": "§ 203 a. For udgifter efter stk. 4 udgør den samlede beløbsgrænse en øvre grænse for den samlede kommunale udgift i det pågældende år i opgørelsen af efterreguleringen af den kommunale budgetgaranti efter § 14, stk. 2, nr. 5, i lov om kommunal udligning og generelle tilskud til kommuner. Beskæftigelsesministeriet opgør den endelige beløbsgrænse for kommunerne for et regnskabsår som antallet af personer efter stk. 2 ganget med grænsen efter stk. 3 for 2026 og efter stk. 7 for efterfølgende år. Stk. 2. Beregningen af den samlede beløbsgrænse for kommunerne, jf. stk. 1, sker på grundlag af antallet af personer, som er omfattet af § 6, nr. 1-10, herunder personer, der deltager i tilbud om ansættelse med løntilskud efter kapitel 12 eller 6 ugers jobrettet uddannelse efter kapitel 9. Personer, som er i fleksjob eller modtager tilskud til selvstændig virksomhed, og personer, der er omfattet af et program efter integrati‍onsloven, indgår ikke i beregningen. Beskæftigelsesministeriet opgør det endelige antal af fuldtidspersoner for hele året. Stk. 3. For 2026 gælder en grænse på 11.045 kr. pr. fuldtidsperson (2026-niveau) i målgruppen, jf. stk. 2. En tilsvarende grænse kan fastsættes for efterfølgende år i henhold til stk. 7. Stk. 4. Beløbsgrænsen, jf. stk. 1, gælder for kommunernes udgifter under ét til partnerskabsaftaler efter § 15, tilbud om vejledning og opkvalificering efter § 91, udgifter til mentorstøtte efter § 167, undervisningsmateriale efter § 172, stk. 3, og merudgiftsgodtgørelse efter § 176. Samme beløbsgrænse gælder også for udgifterne til personer omfattet af arbejdspligt efter § 105 a, som får tilbud om vejledning og opkvalificering efter § 91, jf. § 105 b. Beløbsgrænsen vedrører kommunernes reale udgifter efter fradrag af statsrefusion. Stk. 5. Beskæftigelsesministeriet offentliggør senest den 1. juli en foreløbig grænse efter stk. 7 for det kommende år. Beskæftigelsesministeriet offentliggør senest den 31. december den endelige grænse efter stk. 7 for det kommende år. Stk. 6. Den 1. januar hvert år reguleres grænsen i stk. 3 med satsreguleringsprocenten efter lov om en satsreguleringsprocent. Ved den årlige regulering af grænsen i stk. 3 oprundes det regulerede beløb til nærmeste hele beløb. Beløbet før oprunding danner grundlag for det kommende års satsregulering. Stk. 7. Beskæftigelsesministeriet fastsætter efter reglerne i stk. 1-6 den foreløbige og endelige grænse pr. fuldtidsperson for 2027 og efterfølgende år.",
      "valid_from": "2025-12-29",
      "valid_to": null
    },
    {
      "provision_ref": "19a",
      "section": "19a",
      "content": "§ 19 a. Selskabet nævnt i § 10, stk. 1, skal opbevare de data, som ligger til grund for opgørelsen af kommunernes finansieringsbeløb, jf. §§ 3-9, i en periode på 3 hele regnskabsår ud over indeværende regnskabsår, således at refusion og medfinansiering kan opgøres for denne periode baseret på ydelsesanciennitet og genoptjening, jf. §§ 5 og 6. Perioden i 1. pkt. regnes fra det tidspunkt, hvor Ydelsesrefusion opgør kommunernes refusion og medfinansiering for de ydelser, der er indberettet i den pågældende hele kalendermåned. Stk. 2. Kommer en fejl eller uhensigtsmæssighed vedrørende data for den i stk. 1 nævnte periode til selskabets kendskab før udløbet af perioden i stk. 1, skal alle data dog opbevares frem til det tidspunkt, hvor der er sket en genopretning med korrekte data i Ydelsesrefusion, således at kommunernes refusion og medfinansiering kan beregnes på baggrund af ydelsesanciennitet og genoptjening, jf. §§ 5 og 6.",
      "valid_from": "2025-12-29",
      "valid_to": null
    },
    {
      "provision_ref": "19b",
      "section": "19b",
      "content": "§ 19 b. Fordringer vedrørende kommunernes refusion og medfinansiering, jf. §§ 3-9, forældes efter 3 år fra udløbet af det år, hvor ydelsen første gang indgår i opgørelsen af refusion og medfinansiering i den i § 19 a, stk. 1, nævnte periode, jf. dog stk. 2. Stk. 2. Forældelsesfristen i stk. 1 gælder ikke, hvis der skal ske genberegning af opgørelsen af kommunernes refusion og medfinansiering på grund af en fejl eller uhensigtsmæssighed, som kommer selskabet nævnt i § 10, stk. 1, til kendskab før udløbet af den i stk. 1 nævnte periode. I dette tilfælde løber der en ny frist på 3 år fra udløbet af fristen efter stk. 1.",
      "valid_from": "2025-12-29",
      "valid_to": null
    }
  ],
  "definitions": []
}
