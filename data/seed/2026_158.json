{
  "id": "2026:158",
  "type": "statute",
  "title": "Bekendtgørelse om træfagenes byggeuddannelse",
  "short_name": "BEK H#LOKDOK04",
  "status": "in_force",
  "issued_date": "2026-01-22",
  "url": "https://www.retsinformation.dk/eli/lta/2026/158/xml",
  "description": "Retsinformation source. DocumentId=DA001780; AccessionNumber=B20260015805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "2:1",
      "chapter": "2",
      "section": "1",
      "content": "§ 1. Træfagenes byggeuddannelse har til formål at kvalificere elever og lærlinge til at kunne udføre trækonstruktioner, tække tage med naturmaterialer og lægge forskellige typer gulvbelægninger samt vurdere og vælge materialer ud fra pris, holdbarhed og kvalitet. Stk. 2. Lærlingen skal nå de uddannelsesmål, som er fastsat i uddannelsesordningen om træfagenes byggeuddannelse for det speciale, som lærlingen har valgt, jf. stk. 3. Stk. 3. Uddannelsen afsluttes med et af følgende specialer, indplaceret på niveau 4 i den danske kvalifikationsramme for livslang læring: 1) Tømrer. 2) Gulvlægger. 3) Tækkemand. Stk. 4. Uddannelsen kan gennemføres som eux-forløb på specialerne tømrer og gulvlægger efter teknisk eux-model A, jf. bilag 2 til bekendtgørelse om krav til udformning af eux-forløb."
    },
    {
      "provision_ref": "4:2",
      "chapter": "4",
      "section": "2",
      "content": "§ 2. Uddannelsen varer fra 4 år til 5 år, jf. dog stk. 3. Uddannelsens varighed er inklusive grundforløbets 1. og 2. del på hver 20 uger og hovedforløbet. Stk. 2. For lærlinge, der gennemfører uddannelsen som erhvervsuddannelse for unge, varer hovedforløbet fra 3 år til 3 år og 6 måneder, hvoraf skoleundervisningen udgør 30 uger fordelt på fem skoleperioder. Stk. 3. For lærlinge, der gennemfører uddannelsen som erhvervsuddannelse for voksne (euv), varer hovedforløbet mellem 2 år og 11 måneder og 3 år og 5 måneder, hvoraf skoleundervisningen udgør 26 uger. Stk. 4. Den i stk. 3 nævnte skoleundervisning tilrettelægges med mindst én skoleperiode for euv-forløb efter § 66 y, stk. 1, nr. 2, i lov om erhvervsuddannelser (euv2-forløb). Stk. 5. Uanset bestemmelserne i stk. 2 og 3 varer hovedforløbet for lærlinge i eux-forløb mellem 3 år og 6 måneder og 4 år, hvoraf skoleundervisningen udgør 63 uger fordelt på fire skoleperioder."
    },
    {
      "provision_ref": "6:3",
      "chapter": "6",
      "section": "3",
      "content": "§ 3. For at kunne blive optaget til skoleundervisningen i hovedforløbet i træfagenes byggeuddannelse skal eleven eller lærlingen opfylde betingelserne i stk. 2-4. Stk. 2. Eleven eller lærlingen skal have opnået de uddannelsesspecifikke kompetencer for grundforløbet, som er fastsat i uddannelsesordningen om træfagenes byggeuddannelse, og opnået mindst 02 som standpunktskarakter i det uddannelsesspecifikke fag i grundforløbet. Stk. 3. Eleven eller lærlingen skal have gennemført og bestået de grundfag med de angivne niveauer, som er fastsat i uddannelsesordningen om træfagenes byggeuddannelse. Stk. 4. Eleven eller lærlingen skal have opnået de certifikater eller lignende, som er fastsat i uddannelsesordningen om træfagenes byggeuddannelse. Stk. 5. De krav til bedømmelse af grundfag, der er fastsat i uddannelsesordningen efter stk. 3, gælder tilsvarende for elever og lærlinge i eux-forløb på det niveau af grundfaget, som eleven eller lærlingen skal have for at kunne påbegynde skoleundervisningen i hovedforløbet, uanset en eventuel forskel mellem de pågældende niveauer. Stk. 6. Elever og lærlinge, der gennemfører uddannelsen som erhvervsuddannelse for voksne efter § 66 y, stk. 1, nr. 2, i lov om erhvervsuddannelser (euv2-forløb), er undtaget fra det i stk. 2 nævnte krav til bedømmelse."
    },
    {
      "provision_ref": "8:4",
      "chapter": "8",
      "section": "4",
      "content": "§ 4. Hovedforløbet har de kompetencemål, som er fastsat i uddannelsesordningen om træfagenes byggeuddannelse."
    },
    {
      "provision_ref": "10:5",
      "chapter": "10",
      "section": "5",
      "content": "§ 5. Kriterier for godskrivning på baggrund af elevens eller lærlingens erhvervserfaring og tidligere uddannelse er fastsat i uddannelsesordningen om træfagenes byggeuddannelse. Godskrivning skal i øvrigt ske efter reglerne i bekendtgørelse om erhvervsuddannelser."
    },
    {
      "provision_ref": "12:6",
      "chapter": "12",
      "section": "6",
      "content": "§ 6. Uddannelsens afsluttende prøve udgør en svendeprøve. Prøven afholdes af skolen i samråd med det faglige udvalg som en del af den sidste skoleperiode. Prøven tilrettelægges som fastsat i uddannelsesordningen om træfagenes byggeuddannelse. Stk. 2. For at kunne deltage i prøven skal lærlingen have bestået alle fag i hovedforløbet, og oplæringsvirksomheden skal have udstedt den afsluttende erklæring om oplæring med indstilling til svendeprøve. Stk. 3. For at der kan udstedes skolebevis, skal lærlingen have bestået alle fag i hovedforløbet, og hver af delprøverne i den afsluttende prøve skal være bestået. Stk. 4. For lærlinge i eux-forløb omfatter de i stk. 2 og 3 nævnte krav til bedømmelse alene erhvervsuddannelsesfagene i hovedforløbet. Stk. 5. Ved uddannelsens afslutning udsteder det faglige udvalg et svendebrev som dokumentation for, at lærlingen har opnået kompetence inden for uddannelsen. På svendebrevet anføres specialets navn og delkaraktererne for prøvens teoretiske og praktiske del samt den samlede karakter for den afsluttende prøve. Det faglige udvalg kan påtegne svendebrevet udmærkelse."
    },
    {
      "provision_ref": "13:7",
      "chapter": "13",
      "section": "7",
      "content": "§ 7. Afsluttende standpunktskarakterer og prøver i fag på gymnasialt niveau indgår i eux-bevis efter reglerne herom i lov om erhvervsfaglig studentereksamen i forbindelse med erhvervsuddannelse (eux) m.v. og bekendtgørelse om erhvervsuddannelser."
    },
    {
      "provision_ref": "15:8",
      "chapter": "15",
      "section": "8",
      "content": "§ 8. Bekendtgørelsen træder i kraft den 1. august 2026. Stk. 2. Bekendtgørelse nr. 372 af 8. april 2024 om træfagenes byggeuddannelse ophæves. Stk. 3. Bekendtgørelsen finder ikke anvendelse for elever og lærlinge, som er påbegyndt eller overgået til uddannelsen før bekendtgørelsens ikrafttræden. For disse elever og lærlinge finder de hidtil gældende regler i bekendtgørelse nr. 372 af 8. april 2024 om træfagenes byggeuddannelse anvendelse. Stk. 4. Elever og lærlinge, som nævnt i stk. 3, kan i overensstemmelse med overgangsordninger fastsat af skolen i den lokale undervisningsplan og efter aftale med den eventuelle oplæringsvirksomhed overgå til uddannelsen efter denne bekendtgørelse."
    }
  ],
  "provision_versions": [
    {
      "provision_ref": "2:1",
      "chapter": "2",
      "section": "1",
      "content": "§ 1. Træfagenes byggeuddannelse har til formål at kvalificere elever og lærlinge til at kunne udføre trækonstruktioner, tække tage med naturmaterialer og lægge forskellige typer gulvbelægninger samt vurdere og vælge materialer ud fra pris, holdbarhed og kvalitet. Stk. 2. Lærlingen skal nå de uddannelsesmål, som er fastsat i uddannelsesordningen om træfagenes byggeuddannelse for det speciale, som lærlingen har valgt, jf. stk. 3. Stk. 3. Uddannelsen afsluttes med et af følgende specialer, indplaceret på niveau 4 i den danske kvalifikationsramme for livslang læring: 1) Tømrer. 2) Gulvlægger. 3) Tækkemand. Stk. 4. Uddannelsen kan gennemføres som eux-forløb på specialerne tømrer og gulvlægger efter teknisk eux-model A, jf. bilag 2 til bekendtgørelse om krav til udformning af eux-forløb.",
      "valid_from": "2026-01-22",
      "valid_to": null
    },
    {
      "provision_ref": "4:2",
      "chapter": "4",
      "section": "2",
      "content": "§ 2. Uddannelsen varer fra 4 år til 5 år, jf. dog stk. 3. Uddannelsens varighed er inklusive grundforløbets 1. og 2. del på hver 20 uger og hovedforløbet. Stk. 2. For lærlinge, der gennemfører uddannelsen som erhvervsuddannelse for unge, varer hovedforløbet fra 3 år til 3 år og 6 måneder, hvoraf skoleundervisningen udgør 30 uger fordelt på fem skoleperioder. Stk. 3. For lærlinge, der gennemfører uddannelsen som erhvervsuddannelse for voksne (euv), varer hovedforløbet mellem 2 år og 11 måneder og 3 år og 5 måneder, hvoraf skoleundervisningen udgør 26 uger. Stk. 4. Den i stk. 3 nævnte skoleundervisning tilrettelægges med mindst én skoleperiode for euv-forløb efter § 66 y, stk. 1, nr. 2, i lov om erhvervsuddannelser (euv2-forløb). Stk. 5. Uanset bestemmelserne i stk. 2 og 3 varer hovedforløbet for lærlinge i eux-forløb mellem 3 år og 6 måneder og 4 år, hvoraf skoleundervisningen udgør 63 uger fordelt på fire skoleperioder.",
      "valid_from": "2026-01-22",
      "valid_to": null
    },
    {
      "provision_ref": "6:3",
      "chapter": "6",
      "section": "3",
      "content": "§ 3. For at kunne blive optaget til skoleundervisningen i hovedforløbet i træfagenes byggeuddannelse skal eleven eller lærlingen opfylde betingelserne i stk. 2-4. Stk. 2. Eleven eller lærlingen skal have opnået de uddannelsesspecifikke kompetencer for grundforløbet, som er fastsat i uddannelsesordningen om træfagenes byggeuddannelse, og opnået mindst 02 som standpunktskarakter i det uddannelsesspecifikke fag i grundforløbet. Stk. 3. Eleven eller lærlingen skal have gennemført og bestået de grundfag med de angivne niveauer, som er fastsat i uddannelsesordningen om træfagenes byggeuddannelse. Stk. 4. Eleven eller lærlingen skal have opnået de certifikater eller lignende, som er fastsat i uddannelsesordningen om træfagenes byggeuddannelse. Stk. 5. De krav til bedømmelse af grundfag, der er fastsat i uddannelsesordningen efter stk. 3, gælder tilsvarende for elever og lærlinge i eux-forløb på det niveau af grundfaget, som eleven eller lærlingen skal have for at kunne påbegynde skoleundervisningen i hovedforløbet, uanset en eventuel forskel mellem de pågældende niveauer. Stk. 6. Elever og lærlinge, der gennemfører uddannelsen som erhvervsuddannelse for voksne efter § 66 y, stk. 1, nr. 2, i lov om erhvervsuddannelser (euv2-forløb), er undtaget fra det i stk. 2 nævnte krav til bedømmelse.",
      "valid_from": "2026-01-22",
      "valid_to": null
    },
    {
      "provision_ref": "8:4",
      "chapter": "8",
      "section": "4",
      "content": "§ 4. Hovedforløbet har de kompetencemål, som er fastsat i uddannelsesordningen om træfagenes byggeuddannelse.",
      "valid_from": "2026-01-22",
      "valid_to": null
    },
    {
      "provision_ref": "10:5",
      "chapter": "10",
      "section": "5",
      "content": "§ 5. Kriterier for godskrivning på baggrund af elevens eller lærlingens erhvervserfaring og tidligere uddannelse er fastsat i uddannelsesordningen om træfagenes byggeuddannelse. Godskrivning skal i øvrigt ske efter reglerne i bekendtgørelse om erhvervsuddannelser.",
      "valid_from": "2026-01-22",
      "valid_to": null
    },
    {
      "provision_ref": "12:6",
      "chapter": "12",
      "section": "6",
      "content": "§ 6. Uddannelsens afsluttende prøve udgør en svendeprøve. Prøven afholdes af skolen i samråd med det faglige udvalg som en del af den sidste skoleperiode. Prøven tilrettelægges som fastsat i uddannelsesordningen om træfagenes byggeuddannelse. Stk. 2. For at kunne deltage i prøven skal lærlingen have bestået alle fag i hovedforløbet, og oplæringsvirksomheden skal have udstedt den afsluttende erklæring om oplæring med indstilling til svendeprøve. Stk. 3. For at der kan udstedes skolebevis, skal lærlingen have bestået alle fag i hovedforløbet, og hver af delprøverne i den afsluttende prøve skal være bestået. Stk. 4. For lærlinge i eux-forløb omfatter de i stk. 2 og 3 nævnte krav til bedømmelse alene erhvervsuddannelsesfagene i hovedforløbet. Stk. 5. Ved uddannelsens afslutning udsteder det faglige udvalg et svendebrev som dokumentation for, at lærlingen har opnået kompetence inden for uddannelsen. På svendebrevet anføres specialets navn og delkaraktererne for prøvens teoretiske og praktiske del samt den samlede karakter for den afsluttende prøve. Det faglige udvalg kan påtegne svendebrevet udmærkelse.",
      "valid_from": "2026-01-22",
      "valid_to": null
    },
    {
      "provision_ref": "13:7",
      "chapter": "13",
      "section": "7",
      "content": "§ 7. Afsluttende standpunktskarakterer og prøver i fag på gymnasialt niveau indgår i eux-bevis efter reglerne herom i lov om erhvervsfaglig studentereksamen i forbindelse med erhvervsuddannelse (eux) m.v. og bekendtgørelse om erhvervsuddannelser.",
      "valid_from": "2026-01-22",
      "valid_to": null
    },
    {
      "provision_ref": "15:8",
      "chapter": "15",
      "section": "8",
      "content": "§ 8. Bekendtgørelsen træder i kraft den 1. august 2026. Stk. 2. Bekendtgørelse nr. 372 af 8. april 2024 om træfagenes byggeuddannelse ophæves. Stk. 3. Bekendtgørelsen finder ikke anvendelse for elever og lærlinge, som er påbegyndt eller overgået til uddannelsen før bekendtgørelsens ikrafttræden. For disse elever og lærlinge finder de hidtil gældende regler i bekendtgørelse nr. 372 af 8. april 2024 om træfagenes byggeuddannelse anvendelse. Stk. 4. Elever og lærlinge, som nævnt i stk. 3, kan i overensstemmelse med overgangsordninger fastsat af skolen i den lokale undervisningsplan og efter aftale med den eventuelle oplæringsvirksomhed overgå til uddannelsen efter denne bekendtgørelse.",
      "valid_from": "2026-01-22",
      "valid_to": null
    }
  ],
  "definitions": []
}
