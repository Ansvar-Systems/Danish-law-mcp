{
  "id": "2016:1527",
  "type": "statute",
  "title": "Bekendtgørelse om foderstofkontrol og certificerede kvalitetsstyringssystemer",
  "short_name": "BEK H#LOKDOK04",
  "status": "in_force",
  "issued_date": "2016-12-09",
  "url": "https://www.retsinformation.dk/eli/lta/2016/1527/xml",
  "description": "Retsinformation source. DocumentId=CK001077; AccessionNumber=B20160152705; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Fødevarestyrelsens kontrol med registrerede og godkendte foderstofvirksomheder, jf. § 10 i bekendtgørelse om foder og foderstofvirksomheder, som Fødevarestyrelsen har indplaceret i en risikogruppe, er baseret på de i bilag 1 og 2 fastsatte frekvenser for antal årlige ordinære kontrolbesøg. Stk. 2. For virksomheder, som i henhold til bilag 1 og 2 har en standardfrekvens på mere end et årligt ordinært kontrolbesøg, kan Fødevarestyrelsen reducere antal årlige ordinære kontrolbesøg, hvis hensynet til den faglige prioritering i det enkelte år gør dette nødvendigt. Stk. 3. Fødevarestyrelsen kan som led i kontrolkampagner og lignende gennemføre supplerende kontrolbesøg i de af stk. 1 omfattede virksomheder. Fødevarestyrelsen kan endvidere i særlige tilfælde undlade at gennemføre kontrolbesøg, hvis styrelsen vurderer, at overholdelse af foderstoflovgivningen mere hensigtsmæssigt kan kontrolleres på anden vis."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I forbindelse med registrering og godkendelse af foderstofvirksomheder træffer Fødevarestyrelsen på grundlag af virksomhedens aktiviteter, processer og produkter afgørelse om virksomhedens indplacering af virksomheden i risikogruppe. Stk. 2. Fødevarestyrelsen kan efterfølgende træffe afgørelse om at ændre en virksomheds indplacering i risikogruppe, hvis væsentlige ændringer i virksomheden eller andre relevante forhold giver anledning til dette. Stk. 3. For foderstofvirksomheder kan Fødevarestyrelsen efter en konkret vurdering nedsætte standardfrekvensen med 1, hvis den pågældende virksomhed har en meget begrænset varemængde samt meget begrænsede aktiviteter, produkter og processer i forhold til sammenlignelige virksomheder, og kontrolbehovet i virksomheden derfor vurderes at være væsentligt mindre end den på grundlag af risikovurderingen fastlagte standardfrekvens."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Virksomheder, som i henhold til bilag 1 har en standardfrekvens på mindst 1, får reduceret frekvens, hvis de seneste fire kontrolrapporter er uden anmærkninger for overtrædelser af foderstoflovgivningen, og samtlige kontrolrapporter dækkende en periode på mindst 12 måneder tillige er uden anmærkninger for overtrædelser af foderstoflovgivningen. Stk. 2. En virksomheds reducerede frekvens bortfalder, hvis virksomheden får anmærkninger for overtrædelser af foderstoflovgivningen."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Foderstofvirksomheder, som har et certificeret kvalitetsstyringssystem, og for hvem Fødevarestyrelsen har fastlagt en standardfrekvens for antal årlige ordinære kontrolbesøg på mindst 1, kan efter ansøgning få nedsat antal årlige ordinære kontrolbesøg, jf. bilag 2. Stk. 2. Kvalitetsstyringssystemet skal dække alle virksomhedens foderaktiviteter, herunder de for aktiviteterne relevante krav i foderstoflovgivningen. Fødevarestyrelsen kan dog tillade, at en foderaktivitet ikke er omfattet af det certificerede kvalitetsstyringssystem, hvis aktiviteten kun udgør en meget begrænset del af virksomhedens samlede foderaktiviteter, og aktiviteten ikke har direkte betydning for fodersikkerheden. Stk. 3. Hvis flere foderstofvirksomheder er omfattet af samme certificerede kvalitetsstyringssystem, kan Fødevarestyrelsen endvidere tillade, at styringen af én eller flere foderaktiviteter foretages samlet på én af foderstofvirksomhederne. Stk. 4. Certificeringen skal være foretaget af et certificeringsorgan, der er akkrediteret af et akkrediteringsorgan, som er medunderskriver af EA's (European co-operation for Accreditation) multilaterale aftale om gensidig anerkendelse. Certificeringsorganet skal være akkrediteret til at certificere efter den eller de standarder, som udgør grundlaget for kvalitetsstyringssystemet. Stk. 5. Nedsættelsen af antal årlige ordinære kontrolbesøg får virkning, når Fødevarestyrelsen ved første ordinære kontrolbesøg efter modtagelsen af ansøgningen har konstateret, at betingelserne i stk. 2 er opfyldt."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Ansøgning om nedsættelse af antal årlige ordinære kontrolbesøg skal sendes til Fødevarestyrelsen. Der benyttes en blanket, som kan findes på virk.dk. Stk. 2. Virksomheden skal i ansøgningen 1) kort beskrive gyldighedsområdet for den certificerede del af kvalitetsstyringssystemet, 2) erklære, at den certificerede del af kvalitetsstyringssystemet dækker alle virksomhedens foderaktiviteter og alle de for virksomheden relevante krav i foderstoflovgivningen, jf. dog nr. 6, 3) oplyse, med hvilken frekvens certificeringsorganet eller -organerne auditerer kvalitetsstyringssystemet, 4) vedlægge kopi af det eller de til kvalitetsstyringssystemet knyttede certifikater, hvoraf det fremgår, hvilke standarder og certificeringsorganer virksomheden anvender samt varighed af den enkelte certificering, 5) vedlægge dokumentation for, at certificeringsorganet er akkrediteret til at certificere efter den eller de pågældende standarder af et internationalt anerkendt akkrediteringsorgan, jf. § 4, stk. 4, og 6) angive, om der søges om undtagelse af foderaktiviteter fra det certificerede kvalitetsstyringssystem, jf. § 4, stk. 2, 2. pkt. Stk. 3. Virksomheden skal endvidere i ansøgningen acceptere følgende vilkår: 1) Fødevarestyrelsen skal ved kontrol i virksomheden have adgang til certificeringsorganets auditrapporter for de seneste 3 år. 2) Virksomheden skal i forbindelse med kontrolbesøg kunne redegøre for, hvilke dele af virksomhedens kvalitetsstyringssystem certificeringsorganet har gennemgået, og hvor dette er dokumenteret i certificeringsorganets auditrapport. 3) Hvis kvalitetsstyringssystemet eller certificeringsorganets auditrapporter ikke er på dansk, kan Fødevarestyrelsen kræve dem oversat til dansk i det omfang, det er nødvendigt for foderstofkontrollen. Stk. 4. Hvis certificeringen af virksomhedens kvalitetsstyringssystem bortfalder, eller hvis kvalitetsstyringssystemet eller virksomheden ændres, således at betingelserne i § 4, stk. 2, ikke længere er opfyldt, skal virksomheden omgående meddele dette til Fødevarestyrelsen."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Fødevarestyrelsen kan tilbagekalde en foderstofvirksomheds nedsættelse af antal årlige ordinære kontrolbesøg efter § 4, stk. 1, hvis 1) betingelserne i § 4, stk. 2, ikke er opfyldt, 2) virksomheden ikke overholder vilkårene i § 5, stk. 3, eller 3) virksomheden har givet urigtige oplysninger i ansøgningen."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Ved en kæde på foderstofområdet forstås et kædehovedkontor med en dertil knyttet gruppe på mindst 5 registrerede eller godkendte foderstofvirksomheder, som ved fælles navn og markedsføring fremtræder som en samlet enhed. Samtlige foderstofvirksomheder, som indgår i denne samlede enhed, skal indgå i kæden. Stk. 2. En kæde på foderstofområdet kan dog omfatte mindre end 5 foderstofvirksomheder, hvis summen af standardfrekvenser, jf. bilag 1, for de tilknyttede foderstofvirksomheder er mindst 8 årlige ordinære kontrolbesøg."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Et kædehovedkontor skal have ansvar og varetage styring inden for kæden for overholdelse af dele af foderstoflovgivningen. Det skal som minimum omfatte ansvar og styring for den fælles markedsføring inden for kæden. Stk. 2. Kædehovedkontorets ansvar og styring kan enten være baseret på, at det sammen med de tilknyttede virksomheder tilhører samme juridiske person (samme CVR-nr.), eller det kan være baseret på en skriftlig aftale med hver af de tilknyttede virksomheder, hvorefter disse virksomheder underkaster sig kædehovedkontorets styring på de områder, hvor kædehovedkontoret har ansvaret ."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Fødevarestyrelsens kædekontrol indebærer, at den ordinære kontrol med de dele af foderstoflovgivningen, hvor kædehovedkontoret har ansvaret og varetager styringen, foretages i kædehovedkontoret. Stk. 2. Hvis kædehovedkontoret har ansvar og varetager styring for risikoanalyse og egenkontrolprogram for samtlige foderstofvirksomheder omfattet af kæden, vil Fødevarestyrelsen som led i kædekontrollen årligt fastlægge en samlet kædekontrolfrekvens for kæden svarende til summen af de aktuelle standardfrekvenser, jf. bilag 1, hhv. reducerede frekvenser, jf. bilag 2, for de under kæden hørende virksomheder som opgjort den 1. oktober det foregående år. Stk. 3. Kædekontrolfrekvensen, jf. stk. 2, nedsættes med 1/3, hvis virksomhederne i kæden i de foregående 24 måneder har haft en højere regelefterlevelse end gennemsnittet af foderstofvirksomheder, idet der ved regelefterlevelse forstås andel kontrolrapporter uden anmærkninger. Regelefterlevelsen opgøres på grundlag af kontrolresultaterne pr. 1. oktober det foregående år. Stk. 4. Afgørelsen om reduceret kædekontrolfrekvens, jf. stk. 3, meddeles kædehovedkontoret senest den 15. november det foregående år."
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Kæden kan blive omfattet af kædekontrollen, ved at ansøge Fødevarestyrelsen om at blive registreret som kæde på foderstofområdet, jf. § 7, stk. 1. Stk. 2. Ansøgning om kædekontrol skal ske på den digitale blanket til registrering af kæden, som kan findes på virk.dk. Stk. 3. Kæden skal i ansøgningen oplyse, hvilke registrerede eller godkendte foderstofvirksomheder, der skal indgå i kæden samt de nødvendige oplysninger om kædehovedkontoret, herunder adresse samt de områder, hvor kædehovedkontoret skal have ansvar og styring for overholdelse af foderstoflovgivningen. Stk. 4. Kæden skal i ansøgningen desuden oplyse, hvorvidt ansvar og styring er baseret på ejerforhold eller skriftlig aftale, jf. § 8, stk. 2."
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Fødevarestyrelsen registrerer kædehovedkontoret, jf. § 10, stk. 3, som kædehovedkontor, uanset om kædehovedkontoret allerede er registreret eller godkendt som foderstofvirksomhed ."
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Fødevarestyrelsen tildeler kæden en kædekoordinator, som er kædens kontaktperson. Kædekoordinatoren koordinerer kontrollen i kæden og udfører kontrol i kædehovedkontoret. Stk. 2. Snarest muligt efter ansøgningen gennemfører kædekoordinatoren første kontrolbesøg i kædehovedkontoret. Ved dette kontrolbesøg udfylder koordinatoren sammen med kædehovedkontoret oversigt over aktiviteter, som kædehovedkontoret forpligter sig til at have ansvar og styringen for, jf. § 8, stk. 1, og det aftales, hvilken medarbejder hos kæden, som skal varetage kædens kontakt med Fødevarestyrelsen, herunder kædekoordinatoren. Stk. 3. Hvis kædekontrollen er baseret på en skriftlig aftale mellem kædehovedkontor og de tilknyttede virksomheder, jf. § 8, stk. 2, skal kædekoordinator tillige gennemgå den skriftlige aftale med henblik på at sikre, at de af kædekontrollen omfattede aktiviteter også er omfattet af aftalen. Stk. 4. Ud over første kontrolbesøg, jf. stk. 2, kan der årligt gennemføres 2 ordinære kontrolbesøg i kædehovedkontorer for kæder på foderområdet. Stk. 5. Hvis kædekontrolfrekvensen er reduceret, jf. § 9, stk. 3, fordeler kædekoordinatoren i den årlige kontrolplan kontrolbesøgende på de under kæden hørende virksomheder, som indgik i beregningen af regelefterlevelsen. Reglerne for standardfrekvenser, jf. bilag 1 og reducerede frekvenser, jf. bilag 2, finder således ikke anvendelse for disse virksomheder."
    },
    {
      "provision_ref": "2:13",
      "chapter": "2",
      "section": "13",
      "content": "§ 13. Kædehovedkontoret har pligt til løbende at oplyse Fødevarestyrelsen om 1) ophør af virksomheder omfattet af kæden, jf. § 7, og 2) udtræden af enkelte virksomheder omfattet af kæden, jf. § 7. Ophør eller udtræden af virksomheder omfattet af kæden, berører ikke den fastsatte kædekontrolfrekvens, jf. § 9, stk. 3. Stk. 2. Kædehovedkontoret kan tilmelde eksisterende og nyetablerede virksomheder til kædekontrollen ved henvendelse til kædekoordinatoren. Disse virksomheder vil blive omfattet af kædekontrollen og en eventuel reduceret kædekontrolfrekvens, jf. § 9, stk. 3, for det følgende år, hvis de var tilmeldt inden den 1. oktober det foregående år. Stk. 3. Ophører kæden eller ønsker den at udtræde af kædekontrollen, skal dette snarest muligt meddeles Fødevarestyrelsen. Ophør eller udtræden af kædekontrollen får virkning med en måneds varsel til udløbet af en kalendermåned."
    },
    {
      "provision_ref": "2:14",
      "chapter": "2",
      "section": "14",
      "content": "§ 14. Fødevarestyrelsen kan afregistrere en kæde fra kædekontrollen, jf. § 10, stk. 1, hvis kæden ikke overholder betingelserne i § 7, eller der er givet urigtige oplysninger ved ansøgningen."
    },
    {
      "provision_ref": "3:15",
      "chapter": "3",
      "section": "15",
      "content": "§ 15. Med bøde straffes den, der i strid med § 5, stk. 4, ikke underretter Fødevarestyrelsen om bortfald af eller væsentlige ændringer i et certificeret kvalitetsstyringssystem. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "4:16",
      "chapter": "4",
      "section": "16",
      "content": "§ 16 Bekendtgørelsen træder i kraft den 1. januar 2017. Stk. 2. Bekendtgørelse nr. 793 af 23. juni 2016 om foderstofkontrol og certificerede kvalitetsstyringssystemer ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Fødevarestyrelsens kontrol med registrerede og godkendte foderstofvirksomheder, jf. § 10 i bekendtgørelse om foder og foderstofvirksomheder, som Fødevarestyrelsen har indplaceret i en risikogruppe, er baseret på de i bilag 1 og 2 fastsatte frekvenser for antal årlige ordinære kontrolbesøg. Stk. 2. For virksomheder, som i henhold til bilag 1 og 2 har en standardfrekvens på mere end et årligt ordinært kontrolbesøg, kan Fødevarestyrelsen reducere antal årlige ordinære kontrolbesøg, hvis hensynet til den faglige prioritering i det enkelte år gør dette nødvendigt. Stk. 3. Fødevarestyrelsen kan som led i kontrolkampagner og lignende gennemføre supplerende kontrolbesøg i de af stk. 1 omfattede virksomheder. Fødevarestyrelsen kan endvidere i særlige tilfælde undlade at gennemføre kontrolbesøg, hvis styrelsen vurderer, at overholdelse af foderstoflovgivningen mere hensigtsmæssigt kan kontrolleres på anden vis.",
      "valid_from": "2016-12-09",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I forbindelse med registrering og godkendelse af foderstofvirksomheder træffer Fødevarestyrelsen på grundlag af virksomhedens aktiviteter, processer og produkter afgørelse om virksomhedens indplacering af virksomheden i risikogruppe. Stk. 2. Fødevarestyrelsen kan efterfølgende træffe afgørelse om at ændre en virksomheds indplacering i risikogruppe, hvis væsentlige ændringer i virksomheden eller andre relevante forhold giver anledning til dette. Stk. 3. For foderstofvirksomheder kan Fødevarestyrelsen efter en konkret vurdering nedsætte standardfrekvensen med 1, hvis den pågældende virksomhed har en meget begrænset varemængde samt meget begrænsede aktiviteter, produkter og processer i forhold til sammenlignelige virksomheder, og kontrolbehovet i virksomheden derfor vurderes at være væsentligt mindre end den på grundlag af risikovurderingen fastlagte standardfrekvens.",
      "valid_from": "2016-12-09",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Virksomheder, som i henhold til bilag 1 har en standardfrekvens på mindst 1, får reduceret frekvens, hvis de seneste fire kontrolrapporter er uden anmærkninger for overtrædelser af foderstoflovgivningen, og samtlige kontrolrapporter dækkende en periode på mindst 12 måneder tillige er uden anmærkninger for overtrædelser af foderstoflovgivningen. Stk. 2. En virksomheds reducerede frekvens bortfalder, hvis virksomheden får anmærkninger for overtrædelser af foderstoflovgivningen.",
      "valid_from": "2016-12-09",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Foderstofvirksomheder, som har et certificeret kvalitetsstyringssystem, og for hvem Fødevarestyrelsen har fastlagt en standardfrekvens for antal årlige ordinære kontrolbesøg på mindst 1, kan efter ansøgning få nedsat antal årlige ordinære kontrolbesøg, jf. bilag 2. Stk. 2. Kvalitetsstyringssystemet skal dække alle virksomhedens foderaktiviteter, herunder de for aktiviteterne relevante krav i foderstoflovgivningen. Fødevarestyrelsen kan dog tillade, at en foderaktivitet ikke er omfattet af det certificerede kvalitetsstyringssystem, hvis aktiviteten kun udgør en meget begrænset del af virksomhedens samlede foderaktiviteter, og aktiviteten ikke har direkte betydning for fodersikkerheden. Stk. 3. Hvis flere foderstofvirksomheder er omfattet af samme certificerede kvalitetsstyringssystem, kan Fødevarestyrelsen endvidere tillade, at styringen af én eller flere foderaktiviteter foretages samlet på én af foderstofvirksomhederne. Stk. 4. Certificeringen skal være foretaget af et certificeringsorgan, der er akkrediteret af et akkrediteringsorgan, som er medunderskriver af EA's (European co-operation for Accreditation) multilaterale aftale om gensidig anerkendelse. Certificeringsorganet skal være akkrediteret til at certificere efter den eller de standarder, som udgør grundlaget for kvalitetsstyringssystemet. Stk. 5. Nedsættelsen af antal årlige ordinære kontrolbesøg får virkning, når Fødevarestyrelsen ved første ordinære kontrolbesøg efter modtagelsen af ansøgningen har konstateret, at betingelserne i stk. 2 er opfyldt.",
      "valid_from": "2016-12-09",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Ansøgning om nedsættelse af antal årlige ordinære kontrolbesøg skal sendes til Fødevarestyrelsen. Der benyttes en blanket, som kan findes på virk.dk. Stk. 2. Virksomheden skal i ansøgningen 1) kort beskrive gyldighedsområdet for den certificerede del af kvalitetsstyringssystemet, 2) erklære, at den certificerede del af kvalitetsstyringssystemet dækker alle virksomhedens foderaktiviteter og alle de for virksomheden relevante krav i foderstoflovgivningen, jf. dog nr. 6, 3) oplyse, med hvilken frekvens certificeringsorganet eller -organerne auditerer kvalitetsstyringssystemet, 4) vedlægge kopi af det eller de til kvalitetsstyringssystemet knyttede certifikater, hvoraf det fremgår, hvilke standarder og certificeringsorganer virksomheden anvender samt varighed af den enkelte certificering, 5) vedlægge dokumentation for, at certificeringsorganet er akkrediteret til at certificere efter den eller de pågældende standarder af et internationalt anerkendt akkrediteringsorgan, jf. § 4, stk. 4, og 6) angive, om der søges om undtagelse af foderaktiviteter fra det certificerede kvalitetsstyringssystem, jf. § 4, stk. 2, 2. pkt. Stk. 3. Virksomheden skal endvidere i ansøgningen acceptere følgende vilkår: 1) Fødevarestyrelsen skal ved kontrol i virksomheden have adgang til certificeringsorganets auditrapporter for de seneste 3 år. 2) Virksomheden skal i forbindelse med kontrolbesøg kunne redegøre for, hvilke dele af virksomhedens kvalitetsstyringssystem certificeringsorganet har gennemgået, og hvor dette er dokumenteret i certificeringsorganets auditrapport. 3) Hvis kvalitetsstyringssystemet eller certificeringsorganets auditrapporter ikke er på dansk, kan Fødevarestyrelsen kræve dem oversat til dansk i det omfang, det er nødvendigt for foderstofkontrollen. Stk. 4. Hvis certificeringen af virksomhedens kvalitetsstyringssystem bortfalder, eller hvis kvalitetsstyringssystemet eller virksomheden ændres, således at betingelserne i § 4, stk. 2, ikke længere er opfyldt, skal virksomheden omgående meddele dette til Fødevarestyrelsen.",
      "valid_from": "2016-12-09",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Fødevarestyrelsen kan tilbagekalde en foderstofvirksomheds nedsættelse af antal årlige ordinære kontrolbesøg efter § 4, stk. 1, hvis 1) betingelserne i § 4, stk. 2, ikke er opfyldt, 2) virksomheden ikke overholder vilkårene i § 5, stk. 3, eller 3) virksomheden har givet urigtige oplysninger i ansøgningen.",
      "valid_from": "2016-12-09",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Ved en kæde på foderstofområdet forstås et kædehovedkontor med en dertil knyttet gruppe på mindst 5 registrerede eller godkendte foderstofvirksomheder, som ved fælles navn og markedsføring fremtræder som en samlet enhed. Samtlige foderstofvirksomheder, som indgår i denne samlede enhed, skal indgå i kæden. Stk. 2. En kæde på foderstofområdet kan dog omfatte mindre end 5 foderstofvirksomheder, hvis summen af standardfrekvenser, jf. bilag 1, for de tilknyttede foderstofvirksomheder er mindst 8 årlige ordinære kontrolbesøg.",
      "valid_from": "2016-12-09",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Et kædehovedkontor skal have ansvar og varetage styring inden for kæden for overholdelse af dele af foderstoflovgivningen. Det skal som minimum omfatte ansvar og styring for den fælles markedsføring inden for kæden. Stk. 2. Kædehovedkontorets ansvar og styring kan enten være baseret på, at det sammen med de tilknyttede virksomheder tilhører samme juridiske person (samme CVR-nr.), eller det kan være baseret på en skriftlig aftale med hver af de tilknyttede virksomheder, hvorefter disse virksomheder underkaster sig kædehovedkontorets styring på de områder, hvor kædehovedkontoret har ansvaret .",
      "valid_from": "2016-12-09",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Fødevarestyrelsens kædekontrol indebærer, at den ordinære kontrol med de dele af foderstoflovgivningen, hvor kædehovedkontoret har ansvaret og varetager styringen, foretages i kædehovedkontoret. Stk. 2. Hvis kædehovedkontoret har ansvar og varetager styring for risikoanalyse og egenkontrolprogram for samtlige foderstofvirksomheder omfattet af kæden, vil Fødevarestyrelsen som led i kædekontrollen årligt fastlægge en samlet kædekontrolfrekvens for kæden svarende til summen af de aktuelle standardfrekvenser, jf. bilag 1, hhv. reducerede frekvenser, jf. bilag 2, for de under kæden hørende virksomheder som opgjort den 1. oktober det foregående år. Stk. 3. Kædekontrolfrekvensen, jf. stk. 2, nedsættes med 1/3, hvis virksomhederne i kæden i de foregående 24 måneder har haft en højere regelefterlevelse end gennemsnittet af foderstofvirksomheder, idet der ved regelefterlevelse forstås andel kontrolrapporter uden anmærkninger. Regelefterlevelsen opgøres på grundlag af kontrolresultaterne pr. 1. oktober det foregående år. Stk. 4. Afgørelsen om reduceret kædekontrolfrekvens, jf. stk. 3, meddeles kædehovedkontoret senest den 15. november det foregående år.",
      "valid_from": "2016-12-09",
      "valid_to": null
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Kæden kan blive omfattet af kædekontrollen, ved at ansøge Fødevarestyrelsen om at blive registreret som kæde på foderstofområdet, jf. § 7, stk. 1. Stk. 2. Ansøgning om kædekontrol skal ske på den digitale blanket til registrering af kæden, som kan findes på virk.dk. Stk. 3. Kæden skal i ansøgningen oplyse, hvilke registrerede eller godkendte foderstofvirksomheder, der skal indgå i kæden samt de nødvendige oplysninger om kædehovedkontoret, herunder adresse samt de områder, hvor kædehovedkontoret skal have ansvar og styring for overholdelse af foderstoflovgivningen. Stk. 4. Kæden skal i ansøgningen desuden oplyse, hvorvidt ansvar og styring er baseret på ejerforhold eller skriftlig aftale, jf. § 8, stk. 2.",
      "valid_from": "2016-12-09",
      "valid_to": null
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Fødevarestyrelsen registrerer kædehovedkontoret, jf. § 10, stk. 3, som kædehovedkontor, uanset om kædehovedkontoret allerede er registreret eller godkendt som foderstofvirksomhed .",
      "valid_from": "2016-12-09",
      "valid_to": null
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Fødevarestyrelsen tildeler kæden en kædekoordinator, som er kædens kontaktperson. Kædekoordinatoren koordinerer kontrollen i kæden og udfører kontrol i kædehovedkontoret. Stk. 2. Snarest muligt efter ansøgningen gennemfører kædekoordinatoren første kontrolbesøg i kædehovedkontoret. Ved dette kontrolbesøg udfylder koordinatoren sammen med kædehovedkontoret oversigt over aktiviteter, som kædehovedkontoret forpligter sig til at have ansvar og styringen for, jf. § 8, stk. 1, og det aftales, hvilken medarbejder hos kæden, som skal varetage kædens kontakt med Fødevarestyrelsen, herunder kædekoordinatoren. Stk. 3. Hvis kædekontrollen er baseret på en skriftlig aftale mellem kædehovedkontor og de tilknyttede virksomheder, jf. § 8, stk. 2, skal kædekoordinator tillige gennemgå den skriftlige aftale med henblik på at sikre, at de af kædekontrollen omfattede aktiviteter også er omfattet af aftalen. Stk. 4. Ud over første kontrolbesøg, jf. stk. 2, kan der årligt gennemføres 2 ordinære kontrolbesøg i kædehovedkontorer for kæder på foderområdet. Stk. 5. Hvis kædekontrolfrekvensen er reduceret, jf. § 9, stk. 3, fordeler kædekoordinatoren i den årlige kontrolplan kontrolbesøgende på de under kæden hørende virksomheder, som indgik i beregningen af regelefterlevelsen. Reglerne for standardfrekvenser, jf. bilag 1 og reducerede frekvenser, jf. bilag 2, finder således ikke anvendelse for disse virksomheder.",
      "valid_from": "2016-12-09",
      "valid_to": null
    },
    {
      "provision_ref": "2:13",
      "chapter": "2",
      "section": "13",
      "content": "§ 13. Kædehovedkontoret har pligt til løbende at oplyse Fødevarestyrelsen om 1) ophør af virksomheder omfattet af kæden, jf. § 7, og 2) udtræden af enkelte virksomheder omfattet af kæden, jf. § 7. Ophør eller udtræden af virksomheder omfattet af kæden, berører ikke den fastsatte kædekontrolfrekvens, jf. § 9, stk. 3. Stk. 2. Kædehovedkontoret kan tilmelde eksisterende og nyetablerede virksomheder til kædekontrollen ved henvendelse til kædekoordinatoren. Disse virksomheder vil blive omfattet af kædekontrollen og en eventuel reduceret kædekontrolfrekvens, jf. § 9, stk. 3, for det følgende år, hvis de var tilmeldt inden den 1. oktober det foregående år. Stk. 3. Ophører kæden eller ønsker den at udtræde af kædekontrollen, skal dette snarest muligt meddeles Fødevarestyrelsen. Ophør eller udtræden af kædekontrollen får virkning med en måneds varsel til udløbet af en kalendermåned.",
      "valid_from": "2016-12-09",
      "valid_to": null
    },
    {
      "provision_ref": "2:14",
      "chapter": "2",
      "section": "14",
      "content": "§ 14. Fødevarestyrelsen kan afregistrere en kæde fra kædekontrollen, jf. § 10, stk. 1, hvis kæden ikke overholder betingelserne i § 7, eller der er givet urigtige oplysninger ved ansøgningen.",
      "valid_from": "2016-12-09",
      "valid_to": null
    },
    {
      "provision_ref": "3:15",
      "chapter": "3",
      "section": "15",
      "content": "§ 15. Med bøde straffes den, der i strid med § 5, stk. 4, ikke underretter Fødevarestyrelsen om bortfald af eller væsentlige ændringer i et certificeret kvalitetsstyringssystem. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2016-12-09",
      "valid_to": null
    },
    {
      "provision_ref": "4:16",
      "chapter": "4",
      "section": "16",
      "content": "§ 16 Bekendtgørelsen træder i kraft den 1. januar 2017. Stk. 2. Bekendtgørelse nr. 793 af 23. juni 2016 om foderstofkontrol og certificerede kvalitetsstyringssystemer ophæves.",
      "valid_from": "2016-12-09",
      "valid_to": null
    }
  ],
  "definitions": [
    {
      "term": "en kæde på foderstofområdet",
      "definition": "et kædehovedkontor med en dertil knyttet gruppe på mindst 5 registrerede eller godkendte foderstofvirksomheder, som ved fælles navn og markedsføring fremtræder som en samlet enhed",
      "source_provision": "2:7"
    }
  ]
}
