{
  "id": "2007:1512",
  "type": "statute",
  "title": "Bekendtgørelse om takstfinansiering af Sundhedsvæsenets Patientklagenævn",
  "short_name": "BEK H#LOKDOK04",
  "status": "in_force",
  "issued_date": "2007-12-13",
  "url": "https://www.retsinformation.dk/eli/lta/2007/1512/xml",
  "description": "Retsinformation source. DocumentId=AI003477; AccessionNumber=B20070151205; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Regioner og kommuner afholder den årlige udgift til drift af Sundhedsvæsenets Patientklagenævn, jf. dog stk. 2. Fordelingen af udgiften baseres på det antal sager, der i det enkelte år rejses for Patientklagenævnet af myndigheder og borgere, der er blevet behandlet af sundhedspersoner omfattet af nævnets virksomhed ved institutioner, der drives af hver enkelt region og kommune. Sager, der i det enkelte år rejses for Sundhedsvæsenets Patientklagenævn af myndigheder og borgere, der er blevet behandlet af sundhedspersoner omfattet af Patientklagenævnets kompetence i privat praksis og på privat sygehus, henføres til den region, den pågældende praksis eller private sygehus er beliggende i. Stk. 2. Staten afholder udgifterne ved klager til Patientklagenævnet 1) fra borgere, som er blevet behandlet ved institutioner, der drives af staten samt, efter aftale med Færøernes eller Grønlands hjemmestyre, ved sundhedsvæsenet på Færøerne eller i Grønland. 2) vedrørende regionsråds og kommunalbestyrelsers afgørelser efter §§ 6 og 7 i lov om klage- og erstatningsadgang inden for sundhedsvæsenet."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Ministeriet for Sundhed og Forebyggelse fastsætter efter indstilling fra det i kapitel 2 nævnte kontaktudvalg for et finansår ad gangen en standardtakst pr. oprettet klagesag, jf. dog stk. 4. Ministeriet bestemmer i tvivlstilfælde, hvilke sager der indgår i takstfastsættelsen, og fordelingen heraf på de respektive myndigheder. Stk. 2. I takstfastsættelsen indgår alle udgifter, der er forbundet med Patientklagenævnets drift, jf. herunder stk. 3. Det samlede udgiftsbeløb divideres med det konstaterede, samlede antal klagesager. Stk. 3. I forbindelse med takstfastsættelsen skal følgende forhold iagttages: 1) Taksterne fastsættes til de langsigtede gennemsnitlige omkostninger forbundet med at producere ydelsen, således at der tilstræbes en balance over en flerårig periode. 2) Der skal tilstræbes en positiv produktivitetsudvikling i Patientklagenævnets drift. 3) Taksterne fastsættes under hensyn til de mål og resultatkrav for nævnets virksomhed, som Ministeriet for Sundhed og Forebyggelse indgår resultatkontrakter med Patientklagenævnet om. Stk. 4. Standardtaksten i 2007 udgør 7.500 kr. (pris- og lønniveau 2004) pr. oprettet klagesag, opreguleret til det faktiske pris- og lønniveau i 2007. Stk. 5. Beslutning om væsentlige ændringer i serviceniveauet, som har udgiftsmæssige konsekvenser, tages op til drøftelse i det i kapitel 2 nævnte kontaktudvalg."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Ministeriet for Sundhed og Forebyggelse underretter hvert år senest den 1. juli hver enkelt region om regionens foreløbige takst for det følgende år, baseret på det forudgående års regnskabstal og pris- og lønudviklingen samt regionens andel af det samlede antal oprettede klagesager det forudgående år. Stk. 2. Ministeriet for Sundhed og Forebyggelse underretter regionerne om årets samlede takst fordelt på regioner senest den 31. marts i det følgende år."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Ministeriet for Sundhed og Forebyggelse kan fravige reglerne i § 2, stk. 2, og § 3, hvis særlige forhold gør sig gældende."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Ministeriet for Sundhed og Forebyggelse opkræver en foreløbig betaling fra hver enkelt region, baseret på den foreløbige takst, jf. § 3, stk. 1, og det forventede antal oprettede klagesager i det pågældende år. Betalingen opkræves kvartalsvis forud i kvartalets første måned. Stk. 2. Den endelige afregning af et års takstbetaling indgår for hver enkelt region i regionens foreløbige betaling for 3. kvartal i det følgende år."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Ministeriet for Sundhed og Forebyggelse opkræver kvartalsvis bagud betaling fra hver enkelt kommune, baseret på den i § 2, stk. 1 henholdsvis 4, nævnte standardtakst og det faktiske antal oprettede klagesager."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Ministeren for sundhed og forebyggelse nedsætter et kontaktudvalg vedrørende takstfinansieringsordningen for Sundhedsvæsenets Patientklagenævn."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Kontaktudvalget sammensættes af 1 formand og 4 medlemmer. Stk. 2. Formanden udnævnes af ministeren for sundhed og forebyggelse. Stk. 3. Ministeren for sundhed og forebyggelse udnævner 2 medlemmer efter indstilling fra regionerne i forening, 1 medlem efter indstilling fra Kommunernes Landsforening og 1 medlem efter indstilling fra Sundhedsvæsenets Patientklagenævn."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Kontaktudvalget sekretariatsbetjenes af Ministeriet for Sundhed og Forebyggelse."
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Kontaktudvalget følger udviklingen i takstfinansieringsordningen og afgiver efter reglerne i kapitel 1 indstilling til ministeren for sundhed og forebyggelse om fastsættelse af standardtaksten og det forventede antal oprettede sager for det kommende finansår."
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Kontaktudvalget afholder møder efter behov, dog mindst 2 gange om året. Stk. 2. Anmoder et medlem om afholdelse af et møde, skal formanden drage omsorg for, at der indkaldes til et møde snarest belejligt."
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Udsendelse af mødemateriale skal ske mindst 14 dage før afholdelse af mødet. Hvor særlige forhold gør sig gældende, kan udsendelse ske med kortere frist."
    },
    {
      "provision_ref": "2:13",
      "chapter": "2",
      "section": "13",
      "content": "§ 13. Kontaktudvalget træffer beslutninger ved stemmeflerhed. I tilfælde af stemmelighed, er formandens stemme udslaggivende. Udvalget er beslutningsdygtigt, når mindst 3 medlemmer deltager i mødet."
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Bekendtgørelsen træder i kraft den 22. december 2007 og har virkning fra den 1. januar 2007. Stk. 2. Samtidig ophæves bekendtgørelse nr. 884 af 20. september 2005 om takstfinansiering af Sundhedsvæsenets Patientklagenævn."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Regioner og kommuner afholder den årlige udgift til drift af Sundhedsvæsenets Patientklagenævn, jf. dog stk. 2. Fordelingen af udgiften baseres på det antal sager, der i det enkelte år rejses for Patientklagenævnet af myndigheder og borgere, der er blevet behandlet af sundhedspersoner omfattet af nævnets virksomhed ved institutioner, der drives af hver enkelt region og kommune. Sager, der i det enkelte år rejses for Sundhedsvæsenets Patientklagenævn af myndigheder og borgere, der er blevet behandlet af sundhedspersoner omfattet af Patientklagenævnets kompetence i privat praksis og på privat sygehus, henføres til den region, den pågældende praksis eller private sygehus er beliggende i. Stk. 2. Staten afholder udgifterne ved klager til Patientklagenævnet 1) fra borgere, som er blevet behandlet ved institutioner, der drives af staten samt, efter aftale med Færøernes eller Grønlands hjemmestyre, ved sundhedsvæsenet på Færøerne eller i Grønland. 2) vedrørende regionsråds og kommunalbestyrelsers afgørelser efter §§ 6 og 7 i lov om klage- og erstatningsadgang inden for sundhedsvæsenet.",
      "valid_from": "2007-12-13",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Ministeriet for Sundhed og Forebyggelse fastsætter efter indstilling fra det i kapitel 2 nævnte kontaktudvalg for et finansår ad gangen en standardtakst pr. oprettet klagesag, jf. dog stk. 4. Ministeriet bestemmer i tvivlstilfælde, hvilke sager der indgår i takstfastsættelsen, og fordelingen heraf på de respektive myndigheder. Stk. 2. I takstfastsættelsen indgår alle udgifter, der er forbundet med Patientklagenævnets drift, jf. herunder stk. 3. Det samlede udgiftsbeløb divideres med det konstaterede, samlede antal klagesager. Stk. 3. I forbindelse med takstfastsættelsen skal følgende forhold iagttages: 1) Taksterne fastsættes til de langsigtede gennemsnitlige omkostninger forbundet med at producere ydelsen, således at der tilstræbes en balance over en flerårig periode. 2) Der skal tilstræbes en positiv produktivitetsudvikling i Patientklagenævnets drift. 3) Taksterne fastsættes under hensyn til de mål og resultatkrav for nævnets virksomhed, som Ministeriet for Sundhed og Forebyggelse indgår resultatkontrakter med Patientklagenævnet om. Stk. 4. Standardtaksten i 2007 udgør 7.500 kr. (pris- og lønniveau 2004) pr. oprettet klagesag, opreguleret til det faktiske pris- og lønniveau i 2007. Stk. 5. Beslutning om væsentlige ændringer i serviceniveauet, som har udgiftsmæssige konsekvenser, tages op til drøftelse i det i kapitel 2 nævnte kontaktudvalg.",
      "valid_from": "2007-12-13",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Ministeriet for Sundhed og Forebyggelse underretter hvert år senest den 1. juli hver enkelt region om regionens foreløbige takst for det følgende år, baseret på det forudgående års regnskabstal og pris- og lønudviklingen samt regionens andel af det samlede antal oprettede klagesager det forudgående år. Stk. 2. Ministeriet for Sundhed og Forebyggelse underretter regionerne om årets samlede takst fordelt på regioner senest den 31. marts i det følgende år.",
      "valid_from": "2007-12-13",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Ministeriet for Sundhed og Forebyggelse kan fravige reglerne i § 2, stk. 2, og § 3, hvis særlige forhold gør sig gældende.",
      "valid_from": "2007-12-13",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Ministeriet for Sundhed og Forebyggelse opkræver en foreløbig betaling fra hver enkelt region, baseret på den foreløbige takst, jf. § 3, stk. 1, og det forventede antal oprettede klagesager i det pågældende år. Betalingen opkræves kvartalsvis forud i kvartalets første måned. Stk. 2. Den endelige afregning af et års takstbetaling indgår for hver enkelt region i regionens foreløbige betaling for 3. kvartal i det følgende år.",
      "valid_from": "2007-12-13",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Ministeriet for Sundhed og Forebyggelse opkræver kvartalsvis bagud betaling fra hver enkelt kommune, baseret på den i § 2, stk. 1 henholdsvis 4, nævnte standardtakst og det faktiske antal oprettede klagesager.",
      "valid_from": "2007-12-13",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Ministeren for sundhed og forebyggelse nedsætter et kontaktudvalg vedrørende takstfinansieringsordningen for Sundhedsvæsenets Patientklagenævn.",
      "valid_from": "2007-12-13",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Kontaktudvalget sammensættes af 1 formand og 4 medlemmer. Stk. 2. Formanden udnævnes af ministeren for sundhed og forebyggelse. Stk. 3. Ministeren for sundhed og forebyggelse udnævner 2 medlemmer efter indstilling fra regionerne i forening, 1 medlem efter indstilling fra Kommunernes Landsforening og 1 medlem efter indstilling fra Sundhedsvæsenets Patientklagenævn.",
      "valid_from": "2007-12-13",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Kontaktudvalget sekretariatsbetjenes af Ministeriet for Sundhed og Forebyggelse.",
      "valid_from": "2007-12-13",
      "valid_to": null
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Kontaktudvalget følger udviklingen i takstfinansieringsordningen og afgiver efter reglerne i kapitel 1 indstilling til ministeren for sundhed og forebyggelse om fastsættelse af standardtaksten og det forventede antal oprettede sager for det kommende finansår.",
      "valid_from": "2007-12-13",
      "valid_to": null
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Kontaktudvalget afholder møder efter behov, dog mindst 2 gange om året. Stk. 2. Anmoder et medlem om afholdelse af et møde, skal formanden drage omsorg for, at der indkaldes til et møde snarest belejligt.",
      "valid_from": "2007-12-13",
      "valid_to": null
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Udsendelse af mødemateriale skal ske mindst 14 dage før afholdelse af mødet. Hvor særlige forhold gør sig gældende, kan udsendelse ske med kortere frist.",
      "valid_from": "2007-12-13",
      "valid_to": null
    },
    {
      "provision_ref": "2:13",
      "chapter": "2",
      "section": "13",
      "content": "§ 13. Kontaktudvalget træffer beslutninger ved stemmeflerhed. I tilfælde af stemmelighed, er formandens stemme udslaggivende. Udvalget er beslutningsdygtigt, når mindst 3 medlemmer deltager i mødet.",
      "valid_from": "2007-12-13",
      "valid_to": null
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Bekendtgørelsen træder i kraft den 22. december 2007 og har virkning fra den 1. januar 2007. Stk. 2. Samtidig ophæves bekendtgørelse nr. 884 af 20. september 2005 om takstfinansiering af Sundhedsvæsenets Patientklagenævn.",
      "valid_from": "2007-12-13",
      "valid_to": null
    }
  ],
  "definitions": []
}
