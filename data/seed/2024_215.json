{
  "id": "2024:215",
  "type": "statute",
  "title": "Bekendtgørelse om tilskud fra Landdistriktspuljen",
  "short_name": "BEK H#LOKDOK04",
  "status": "in_force",
  "issued_date": "2024-03-01",
  "url": "https://www.retsinformation.dk/eli/lta/2024/215/xml",
  "description": "Retsinformation source. DocumentId=CD000312; AccessionNumber=B20240021505; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Formålet med landdistriktspuljen er at yde støtte til projekter med henblik på udvikling af landdistrikterne og de små øer."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Fra Landdistriktspuljen ydes støtte til følgende projekter: 1) Forsøgsprojekter, som har til formål at fremme beskæftigelse, erhvervsudvikling, service, levevilkår, bosætning eller lokale kultur- og fritidsaktiviteter i landdistrikterne eller på de små øer. 2) Forskningsprojekter, som belyser udviklingsvilkår og -muligheder i landdistrikterne eller på de små øer. 3) Projekter i landdistrikter med landvindmøller og solcelleparker, som har til formål at kompensere de lokalsamfund, som har mange landvindmøller eller solcelleparker i nærområdet. 4) Projekter vedrørende etablering og udvikling af borgerdrevne dagligvarebutikker med henblik på at understøtte stærke lokalsamfund i små byer, på de små øer og i landdistrikter. 5) Projekter på de små øer, som har til formål at fremme beskæftigelse, erhvervsudvikling, service, levevilkår, bosætning eller lokale kultur- og fritidsaktiviteter på de små øer."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. I denne bekendtgørelse forstås ved: 1) Virksomheder: Alle former for virksomheder med personlig, solidarisk og begrænset hæftelse. 2) De små øer: Aarø, Agersø, Anholt, Askø, Avernakø, Baagø, Barsø, Birkholm, Bjørnø, Drejø, Egholm, Endelave, Fejø, Femø, Fur, Hjarnø, Hjortø, Lyø, Mandø, Nekselø, Omø, Orø, Sejerø, Skarø, Strynø, Tunø og Venø. 3) Forsøgskarakter: Projekter som har elementer, som ikke tidligere er set i et gennemført projekt i det pågældende lokalområde, og som kan tjene til demonstration for andre projekter. 4) Bevillingsperiode: Den projektperiode, som ansøger oplyser i ansøgningsskemaet, eller som projektholder efterfølgende får godkendt af Plan- og Landdistriktsstyrelsen. Bevillingsperioden kan tidligst begynde ved Plan- og Landdistriktsstyrelsens brev om betinget tilsagn. 5) Projektholder: Den person eller juridiske person (fx en forening, organisation, virksomhed), der er ansvarlig for projektets gennemførelse og økonomi. 6) Landvindmølle: Vindmølle der er opstillet på land, og som har en kapacitet på over 25 kW. 7) Landvindmøllepark: To eller flere landvindmøller med mindre end 500 meters indbyrdes afstand. 8) Solcellepark: Et solcelleanlæg i det åbne land med en kapacitet på minimum 1 MW. 9) Møllehøjde: Vindmøllens total højde inkl. møllevinger."
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Plan- og Landdistriktsstyrelsen træffer afgørelse om tildeling af tilskud. Stk. 2. Plan- og Landdistriktsstyrelsen kan høre et af ministeren for byer og landdistrikter nedsat rådgivende udvalg, inden der træffes afgørelse om tildeling af tilskud."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. For forsøgsprojekter, jf. § 2, stk. 1, nr. 1, kan der ydes tilskud til foreninger, enkeltpersoner, virksomheder, institutioner, regioner, kommuner og lignende."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. For forskningsprojekter, jf. § 2, stk. 1, nr. 2, kan der ydes tilskud til forskningsinstitutioner, organisationer, selvejende institutioner, virksomheder, regioner, kommuner og lignende. Stk. 2. For virksomheder vil der kun kunne opnås tilskud, når projektet er af almen interesse, og hvis publikationer og resultater gøres frit tilgængeligt."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. For projekter i landdistrikter med landvindmøller og solcelleparker, jf. § 2, stk. 1, nr. 3, kan der ydes tilskud til foreninger, selvejende institutioner, fonde med almennyttige formål og enkeltpersoner. Stk. 2. Der kan endvidere ydes tilskud til kommuner, hvis de indgår i et partnerskab om projektet med én eller flere af de i stk. 1 nævnte."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. For projekter for borgerdrevne dagligvarebutikker, jf. § 2, stk. 1, nr. 4, kan der ydes tilskud til virksomheder og fonde eller foreninger, der har etableret eller vil etablere en borgerdreven dagligvarebutik."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. For projekter på de små øer, jf. § 2, stk. 1, nr. 5, kan der ydes tilskud til foreninger, enkeltpersoner, virksomheder, institutioner, regioner, kommuner og lignende."
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Ved tildeling af tilskud til forsøgsprojekter, jf. § 2, stk. 1, nr. 1, lægges der vægt på, at projektet: 1) Bidrager til udvikling af landdistrikterne eller de små øer, jf. § 1. 2) Ligger inden for rundens prioriterede tema, såfremt et sådant er fastlagt. Det til en hver tid gældende tema kan findes på Plan- og Landdistriktsstyrelsens hjemmeside. 3) Bidrager til lokalsamfundets udvikling med faciliteter, aktiviteter eller udarbejdelse af strategier for lokalsamfundet. 4) Bygger på et folkeligt engagement og har en lokal forankring, f.eks. ved at projektet gennemføres af lokale eller støttes af lokalsamfundet. 5) Har længerevarende perspektiver, således at igangsatte aktiviteter fortsætter efter projektperioden, eller projektet har afledte effekter. 6) Formidler erfaringer fra projektet til en bred kreds af interesserede. 7) Har god sammenhæng i forhold til projektbudget, herunder særligt det ansøgte beløb og projektets produkt og forventede effekt."
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Ved tildeling af tilskud til forskningsprojekter, jf. § 2, stk. 1, nr. 2, lægges der vægt på følgende tre hovedkriterier: 1) Relevans for landdistrikterne eller de små øer. 2) Videnskabelig kvalitet. 3) Gennemførlighed. Stk. 2. Ved vurderingen af projektets relevans for landdistrikterne eller de små øer lægges der vægt på, at projekterne beskæftiger sig med og belyser generelle virkemidler til landdistriktsudvikling snarere end konkret udvikling på bestemte lokaliteter. Derudover lægges der vægt på, at forskningsprojektets resultater formidles til de relevante målgrupper. Stk. 3. Ved vurderingen af projektets videnskabelig kvalitet lægges der vægt på, at projektet: 1) Har en klar problemstilling og sammenhæng mellem problemformulering, teori og metode. 2) Har potentiale til at skabe ny viden om landdistrikternes udviklingsvilkår. 3) Bidrager til langsigtet, national vidensopbygning på området ved at forholde sig til og – hvor det er relevant – bygge på den foreliggende relevante forskning og ved at identificere, hvordan projektet kan bidrage til feltet. 4) Har relevante samfundsmæssige perspektiver. 5) Gennemføres af eller i samarbejde med etablerede uddannelses- og forskningsinstitutioner, der kan kvalificere metode, data og konklusioner. Stk. 4. Ved vurderingen af projektets gennemførlighed lægges der vægt på, at: 1) Ansøgeren har kompetencer og kvalifikationer til at gennemføre projektet. 2) Der i ansøgningen er redegjort for projektets geografiske tilknytning til områderne uden for de større byer. 3) Der i ansøgningen er redegjort for, at parterne bag projektet har relevante forudsætninger for at belyse landdistrikternes udviklingsvilkår og muligheder. 4) Der er en rimelig sammenhæng mellem projektets mål og aktiviteter og de ressourcer, herunder den faglige og økonomiske støtte, der er sat af til projektet. 5) Der foreligger en tidsplan for projektet med klare og relevante milepæle. 6) At projektets resultater formidles til de relevante målgrupper."
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Ved tildeling af tilskud til projekter i landdistrikter med landvindmøller og solcelleparker, jf. § 2, stk. 1, nr. 3, lægges der vægt på ansøgers eller projektets afstand til landvindmøller eller solcelleparker. Der lægges endvidere vægt på, at: 1) Projektet bidrager til udvikling af landdistrikterne eller de små øer, jf. § 1. 2) Projektet kommer det lokalsamfund til gode, der ligger i nærheden af landvindmøllen eller solcelleparken. 3) Projektet bidrager til lokalsamfundets udvikling med faciliteter, aktiviteter eller udarbejdelse af strategier for lokalområdet. 4) Projektet kan afbøde gener fra en nærliggende landvindmølle eller solcellepark. 5) Projektet bygger på et folkeligt engagement og har en lokal forankring, f.eks. ved at projektet gennemføres af lokale eller støttes af lokalsamfundet. 6) Der er rimelig sammenhæng mellem projektbudget, herunder særligt det ansøgte beløb, og projektets produkt og forventede effekt. Stk. 2. Der kan ikke ydes tilskud til projekter, hvor afstanden til ansøger eller projekt overstiger 5 km eller 50 gange møllehøjden fra nærmeste landvindmølle eller overstiger 2,5 km fra nærmeste solcellepark. Stk. 3. Den samme landvindmølle eller solcellepark kan maksimalt danne baggrund for ét tilsagn om tilskud i en ansøgningsrunde. En landvindmøllepark kan maksimalt danne baggrund for to tilsagn om tilskud i en ansøgningsrunde."
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Ved tildeling af tilskud til projekter for borgerdrevne dagligvarebutikker jf. § 2, stk. 1, nr. 4, stilles der krav om, at: 1) Der ikke allerede eksisterer en anden dagligvarebutik i byen. 2) Der minimum er 2,5 km til nærmeste anden dagligvarebutik. 3) Butikken har en forventet årlig nettoomsætning på minimum 3 millioner kr. 4) Butikken har eller vil få et butiksareal på minimum 100 m 2 . 5) Butikken er bemandet og har helårsåbent. 6) Der på ansøgningstidspunktet foreligger medfinansiering for mindst det ansøgte beløb. Stk. 2. For projekter, der opfylder de kriterier, der følger af stk. 1, lægges ved tildeling vægt på følgende: 1) Projektet bidrager til udvikling af landdistrikterne eller de små øer, jf. § 1. 2) Projektet er almennyttigt. 3) Projektet bygger på et folkeligt engagement og har lokal forankring, f.eks. ved at projektet gennemføres af lokale grupper. 4) Der er en rimelig sammenhæng mellem projektbudget, herunder særligt det ansøgte beløb, og projektets produkt og forventede effekt. 5) Projektet understøtter dagligvarebutikkens funktion som et samlingspunkt i området. 6) Projektet medvirker til at skabe eller bevare arbejdspladser i området. 7) Projektet har længerevarende perspektiver, således at igangsatte aktiviteter fortsætter efter projektperioden. Stk. 3. For dagligvarebutikker på småøerne er det muligt at støtte projekter, selvom butikken ikke opfylder kriterierne i stk. 1, nr. 3 og 4."
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Ved tildeling af tilskud til projekter på de små øer jf. § 2, stk. 1, nr. 5, lægges der vægt på, at projektet: 1) Bidrager til udvikling af de små øer, jf. § 1. 2) Medvirker til at skabe eller bevare arbejdspladser på de små øer. 3) Medfører tilflytning til de små øer. 4) Etablerer, udvider eller udvikler produktions-, forarbejdnings- og servicevirksomheder eller butikker, især dagligvarebutikker. 5) Kan medvirke til at øge omsætningen på øerne, fx kursuscentre, campingpladser, ferieboliger, cafeer m.v. 6) Bygger på et folkeligt engagement og har en lokal forankring, fx ved at projektet gennemføres af lokale grupper. 7) Har tilvejebragt supplerende finansiering. Hvis ansøger er en kommune, region eller privat erhvervsdrivende, vil ansøgningen i særlig grad blive vurderet på, om der foreligger en medfinansiering fra ansøgers side. 8) Styrker de lokale kulturaktiviteter, fx projekter som har til formål at bevare den oprindelige og helt specielle ø-kultur, eller som har til formål at formidle viden om de små øer. 9) Understøtter øboernes levevilkår, fx bevaring af forsamlingshuse eller faciliteter, der understøtter fx beboerforeningers arbejde på de små øer. 10) Er tværgående for de små øer."
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Ved tildeling af tilskud til projekter, jf. § 2, stk. 1, nr. 1, 3, 4 og 5, tilstræbes en vis geografisk spredning af støttede projekter inden for hver pulje."
    },
    {
      "provision_ref": "5:16",
      "chapter": "5",
      "section": "16",
      "content": "§ 16. Indgivelse af ansøgning og indberetning af oplysninger skal ske digitalt via Plan- og Landdistriktsstyrelsens elektroniske ansøgningsportal. Stk. 2. Ansøgningsfristen for de enkelte projekter, jf. § 1, stk. 1, nr. 1-5, annonceres på Statens Tilskudspuljer samt Plan- og Landdistriktsstyrelsens hjemmeside."
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Tilskud til projekter i landdistrikter med landvindmøller og solcelleparker, jf. § 2, stk. 1, nr. 3, kan minimum udgøre 100.000 kr. og maksimum 1.500.000 kr. Stk. 2. Tilskud er betinget af, at projektet er gennemført senest 2 år fra den dato, hvor ansøger modtager det betingede tilsagn."
    },
    {
      "provision_ref": "5:18",
      "chapter": "5",
      "section": "18",
      "content": "§ 18. Tilskud til projekter for borgerdrevne dagligvarebutikker, jf. § 2, stk. 1, nr. 4 kan minimum udgøre 100.000 kr. og maksimum 600.000 kr. Stk. 2. Tilskud til et projekt kan maksimalt udgøre 50 pct. af den tilskudsberettigede del af projektbudgettet, jf. § 13, stk. 1, nr. 6. Stk. 3. Tilskud er betinget af, at projektet er gennemført senest 2 år fra den dato, hvor ansøger modtager det betingede tilsagn."
    },
    {
      "provision_ref": "5:19",
      "chapter": "5",
      "section": "19",
      "content": "§ 19. Tilskud ydes i overensstemmelse med Europa-kommissionens forordning (EU) 2831/2023 af 13. december 2023 om anvendelse af artikel 107 og 108 i traktaten om Den Europæiske Unions funktionsmåde på de minimis-støtte."
    },
    {
      "provision_ref": "5:20",
      "chapter": "5",
      "section": "20",
      "content": "§ 20. Der ydes tilskud til udgifter, der er: 1) Direkte relateret til projektet og nødvendige for at gennemføre projektet. 2) Afholdt og betalt i projektperioden, bortset fra udgifter til revisor. 3) I overensstemmelse med projektets formål, de godkendte projektaktiviteter og det godkendte projektbudget."
    },
    {
      "provision_ref": "5:21",
      "chapter": "5",
      "section": "21",
      "content": "§ 21. Der ydes ikke tilskud til: 1) Driftsudgifter. 2) Uforudsete udgifter. 3) Finansierings- og pengeinstitutomkostninger, herunder renteudgifter. 4) Gratialer, provisioner og personalegoder. 5) Refunderbar moms. 6) Projekter eller anlæg, som der påhviler det offentlige at gennemføre. 7) IT-anlægsprojekter. 8) Aktiviteter inden for primære erhverv såsom landbrug, fiskeri, skovbrug eller lignende. 9) Opførelse, udvidelse eller renovering af landvindmøller og landvindmølle- og solcelleparker. 10) Frivillige timer. Stk. 2. For forsøgsprojekter og forskningsprojekter, jf. § 2, stk. 1, nr. 1 og 2, ydes der endvidere ikke tilskud til: 1) Projekter, der helt eller overvejende består af anlægsaktiviteter, renovering eller almindelige vedligeholdelsesopgaver. 2) Erhvervelse af fast ejendom. 3) Aktiviteter inden for primære erhverv såsom landbrug, fiskeri, skovbrug eller lignende. Stk. 3. For projekter for borgerdrevne dagligvarebutikker, jf. § 2, stk. 1, nr. 4, ydes der endvidere ikke tilskud til: 1) Beskatning. 2) Opførelse, om-/eller tilbygning af tredjeparts ejendom."
    },
    {
      "provision_ref": "5:22",
      "chapter": "5",
      "section": "22",
      "content": "§ 22. For projekter i landdistrikter med landvindmøller og solcelleparker, jf. § 2, stk. 1, nr. 3, kan der gives tilskud til anlægsprojekter eller erhvervelse af fast ejendom, hvis: 1) Det anlagte eller ejendommen benyttes eller vil blive benyttet til almennyttige formål. 2) Det ved indsendelse af ansøgningen dokumenteres, at det anlagte eller ejendommen ejes af kommunen, en forening, en selvejende institution eller en fond med almennyttige formål, eller at der foreligger en langtidskontrakt eller anden tinglyst rettighed, der giver en tilsvarende sikring af, at det anlagte eller erhvervede kan anvendes som beskrevet i ansøgningen. 3) Ansøgningen indeholder en beskrivelse af den planlagte drift af det anlagte eller ejendommen efter projektets afslutning, herunder en beskrivelse af planlagt vedligehold."
    },
    {
      "provision_ref": "5:23",
      "chapter": "5",
      "section": "23",
      "content": "§ 23. For projekter på de små øer, jf. § 2, stk. 1, nr. 5, kan der gives tilskud til anlægsprojekter, hvis projektet gennemføres i samarbejde mellem øboere og offentlige myndigheder, og øboerne i såvel anlægs- som driftsfasen gives en væsentlig indflydelse på forløbet."
    },
    {
      "provision_ref": "6:24",
      "chapter": "6",
      "section": "24",
      "content": "§ 24. Væsentlige ændringer af et projekts formål, aktiviteter, budget eller bevillingsperiode skal godkendes af Plan- og Landdistriktsstyrelsen. Stk. 2. Alle anmodninger om ændringer af projektet eller bevillingsperioden skal være skriftlige og begrundede. Stk. 3. Ansøger skal straks orientere Plan- og Landdistriktsstyrelsen, hvis der foreligger forhold, der efter § 21 kan føre til, at tilsagnet reduceres eller annulleres."
    },
    {
      "provision_ref": "6:25",
      "chapter": "6",
      "section": "25",
      "content": "§ 25. Plan- og Landdistriktsstyrelsen kan reducere eller annullere tilsagn, og kræve udbetalt tilskud tilbagebetalt, hvis: 1) Projektholder ikke efterlever de vilkår, der danner baggrund for tilsagnet. 2) Ændringer af projektet undervejs i bevillingsperioden medfører, at grundlaget for tilsagnet helt eller delvist bortfalder. 3) Projektholder beslutter ikke at gennemføre eller på anden vis må opgive projektet. 4) Projektholder ikke overholder vilkår for tilskud eller en godkendt ændring heraf. 5) Projektholder går konkurs, træder i likvidation, går i rekonstruktion, indleder forhandlinger om tvangsakkord, eller hvis der foretages udlæg eller arrest hos projektholder. Stk. 2. Udgør tilskuddet fra Landdistriktspuljen alene en del af projektets samlede finansiering, fastsættes reduktion og tilbagebetaling ud fra tilsagnets forholdsmæssige andel af den samlede finansiering af projektets tilskudsberettigede udgifter. Stk. 3. Har projektet opnået tilsagn om supplerende tilskud gennem de lokale aktionsgrupper, skal der alene ske tilbagebetaling af uforbrugte midler, såfremt projektets faktiske udgifter er mindre end den samlede finansiering fraregnet tilskuddet opnået gennem aktionsgruppen."
    },
    {
      "provision_ref": "6:26",
      "chapter": "6",
      "section": "26",
      "content": "§ 26. Hvis fristen for tilbagebetalingen overskrides tillægges renter i overensstemmelse med § 5 i lov om renter og andre forhold ved forsinket betaling (renteloven)."
    },
    {
      "provision_ref": "6:27",
      "chapter": "6",
      "section": "27",
      "content": "§ 27. Tilskud udbetales til projektholders NemKonto."
    },
    {
      "provision_ref": "6:28",
      "chapter": "6",
      "section": "28",
      "content": "§ 28. 80 pct. af det bevilgede tilskud udbetales i bevillingsperioden. De resterende 20 pct. af det bevilgede tilskud udbetales, når Plan- og Landdistriktsstyrelsen har modtaget og godkendt projektets afrapportering, jf. § 31. Stk. 2. Er det bevilgede tilskud på eller under 150.000 kr., udbetales 80 pct. af støtten i én rate i begyndelsen af bevillingsperioden. Stk. 3. Er det bevilgede tilskud over 150.000 kr., udbetales 80 pct. af støtten i bevillingsperioden i lige store, halvårlige rater. Projektholder vil i forbindelse med udbetaling af første rate modtage en tidsplan for udbetaling af den eller de resterende rate(r)."
    },
    {
      "provision_ref": "6:29",
      "chapter": "6",
      "section": "29",
      "content": "§ 29. Plan- og Landdistriktsstyrelsen yder første del af tilskuddet, når projektholder har opfyldt betingelserne anført i brevet om betinget tilsagn og opnået Plan- og Landdistriktsstyrelsens endelig tilsagn."
    },
    {
      "provision_ref": "6:30",
      "chapter": "6",
      "section": "30",
      "content": "§ 30. Projektholder skal senest to måneder efter bevillingsperiodens udløb aflægge rapport for projektet. Stk. 2. Plan- og Landdistriktsstyrelsen kan i særlige tilfælde dispensere fra fristen for afrapportering jf. stk. 1."
    },
    {
      "provision_ref": "6:31",
      "chapter": "6",
      "section": "31",
      "content": "§ 31. Afrapporteringen skal ske via e-mail til Plan- og Landdistriktsstyrelsen via e-amiladressen, der fremgår af puljens hjemmeside. Ved afrapporteringen skal følgende fremsendes: 1) Et afsluttende projektregnskab. 2) Ledelseserklæring for bevilgede tilskud på eller under 150.000 kr. 3) Revisorpåtegning for bevilgede tilskud over 150.000 kr. 4) Evaluering. 5) Kopi eller eksemplar af eventuelle produkter udarbejdet som en del af projektet. Stk. 2. Regnskabet skal være direkte sammenligneligt med det seneste godkendte budget og skal dokumentere, hvordan projektet er finansieret, og hvilke udgifter der har været forbundet med projektet. Stk. 3. Regnskabets skal udarbejdes i henhold til Erhvervsstyrelsens instruks for regnskab."
    },
    {
      "provision_ref": "7:32",
      "chapter": "7",
      "section": "32",
      "content": "§ 32. Afgørelser truffet i henhold til denne bekendtgørelse kan ikke påklages til ministeren for byer og landdistrikter eller anden administrativ myndighed."
    },
    {
      "provision_ref": "8:33",
      "chapter": "8",
      "section": "33",
      "content": "§ 33 Bekendtgørelsen træder i kraft den 6. marts. 2024"
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Formålet med landdistriktspuljen er at yde støtte til projekter med henblik på udvikling af landdistrikterne og de små øer.",
      "valid_from": "2024-03-01",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Fra Landdistriktspuljen ydes støtte til følgende projekter: 1) Forsøgsprojekter, som har til formål at fremme beskæftigelse, erhvervsudvikling, service, levevilkår, bosætning eller lokale kultur- og fritidsaktiviteter i landdistrikterne eller på de små øer. 2) Forskningsprojekter, som belyser udviklingsvilkår og -muligheder i landdistrikterne eller på de små øer. 3) Projekter i landdistrikter med landvindmøller og solcelleparker, som har til formål at kompensere de lokalsamfund, som har mange landvindmøller eller solcelleparker i nærområdet. 4) Projekter vedrørende etablering og udvikling af borgerdrevne dagligvarebutikker med henblik på at understøtte stærke lokalsamfund i små byer, på de små øer og i landdistrikter. 5) Projekter på de små øer, som har til formål at fremme beskæftigelse, erhvervsudvikling, service, levevilkår, bosætning eller lokale kultur- og fritidsaktiviteter på de små øer.",
      "valid_from": "2024-03-01",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. I denne bekendtgørelse forstås ved: 1) Virksomheder: Alle former for virksomheder med personlig, solidarisk og begrænset hæftelse. 2) De små øer: Aarø, Agersø, Anholt, Askø, Avernakø, Baagø, Barsø, Birkholm, Bjørnø, Drejø, Egholm, Endelave, Fejø, Femø, Fur, Hjarnø, Hjortø, Lyø, Mandø, Nekselø, Omø, Orø, Sejerø, Skarø, Strynø, Tunø og Venø. 3) Forsøgskarakter: Projekter som har elementer, som ikke tidligere er set i et gennemført projekt i det pågældende lokalområde, og som kan tjene til demonstration for andre projekter. 4) Bevillingsperiode: Den projektperiode, som ansøger oplyser i ansøgningsskemaet, eller som projektholder efterfølgende får godkendt af Plan- og Landdistriktsstyrelsen. Bevillingsperioden kan tidligst begynde ved Plan- og Landdistriktsstyrelsens brev om betinget tilsagn. 5) Projektholder: Den person eller juridiske person (fx en forening, organisation, virksomhed), der er ansvarlig for projektets gennemførelse og økonomi. 6) Landvindmølle: Vindmølle der er opstillet på land, og som har en kapacitet på over 25 kW. 7) Landvindmøllepark: To eller flere landvindmøller med mindre end 500 meters indbyrdes afstand. 8) Solcellepark: Et solcelleanlæg i det åbne land med en kapacitet på minimum 1 MW. 9) Møllehøjde: Vindmøllens total højde inkl. møllevinger.",
      "valid_from": "2024-03-01",
      "valid_to": null
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Plan- og Landdistriktsstyrelsen træffer afgørelse om tildeling af tilskud. Stk. 2. Plan- og Landdistriktsstyrelsen kan høre et af ministeren for byer og landdistrikter nedsat rådgivende udvalg, inden der træffes afgørelse om tildeling af tilskud.",
      "valid_from": "2024-03-01",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. For forsøgsprojekter, jf. § 2, stk. 1, nr. 1, kan der ydes tilskud til foreninger, enkeltpersoner, virksomheder, institutioner, regioner, kommuner og lignende.",
      "valid_from": "2024-03-01",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. For forskningsprojekter, jf. § 2, stk. 1, nr. 2, kan der ydes tilskud til forskningsinstitutioner, organisationer, selvejende institutioner, virksomheder, regioner, kommuner og lignende. Stk. 2. For virksomheder vil der kun kunne opnås tilskud, når projektet er af almen interesse, og hvis publikationer og resultater gøres frit tilgængeligt.",
      "valid_from": "2024-03-01",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. For projekter i landdistrikter med landvindmøller og solcelleparker, jf. § 2, stk. 1, nr. 3, kan der ydes tilskud til foreninger, selvejende institutioner, fonde med almennyttige formål og enkeltpersoner. Stk. 2. Der kan endvidere ydes tilskud til kommuner, hvis de indgår i et partnerskab om projektet med én eller flere af de i stk. 1 nævnte.",
      "valid_from": "2024-03-01",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. For projekter for borgerdrevne dagligvarebutikker, jf. § 2, stk. 1, nr. 4, kan der ydes tilskud til virksomheder og fonde eller foreninger, der har etableret eller vil etablere en borgerdreven dagligvarebutik.",
      "valid_from": "2024-03-01",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. For projekter på de små øer, jf. § 2, stk. 1, nr. 5, kan der ydes tilskud til foreninger, enkeltpersoner, virksomheder, institutioner, regioner, kommuner og lignende.",
      "valid_from": "2024-03-01",
      "valid_to": null
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Ved tildeling af tilskud til forsøgsprojekter, jf. § 2, stk. 1, nr. 1, lægges der vægt på, at projektet: 1) Bidrager til udvikling af landdistrikterne eller de små øer, jf. § 1. 2) Ligger inden for rundens prioriterede tema, såfremt et sådant er fastlagt. Det til en hver tid gældende tema kan findes på Plan- og Landdistriktsstyrelsens hjemmeside. 3) Bidrager til lokalsamfundets udvikling med faciliteter, aktiviteter eller udarbejdelse af strategier for lokalsamfundet. 4) Bygger på et folkeligt engagement og har en lokal forankring, f.eks. ved at projektet gennemføres af lokale eller støttes af lokalsamfundet. 5) Har længerevarende perspektiver, således at igangsatte aktiviteter fortsætter efter projektperioden, eller projektet har afledte effekter. 6) Formidler erfaringer fra projektet til en bred kreds af interesserede. 7) Har god sammenhæng i forhold til projektbudget, herunder særligt det ansøgte beløb og projektets produkt og forventede effekt.",
      "valid_from": "2024-03-01",
      "valid_to": null
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Ved tildeling af tilskud til forskningsprojekter, jf. § 2, stk. 1, nr. 2, lægges der vægt på følgende tre hovedkriterier: 1) Relevans for landdistrikterne eller de små øer. 2) Videnskabelig kvalitet. 3) Gennemførlighed. Stk. 2. Ved vurderingen af projektets relevans for landdistrikterne eller de små øer lægges der vægt på, at projekterne beskæftiger sig med og belyser generelle virkemidler til landdistriktsudvikling snarere end konkret udvikling på bestemte lokaliteter. Derudover lægges der vægt på, at forskningsprojektets resultater formidles til de relevante målgrupper. Stk. 3. Ved vurderingen af projektets videnskabelig kvalitet lægges der vægt på, at projektet: 1) Har en klar problemstilling og sammenhæng mellem problemformulering, teori og metode. 2) Har potentiale til at skabe ny viden om landdistrikternes udviklingsvilkår. 3) Bidrager til langsigtet, national vidensopbygning på området ved at forholde sig til og – hvor det er relevant – bygge på den foreliggende relevante forskning og ved at identificere, hvordan projektet kan bidrage til feltet. 4) Har relevante samfundsmæssige perspektiver. 5) Gennemføres af eller i samarbejde med etablerede uddannelses- og forskningsinstitutioner, der kan kvalificere metode, data og konklusioner. Stk. 4. Ved vurderingen af projektets gennemførlighed lægges der vægt på, at: 1) Ansøgeren har kompetencer og kvalifikationer til at gennemføre projektet. 2) Der i ansøgningen er redegjort for projektets geografiske tilknytning til områderne uden for de større byer. 3) Der i ansøgningen er redegjort for, at parterne bag projektet har relevante forudsætninger for at belyse landdistrikternes udviklingsvilkår og muligheder. 4) Der er en rimelig sammenhæng mellem projektets mål og aktiviteter og de ressourcer, herunder den faglige og økonomiske støtte, der er sat af til projektet. 5) Der foreligger en tidsplan for projektet med klare og relevante milepæle. 6) At projektets resultater formidles til de relevante målgrupper.",
      "valid_from": "2024-03-01",
      "valid_to": null
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Ved tildeling af tilskud til projekter i landdistrikter med landvindmøller og solcelleparker, jf. § 2, stk. 1, nr. 3, lægges der vægt på ansøgers eller projektets afstand til landvindmøller eller solcelleparker. Der lægges endvidere vægt på, at: 1) Projektet bidrager til udvikling af landdistrikterne eller de små øer, jf. § 1. 2) Projektet kommer det lokalsamfund til gode, der ligger i nærheden af landvindmøllen eller solcelleparken. 3) Projektet bidrager til lokalsamfundets udvikling med faciliteter, aktiviteter eller udarbejdelse af strategier for lokalområdet. 4) Projektet kan afbøde gener fra en nærliggende landvindmølle eller solcellepark. 5) Projektet bygger på et folkeligt engagement og har en lokal forankring, f.eks. ved at projektet gennemføres af lokale eller støttes af lokalsamfundet. 6) Der er rimelig sammenhæng mellem projektbudget, herunder særligt det ansøgte beløb, og projektets produkt og forventede effekt. Stk. 2. Der kan ikke ydes tilskud til projekter, hvor afstanden til ansøger eller projekt overstiger 5 km eller 50 gange møllehøjden fra nærmeste landvindmølle eller overstiger 2,5 km fra nærmeste solcellepark. Stk. 3. Den samme landvindmølle eller solcellepark kan maksimalt danne baggrund for ét tilsagn om tilskud i en ansøgningsrunde. En landvindmøllepark kan maksimalt danne baggrund for to tilsagn om tilskud i en ansøgningsrunde.",
      "valid_from": "2024-03-01",
      "valid_to": null
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Ved tildeling af tilskud til projekter for borgerdrevne dagligvarebutikker jf. § 2, stk. 1, nr. 4, stilles der krav om, at: 1) Der ikke allerede eksisterer en anden dagligvarebutik i byen. 2) Der minimum er 2,5 km til nærmeste anden dagligvarebutik. 3) Butikken har en forventet årlig nettoomsætning på minimum 3 millioner kr. 4) Butikken har eller vil få et butiksareal på minimum 100 m 2 . 5) Butikken er bemandet og har helårsåbent. 6) Der på ansøgningstidspunktet foreligger medfinansiering for mindst det ansøgte beløb. Stk. 2. For projekter, der opfylder de kriterier, der følger af stk. 1, lægges ved tildeling vægt på følgende: 1) Projektet bidrager til udvikling af landdistrikterne eller de små øer, jf. § 1. 2) Projektet er almennyttigt. 3) Projektet bygger på et folkeligt engagement og har lokal forankring, f.eks. ved at projektet gennemføres af lokale grupper. 4) Der er en rimelig sammenhæng mellem projektbudget, herunder særligt det ansøgte beløb, og projektets produkt og forventede effekt. 5) Projektet understøtter dagligvarebutikkens funktion som et samlingspunkt i området. 6) Projektet medvirker til at skabe eller bevare arbejdspladser i området. 7) Projektet har længerevarende perspektiver, således at igangsatte aktiviteter fortsætter efter projektperioden. Stk. 3. For dagligvarebutikker på småøerne er det muligt at støtte projekter, selvom butikken ikke opfylder kriterierne i stk. 1, nr. 3 og 4.",
      "valid_from": "2024-03-01",
      "valid_to": null
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Ved tildeling af tilskud til projekter på de små øer jf. § 2, stk. 1, nr. 5, lægges der vægt på, at projektet: 1) Bidrager til udvikling af de små øer, jf. § 1. 2) Medvirker til at skabe eller bevare arbejdspladser på de små øer. 3) Medfører tilflytning til de små øer. 4) Etablerer, udvider eller udvikler produktions-, forarbejdnings- og servicevirksomheder eller butikker, især dagligvarebutikker. 5) Kan medvirke til at øge omsætningen på øerne, fx kursuscentre, campingpladser, ferieboliger, cafeer m.v. 6) Bygger på et folkeligt engagement og har en lokal forankring, fx ved at projektet gennemføres af lokale grupper. 7) Har tilvejebragt supplerende finansiering. Hvis ansøger er en kommune, region eller privat erhvervsdrivende, vil ansøgningen i særlig grad blive vurderet på, om der foreligger en medfinansiering fra ansøgers side. 8) Styrker de lokale kulturaktiviteter, fx projekter som har til formål at bevare den oprindelige og helt specielle ø-kultur, eller som har til formål at formidle viden om de små øer. 9) Understøtter øboernes levevilkår, fx bevaring af forsamlingshuse eller faciliteter, der understøtter fx beboerforeningers arbejde på de små øer. 10) Er tværgående for de små øer.",
      "valid_from": "2024-03-01",
      "valid_to": null
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Ved tildeling af tilskud til projekter, jf. § 2, stk. 1, nr. 1, 3, 4 og 5, tilstræbes en vis geografisk spredning af støttede projekter inden for hver pulje.",
      "valid_from": "2024-03-01",
      "valid_to": null
    },
    {
      "provision_ref": "5:16",
      "chapter": "5",
      "section": "16",
      "content": "§ 16. Indgivelse af ansøgning og indberetning af oplysninger skal ske digitalt via Plan- og Landdistriktsstyrelsens elektroniske ansøgningsportal. Stk. 2. Ansøgningsfristen for de enkelte projekter, jf. § 1, stk. 1, nr. 1-5, annonceres på Statens Tilskudspuljer samt Plan- og Landdistriktsstyrelsens hjemmeside.",
      "valid_from": "2024-03-01",
      "valid_to": null
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Tilskud til projekter i landdistrikter med landvindmøller og solcelleparker, jf. § 2, stk. 1, nr. 3, kan minimum udgøre 100.000 kr. og maksimum 1.500.000 kr. Stk. 2. Tilskud er betinget af, at projektet er gennemført senest 2 år fra den dato, hvor ansøger modtager det betingede tilsagn.",
      "valid_from": "2024-03-01",
      "valid_to": null
    },
    {
      "provision_ref": "5:18",
      "chapter": "5",
      "section": "18",
      "content": "§ 18. Tilskud til projekter for borgerdrevne dagligvarebutikker, jf. § 2, stk. 1, nr. 4 kan minimum udgøre 100.000 kr. og maksimum 600.000 kr. Stk. 2. Tilskud til et projekt kan maksimalt udgøre 50 pct. af den tilskudsberettigede del af projektbudgettet, jf. § 13, stk. 1, nr. 6. Stk. 3. Tilskud er betinget af, at projektet er gennemført senest 2 år fra den dato, hvor ansøger modtager det betingede tilsagn.",
      "valid_from": "2024-03-01",
      "valid_to": null
    },
    {
      "provision_ref": "5:19",
      "chapter": "5",
      "section": "19",
      "content": "§ 19. Tilskud ydes i overensstemmelse med Europa-kommissionens forordning (EU) 2831/2023 af 13. december 2023 om anvendelse af artikel 107 og 108 i traktaten om Den Europæiske Unions funktionsmåde på de minimis-støtte.",
      "valid_from": "2024-03-01",
      "valid_to": null
    },
    {
      "provision_ref": "5:20",
      "chapter": "5",
      "section": "20",
      "content": "§ 20. Der ydes tilskud til udgifter, der er: 1) Direkte relateret til projektet og nødvendige for at gennemføre projektet. 2) Afholdt og betalt i projektperioden, bortset fra udgifter til revisor. 3) I overensstemmelse med projektets formål, de godkendte projektaktiviteter og det godkendte projektbudget.",
      "valid_from": "2024-03-01",
      "valid_to": null
    },
    {
      "provision_ref": "5:21",
      "chapter": "5",
      "section": "21",
      "content": "§ 21. Der ydes ikke tilskud til: 1) Driftsudgifter. 2) Uforudsete udgifter. 3) Finansierings- og pengeinstitutomkostninger, herunder renteudgifter. 4) Gratialer, provisioner og personalegoder. 5) Refunderbar moms. 6) Projekter eller anlæg, som der påhviler det offentlige at gennemføre. 7) IT-anlægsprojekter. 8) Aktiviteter inden for primære erhverv såsom landbrug, fiskeri, skovbrug eller lignende. 9) Opførelse, udvidelse eller renovering af landvindmøller og landvindmølle- og solcelleparker. 10) Frivillige timer. Stk. 2. For forsøgsprojekter og forskningsprojekter, jf. § 2, stk. 1, nr. 1 og 2, ydes der endvidere ikke tilskud til: 1) Projekter, der helt eller overvejende består af anlægsaktiviteter, renovering eller almindelige vedligeholdelsesopgaver. 2) Erhvervelse af fast ejendom. 3) Aktiviteter inden for primære erhverv såsom landbrug, fiskeri, skovbrug eller lignende. Stk. 3. For projekter for borgerdrevne dagligvarebutikker, jf. § 2, stk. 1, nr. 4, ydes der endvidere ikke tilskud til: 1) Beskatning. 2) Opførelse, om-/eller tilbygning af tredjeparts ejendom.",
      "valid_from": "2024-03-01",
      "valid_to": null
    },
    {
      "provision_ref": "5:22",
      "chapter": "5",
      "section": "22",
      "content": "§ 22. For projekter i landdistrikter med landvindmøller og solcelleparker, jf. § 2, stk. 1, nr. 3, kan der gives tilskud til anlægsprojekter eller erhvervelse af fast ejendom, hvis: 1) Det anlagte eller ejendommen benyttes eller vil blive benyttet til almennyttige formål. 2) Det ved indsendelse af ansøgningen dokumenteres, at det anlagte eller ejendommen ejes af kommunen, en forening, en selvejende institution eller en fond med almennyttige formål, eller at der foreligger en langtidskontrakt eller anden tinglyst rettighed, der giver en tilsvarende sikring af, at det anlagte eller erhvervede kan anvendes som beskrevet i ansøgningen. 3) Ansøgningen indeholder en beskrivelse af den planlagte drift af det anlagte eller ejendommen efter projektets afslutning, herunder en beskrivelse af planlagt vedligehold.",
      "valid_from": "2024-03-01",
      "valid_to": null
    },
    {
      "provision_ref": "5:23",
      "chapter": "5",
      "section": "23",
      "content": "§ 23. For projekter på de små øer, jf. § 2, stk. 1, nr. 5, kan der gives tilskud til anlægsprojekter, hvis projektet gennemføres i samarbejde mellem øboere og offentlige myndigheder, og øboerne i såvel anlægs- som driftsfasen gives en væsentlig indflydelse på forløbet.",
      "valid_from": "2024-03-01",
      "valid_to": null
    },
    {
      "provision_ref": "6:24",
      "chapter": "6",
      "section": "24",
      "content": "§ 24. Væsentlige ændringer af et projekts formål, aktiviteter, budget eller bevillingsperiode skal godkendes af Plan- og Landdistriktsstyrelsen. Stk. 2. Alle anmodninger om ændringer af projektet eller bevillingsperioden skal være skriftlige og begrundede. Stk. 3. Ansøger skal straks orientere Plan- og Landdistriktsstyrelsen, hvis der foreligger forhold, der efter § 21 kan føre til, at tilsagnet reduceres eller annulleres.",
      "valid_from": "2024-03-01",
      "valid_to": null
    },
    {
      "provision_ref": "6:25",
      "chapter": "6",
      "section": "25",
      "content": "§ 25. Plan- og Landdistriktsstyrelsen kan reducere eller annullere tilsagn, og kræve udbetalt tilskud tilbagebetalt, hvis: 1) Projektholder ikke efterlever de vilkår, der danner baggrund for tilsagnet. 2) Ændringer af projektet undervejs i bevillingsperioden medfører, at grundlaget for tilsagnet helt eller delvist bortfalder. 3) Projektholder beslutter ikke at gennemføre eller på anden vis må opgive projektet. 4) Projektholder ikke overholder vilkår for tilskud eller en godkendt ændring heraf. 5) Projektholder går konkurs, træder i likvidation, går i rekonstruktion, indleder forhandlinger om tvangsakkord, eller hvis der foretages udlæg eller arrest hos projektholder. Stk. 2. Udgør tilskuddet fra Landdistriktspuljen alene en del af projektets samlede finansiering, fastsættes reduktion og tilbagebetaling ud fra tilsagnets forholdsmæssige andel af den samlede finansiering af projektets tilskudsberettigede udgifter. Stk. 3. Har projektet opnået tilsagn om supplerende tilskud gennem de lokale aktionsgrupper, skal der alene ske tilbagebetaling af uforbrugte midler, såfremt projektets faktiske udgifter er mindre end den samlede finansiering fraregnet tilskuddet opnået gennem aktionsgruppen.",
      "valid_from": "2024-03-01",
      "valid_to": null
    },
    {
      "provision_ref": "6:26",
      "chapter": "6",
      "section": "26",
      "content": "§ 26. Hvis fristen for tilbagebetalingen overskrides tillægges renter i overensstemmelse med § 5 i lov om renter og andre forhold ved forsinket betaling (renteloven).",
      "valid_from": "2024-03-01",
      "valid_to": null
    },
    {
      "provision_ref": "6:27",
      "chapter": "6",
      "section": "27",
      "content": "§ 27. Tilskud udbetales til projektholders NemKonto.",
      "valid_from": "2024-03-01",
      "valid_to": null
    },
    {
      "provision_ref": "6:28",
      "chapter": "6",
      "section": "28",
      "content": "§ 28. 80 pct. af det bevilgede tilskud udbetales i bevillingsperioden. De resterende 20 pct. af det bevilgede tilskud udbetales, når Plan- og Landdistriktsstyrelsen har modtaget og godkendt projektets afrapportering, jf. § 31. Stk. 2. Er det bevilgede tilskud på eller under 150.000 kr., udbetales 80 pct. af støtten i én rate i begyndelsen af bevillingsperioden. Stk. 3. Er det bevilgede tilskud over 150.000 kr., udbetales 80 pct. af støtten i bevillingsperioden i lige store, halvårlige rater. Projektholder vil i forbindelse med udbetaling af første rate modtage en tidsplan for udbetaling af den eller de resterende rate(r).",
      "valid_from": "2024-03-01",
      "valid_to": null
    },
    {
      "provision_ref": "6:29",
      "chapter": "6",
      "section": "29",
      "content": "§ 29. Plan- og Landdistriktsstyrelsen yder første del af tilskuddet, når projektholder har opfyldt betingelserne anført i brevet om betinget tilsagn og opnået Plan- og Landdistriktsstyrelsens endelig tilsagn.",
      "valid_from": "2024-03-01",
      "valid_to": null
    },
    {
      "provision_ref": "6:30",
      "chapter": "6",
      "section": "30",
      "content": "§ 30. Projektholder skal senest to måneder efter bevillingsperiodens udløb aflægge rapport for projektet. Stk. 2. Plan- og Landdistriktsstyrelsen kan i særlige tilfælde dispensere fra fristen for afrapportering jf. stk. 1.",
      "valid_from": "2024-03-01",
      "valid_to": null
    },
    {
      "provision_ref": "6:31",
      "chapter": "6",
      "section": "31",
      "content": "§ 31. Afrapporteringen skal ske via e-mail til Plan- og Landdistriktsstyrelsen via e-amiladressen, der fremgår af puljens hjemmeside. Ved afrapporteringen skal følgende fremsendes: 1) Et afsluttende projektregnskab. 2) Ledelseserklæring for bevilgede tilskud på eller under 150.000 kr. 3) Revisorpåtegning for bevilgede tilskud over 150.000 kr. 4) Evaluering. 5) Kopi eller eksemplar af eventuelle produkter udarbejdet som en del af projektet. Stk. 2. Regnskabet skal være direkte sammenligneligt med det seneste godkendte budget og skal dokumentere, hvordan projektet er finansieret, og hvilke udgifter der har været forbundet med projektet. Stk. 3. Regnskabets skal udarbejdes i henhold til Erhvervsstyrelsens instruks for regnskab.",
      "valid_from": "2024-03-01",
      "valid_to": null
    },
    {
      "provision_ref": "7:32",
      "chapter": "7",
      "section": "32",
      "content": "§ 32. Afgørelser truffet i henhold til denne bekendtgørelse kan ikke påklages til ministeren for byer og landdistrikter eller anden administrativ myndighed.",
      "valid_from": "2024-03-01",
      "valid_to": null
    },
    {
      "provision_ref": "8:33",
      "chapter": "8",
      "section": "33",
      "content": "§ 33 Bekendtgørelsen træder i kraft den 6. marts. 2024",
      "valid_from": "2024-03-01",
      "valid_to": null
    }
  ],
  "definitions": []
}
