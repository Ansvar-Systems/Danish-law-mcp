{
  "id": "2017:309",
  "type": "statute",
  "title": "Bekendtgørelse om sikkerhedskrav til legetøjsprodukter",
  "short_name": "BEK H#LOKDOK04",
  "status": "in_force",
  "issued_date": "2017-04-03",
  "url": "https://www.retsinformation.dk/eli/lta/2017/309/xml",
  "description": "Retsinformation source. DocumentId=CQ000114; AccessionNumber=B20170030905; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse finder anvendelse for produkter, der udelukkende eller delvist er konstrueret eller beregnet til at blive brugt af børn under 14 år under leg, jf. dog stk. 2 og 3. Stk. 2. Bekendtgørelsen finder ikke anvendelse på følgende typer legetøj 1) udstyr til offentlig brug på legepladser, 2) spilleautomater, med eller uden møntindkast, til offentlig brug, 3) legetøjskøretøjer med forbrændingsmotor, 4) dampmaskiner til legebrug og 5) slynger og slangebøsser. Stk. 3. Bekendtgørelsen omfatter ikke de produkter, der er anført i bilag 1."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. I denne bekendtgørelse forstås ved: 1) Gøre tilgængelig på markedet: Enhver levering af legetøjsprodukter med henblik på distribution, forbrug eller anvendelse på det indre marked som led i erhvervsvirksomhed mod eller uden vederlag. 2) Bringe i omsætning: For første gang at gøre et legetøjsprodukt tilgængeligt på det indre marked. 3) Fabrikant: Enhver fysisk eller juridisk person, som fremstiller et legetøjsprodukt, eller som får et legetøjsprodukt konstrueret eller fremstillet og markedsfører det under sit navn eller varemærke. 4) Bemyndiget repræsentant: Enhver fysisk eller juridisk person, der er etableret i EU, og som har modtaget en skriftlig fuldmagt fra fabrikanten til at handle på dennes vegne i forbindelse med varetagelsen af specifikke opgaver. 5) Importør: Enhver fysisk eller juridisk person, der er etableret i EU, og som bringer et legetøjsprodukt fra et tredjeland i omsætning på det indre marked. 6) Distributør: Enhver fysisk eller juridisk person, der udgør et led i afsætningen af produktet, og som gør et legetøjsprodukt tilgængeligt på markedet, bortset fra fabrikanten og importøren. 7) Erhvervsdrivende: Fabrikanten, den bemyndigede repræsentant, importøren og distributøren. 8) Harmoniseret standard: En standard vedtaget af et af de europæiske standardiseringsorganer, der er anført i bilag I til Europa-Parlamentets og Rådets direktiv 1998/34/EF, efter anmodning fra Kommissionen i henhold til artikel 6 i det pågældende direktiv. 9) EU’s harmoniseringslovgivning: Enhver EU-lovgivning, som harmoniserer betingelserne for markedsføring af produkter. 10) Akkreditering: Akkreditering som fastsat i Europa-Parlamentets og Rådets forordning 2008/765/EF. 11) Overensstemmelsesvurdering: Påvisning af, om specifikke krav til et legetøjsprodukt er blevet opfyldt. 12) Bemyndiget organ: Et organ, der udfører overensstemmelsesvurderinger, herunder kalibrering, afprøvning, certificering og inspektion. 13) Tilbagekaldelse: Enhver foranstaltning, der har til formål at opnå, at et legetøjsprodukt, der allerede er gjort tilgængeligt for slutbrugeren, returneres. 14) Tilbagetrækning: Enhver foranstaltning, der har til formål at forhindre, at et legetøjsprodukt i afsætningskæden gøres tilgængeligt på markedet. 15) Markedsovervågning: Aktiviteter, der gennemføres, og foranstaltninger, der træffes af offentlige myndigheder for at sikre, at et legetøjsprodukt er i overensstemmelse med gældende krav, der er fastsat i EU’s harmoniseringslovgivning, og ikke er til skade for sundhed og sikkerhed eller andre aspekter vedrørende beskyttelse af samfundsinteresser. 16) CE-mærkning: Mærkning, hvormed fabrikanten angiver, at et legetøjsprodukt er i overensstemmelse med alle gældende krav i EU’s harmoniseringslovgivning. 17) Funktionelt legetøj: Et legetøjsprodukt, der fungerer og anvendes på samme måde som et produkt, apparat eller anlæg, der er beregnet til at blive anvendt af voksne, og som kan være en skalamodel af et sådant produkt, apparat eller anlæg. 18) Vandlegetøj: Et legetøjsprodukt bestemt til anvendelse på lavt vand og til at holde børn oven vande eller støtte dem i vandet. 19) Konstruktivt bestemt hastighed: Den repræsentative potentielle kørehastighed, der er bestemt af et legetøjsprodukts udformning. 20) Aktivitetslegetøj: Et legetøjsprodukt til privat brug, hvor støttekonstruktionen forbliver stationær, mens aktiviteten finder sted, og som er beregnet til, at børn kan klatre, hoppe, gynge, rutsje, vippe, svinge, kravle eller krybe, eller en kombination heraf. 21) Kemisk legetøj: Et legetøjsprodukt beregnet til direkte håndtering af kemiske stoffer og blandinger, og som skal anvendes på en alderssvarende måde under opsyn af en voksen. 22) Duftspil: Et legetøjsprodukt, hvis formål er at hjælpe barnet til at genkende forskellige lugte eller aromaer. 23) Kosmetiksæt: Et legetøjsprodukt, hvis formål er at hjælpe barnet med at lære at fremstille produkter såsom duftstoffer, sæbe, creme, shampoo, skumbad, læbestift, anden make-up, tandpasta og hårbalsam. 24) Sæt til fremstilling af spiselige produkter: Et legetøjsprodukt, hvis formål er at lade barnet fremstille slik eller madretter, og som indebærer anvendelse af fødevarer som fx. slik, væsker, pulvere og aromastoffer. 25) Skade: Fysisk beskadigelse eller en hvilken som helst anden sundhedsskade, herunder langsigtet indvirkning på sundheden. 26) Fare: En potentiel skadekilde. 27) Risiko: Sandsynligheden for, at en fare forårsager skade, og skadens sværhedsgrad."
    },
    {
      "provision_ref": "3:3",
      "chapter": "3",
      "section": "3",
      "content": "§ 3. Underretning, fremsendelse af dokumentation, ansøgning om bemyndigelse m.m. efter denne bekendtgørelse, kan indsendes til myndighederne elektronisk. Stk. 2. Dokumentation efter denne bekendtgørelse kan opbevares elektronisk."
    },
    {
      "provision_ref": "4:4",
      "chapter": "4",
      "section": "4",
      "content": "§ 4. Fabrikanten skal sikre, at et legetøjsprodukt er konstrueret og fremstillet i overensstemmelse med de væsentlige sikkerhedskrav i § 27, § 28 og bilag II, inden det bringes i omsætning."
    },
    {
      "provision_ref": "4:5",
      "chapter": "4",
      "section": "5",
      "content": "§ 5. Fabrikanten skal udarbejde den nødvendige tekniske dokumentation i overensstemmelse med stk. 2 og 3, og gennemføre eller få gennemført den overensstemmelsesvurderingsprocedure, der fremgår af § 36. Stk. 2. Den i stk. 1, omhandlede tekniske dokumentation skal indeholde alle relevante data eller oplysninger om de midler, fabrikanten anvender for at sikre, at legetøjsproduktet opfylder de væsentlige sikkerhedskrav i § 27, § 28 og bilag II, herunder særligt de i bilag IV nævnte dokumenter. Stk. 3. Den tekniske dokumentation skal udfærdiges på et af de officielle fællesskabssprog, jf. dog § 41."
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Fabrikanten skal opbevare den tekniske dokumentation, jf. § 5, og EF-overensstemmelseserklæringen, jf. § 42, i 10 år efter, at legetøjsproduktet er blevet bragt i omsætning."
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Fabrikanten skal have procedurer for at sikre, at alle produktionsserier er i overensstemmelse med EF-overensstemmelseserklæringen, jf. § 42, stk. 1. Der skal i fornødent omfang tages hensyn til ændringer i legetøjsproduktets konstruktion eller kendetegn og til ændringer i de harmoniserede standarder, der er henvist til for at erklære legetøjsproduktets overensstemmelse med de gældende krav. Stk. 2. Når det anses for hensigtsmæssigt som følge af de risici, der er forbundet med et legetøjsprodukt, skal fabrikanten med henblik på beskyttelse af forbrugernes sundhed og sikkerhed 1) foretage stikprøvekontrol af et markedsført legetøjsprodukt, 2) undersøge og føre register over klager, legetøjsprodukter, der ikke opfylder kravene, og tilbagekaldelser af legetøjsprodukter og 3) holde distributørerne orienteret om enhver sådan overvågning."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Fabrikanten skal sikre, at dennes legetøjsprodukt er forsynet med et type-, parti-, serie- eller modelnummer eller en anden form for angivelse, der kan identificere det, jf. dog stk. 3. Stk. 2. Fabrikantens navn, registrerede firmanavn eller registrerede varemærke og kontaktadresse skal fremgå af legetøjsproduktet. Adressen skal angive ét enkelt sted, hvor fabrikanten kan kontaktes, jf. dog stk. 3. Stk. 3. Hvis opfyldelse af stk. 1 og 2 ikke er mulig på grund af et legetøjsprodukts størrelse eller art, skal de krævede oplysninger fremgå af emballagen eller af et dokument, der ledsager legetøjsproduktet."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Fabrikanten skal foretage advarselsmærkning som nævnt i § 29 og § 30. Stk. 2. Fabrikanten skal endvidere sikre, at et legetøjsprodukt, når det er relevant, ledsages af en brugsanvisning og sikkerhedsinformation på dansk."
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Hvis fabrikanten ved eller burde vide, at et legetøjsprodukt, den pågældende har bragt i omsætning, ikke opfylder kravene i EU’s harmoniseringslovgivning, skal vedkommende straks træffe de nødvendige foranstaltninger for at bringe det i overensstemmelse med lovgivningen, trække det tilbage fra markedet eller om nødvendigt kalde det tilbage. Stk. 2. Hvis legetøjsproduktet udgør en risiko, skal fabrikanten straks 1) orientere de kompetente nationale myndigheder i de medlemslande, hvor den pågældende har gjort legetøjsproduktet tilgængeligt, herom, og 2) give nærmere oplysninger, herunder særligt om den manglende overensstemmelse med lovgivningen og eventuelle foranstaltninger, der er truffet."
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Fabrikanten kan ved skriftlig fuldmagt udpege en bemyndiget repræsentant. Stk. 2. Forpligtelserne i henhold til § 4 og udarbejdelsen af teknisk dokumentation, jf. § 5, kan ikke være omfattet af den bemyndigede repræsentants fuldmagt."
    },
    {
      "provision_ref": "4:12",
      "chapter": "4",
      "section": "12",
      "content": "§ 12. En bemyndiget repræsentant skal udføre de opgaver, der er fastsat i den fuldmagt, denne har fået af fabrikanten. Fuldmagten skal mindst sætte den bemyndigede repræsentant i stand til at: 1) Sørge for, at EF-overensstemmelseserklæringen og den tekniske dokumentation står til rådighed for kontrolmyndigheden i 10 år, efter at legetøjsproduktet er bragt i omsætning. 2) Give kontrolmyndigheden al den information og dokumentation, der er nødvendig for at vurdere legetøjsproduktets overensstemmelse med lovgivningen, når myndigheden fremsætter begrundet anmodning herom."
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Importøren må kun bringe et legetøjsprodukt i omsætning, hvis det er i overensstemmelse med de væsentlige sikkerhedskrav i § 27, § 28 og bilag II."
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Før importøren bringer et legetøjsprodukt i omsætning, skal denne sikre, at fabrikanten har gennemført den relevante overensstemmelsesvurderingsprocedure, jf. § 5. Stk. 2. Importøren skal derudover sikre, 1) at fabrikanten har udarbejdet teknisk dokumentation, jf. § 5, 2) at legetøjsproduktet er forsynet med den krævede overensstemmelsesmærkning og er ledsaget af den krævede dokumentation, jf. § 5 og § 42, og 3) at fabrikanten har opfyldt kravene i § 8 og § 9."
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Hvis en importør ved eller burde vide, at et legetøjsprodukt ikke er i overensstemmelse med de væsentlige sikkerhedskrav i § 27, § 28 og bilag II, må det ikke bringes i omsætning, før det er blevet bragt i overensstemmelse med disse. Stk. 2. Hvis legetøjsproduktet udgør en risiko, skal importøren endvidere underrette fabrikanten og kontrolmyndighederne herom."
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Importørens navn, registrerede firmanavn eller registrerede varemærke og kontaktadresse skal fremgå af legetøjsproduktet. Stk. 2. Hvis det ikke er muligt at placere oplysningerne nævnt i stk. 1 på legetøjsproduktet, skal de fremgå af emballagen eller af et dokument, der ledsager legetøjsproduktet."
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Importøren skal sikre, at opbevaringen og transporten af et legetøjsprodukt, som den pågældende har ansvaret for, ikke bringer dets overensstemmelse med de væsentlige sikkerhedskrav i § 27, § 28 og bilag II, i fare."
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Importøren skal i 10 år efter, at et legetøjsprodukt er bragt i omsætning, opbevare en kopi af EF-overensstemmelseserklæringen, så den står til rådighed for kontrolmyndighederne, og sikre, at den tekniske dokumentation kan stilles til rådighed for myndighederne, hvis de anmoder herom."
    },
    {
      "provision_ref": "4:19",
      "chapter": "4",
      "section": "19",
      "content": "§ 19. § 7, stk. 2, og § 10 finder tilsvarende anvendelse for importøren."
    },
    {
      "provision_ref": "4:20",
      "chapter": "4",
      "section": "20",
      "content": "§ 20. Distributøren skal handle med fornøden omhu i forhold til de væsentlige sikkerhedskrav i § 27, § 28 og bilag II, når den pågældende gør et legetøjsprodukt tilgængeligt på markedet."
    },
    {
      "provision_ref": "4:21",
      "chapter": "4",
      "section": "21",
      "content": "§ 21. Før distributøren gør et legetøjsprodukt tilgængeligt på markedet, skal den pågældende kontrollere, at 1) det er forsynet med den krævede overensstemmelsesmærkning, jf. § 42, 2) det er ledsaget af den krævede dokumentation, 3) det er ledsaget af en brugsanvisning og sikkerhedsinformation på dansk, jf. § 9, stk. 2, 4) fabrikanten har opfyldt kravene i § 8, og 5) en eventuel importør har opfyldt kravene i § 16."
    },
    {
      "provision_ref": "4:22",
      "chapter": "4",
      "section": "22",
      "content": "§ 22. Hvis distributøren ved eller burde vide, at legetøjsproduktet ikke er i overensstemmelse med de væsentlige sikkerhedskrav i § 27, § 28 og bilag II, må denne ikke gøre det tilgængeligt på markedet, før det er blevet bragt i overensstemmelse med kravene. Stk. 2. Hvis et legetøjsprodukt udgør en risiko, skal distributøren endvidere underrette fabrikanten eller importøren samt kontrolmyndigheden herom."
    },
    {
      "provision_ref": "4:23",
      "chapter": "4",
      "section": "23",
      "content": "§ 23. § 17 finder tilsvarende anvendelse for distributøren."
    },
    {
      "provision_ref": "4:24",
      "chapter": "4",
      "section": "24",
      "content": "§ 24. Hvis distributøren ved eller burde vide, at et legetøjsprodukt, denne har gjort tilgængeligt på markedet, ikke er i overensstemmelse med EU’s harmoniseringslovgivning, skal den pågældende sikre sig, at der træffes de nødvendige foranstaltninger for at bringe legetøjsproduktet i overensstemmelse med lovgivningen eller om nødvendigt for at trække det tilbage fra markedet eller kalde det tilbage. Stk. 2. § 10, stk. 2, finder tilsvarende anvendelse for distributøren."
    },
    {
      "provision_ref": "4:25",
      "chapter": "4",
      "section": "25",
      "content": "§ 25. Hvis importøren eller distributøren bringer et legetøjsprodukt i omsætning under sit navn eller varemærke, anses denne for at være en fabrikant og er underlagt de samme forpligtelser som fabrikanten, jf. § 4 - § 10. Stk. 2. Stk. 1 finder tillige anvendelse, hvis importøren eller distributøren ændrer på et legetøjsprodukt, der allerede er bragt i omsætning, på en sådan måde, at det kan påvirke overensstemmelsen med de gældende krav."
    },
    {
      "provision_ref": "4:26",
      "chapter": "4",
      "section": "26",
      "content": "§ 26. Erhvervsdrivende skal efter anmodning fra kontrolmyndigheden kunne identificere 1) enhver erhvervsdrivende, som har leveret et legetøjsprodukt til dem, og 2) enhver erhvervsdrivende, som de har leveret et legetøjsprodukt til. Stk. 2. Erhvervsdrivende skal være i stand til at fremlægge de i stk. 1 nævnte oplysninger i 10 år efter, at legetøjsproduktet er bragt i omsætning, når der er tale om fabrikanter, og i 10 år efter, at de har fået leveret legetøjsproduktet, når der er tale om andre erhvervsdrivende."
    },
    {
      "provision_ref": "5:27",
      "chapter": "5",
      "section": "27",
      "content": "§ 27. Et legetøjsprodukt må kun bringes i omsætning, hvis det opfylder de væsentlige sikkerhedskrav, der er anført i § 28 for så vidt angår de generelle sikkerhedskrav og i bilag II for så vidt angår de særlige sikkerhedskrav. Stk. 2. Legetøjsproduktet, skal være i overensstemmelse med de væsentlige sikkerhedskrav i hele det tidsrum, det forventes at kunne anvendes på normal vis."
    },
    {
      "provision_ref": "5:28",
      "chapter": "5",
      "section": "28",
      "content": "§ 28. Et legetøjsprodukt, herunder de kemikalier det indeholder, må ikke indebære fare for sikkerheden eller sundheden for brugerne eller andre personer, når det anvendes på en måde, som børn må forventes at anvende det på. Stk. 2. Ved vurdering af, om et legetøjsprodukt indebærer farer, som nævnt i stk. 1, skal der tages hensyn til de evner, brugerne, og de personer, der fører opsyn med brugerne, har til at håndtere legetøjsproduktet. Dette gælder særligt et legetøjsprodukt, der er bestemt for børn under 36 måneder eller andre specifikke aldersgrupper. Stk. 3. Mærkater, der er anbragt i overensstemmelse med § 30, skal sammen med den medfølgende brugsanvisning gøre brugerne eller de personer, der fører opsyn med dem, opmærksomme på de farer og risici for skade, der er forbundet med anvendelsen af legetøjsproduktet samt på, hvordan man undgår dem."
    },
    {
      "provision_ref": "5:29",
      "chapter": "5",
      "section": "29",
      "content": "§ 29. Hvis det er nødvendigt for sikker anvendelse af legetøjsproduktet, skal de relevante brugerbegrænsninger, jf. § 28, specificeres ved hjælp af advarsler. Advarslerne skal være i overensstemmelse med bilag V, del A. Stk. 2. For så vidt angår de i bilag V, del B, anførte legetøjskategorier anvendes de advarsler, der er fastsat i bilag V, del B. Advarslerne angivet i bilag V, del B, punkt 2-10, skal anvendes med den heri anførte ordlyd, jf. dog stk. 3. Stk. 3. Legetøjsproduktet skal dog ikke bære de specifikke advarsler, hvis advarslerne er i modstrid med den tilsigtede anvendelse af legetøjsproduktet, således som det fremgår af legetøjsproduktets funktion, dimensioner og egenskaber."
    },
    {
      "provision_ref": "5:30",
      "chapter": "5",
      "section": "30",
      "content": "§ 30. Når fabrikanten skal anbringe en advarsel, jf. § 29, skal denne være klart synlig, let læselig, let forståelig og præcis. Stk. 2. Advarslen skal anbringes på legetøjsproduktet, på en påhæftet mærkat eller på emballagen. Hvis der følger en brugsanvisning med legetøjsproduktet, skal advarslen, hvis det er hensigtsmæssigt, også angives heri. Der skal anbringes passende advarsler på små legetøjsprodukter, der sælges uden emballage. Stk. 3. Advarsler skal indledes med ordet »advarsel« eller, såfremt der er flere advarsler, med ordet »advarsler«. Stk. 4. Advarsler, der er afgørende for beslutningen om at købe legetøjsproduktet, skal være anbragt på forbrugeremballagen eller på anden måde være klart synlig for forbrugeren inden købet, også når købet foretages ved e-handel. Stk. 5. Advarsler og sikkerhedsanvisninger skal skrives på dansk."
    },
    {
      "provision_ref": "5:31",
      "chapter": "5",
      "section": "31",
      "content": "§ 31. Et legetøjsprodukt, som er i overensstemmelse med harmoniserede standarder eller dele deraf, formodes at være i overensstemmelse med de krav, der er omfattet af disse standarder eller de relevante dele af de pågældende standarder, jf. § 27, § 28 og bilag II."
    },
    {
      "provision_ref": "5:32",
      "chapter": "5",
      "section": "32",
      "content": "§ 32. Et legetøjsprodukt, der gøres tilgængelig på markedet, skal være påført CE-mærket. CE-mærket skal anbringes, før legetøjsproduktet bringes i omsætning, jf. dog § 33. Stk. 2. CE-mærket kan påføres, når det ved overensstemmelsesvurderingsprocedure, jf. § 36, er dokumenteret, at de væsentlige sikkerhedskrav i § 27, § 28 og bilag II er opfyldt, jf. dog § 33. Stk. 3. CE-mærkning er underkastet de generelle principper i artikel 30 i Europa-Parlamentets og Rådets forordning 2008/765/EF. Stk. 4. Et legetøjsprodukt, der er påført CE-mærket, formodes at være i overensstemmelse med denne bekendtgørelse. Stk. 5. Der kan efter CE-mærket anbringes et piktogram eller en anden form for angivelse vedrørende risiko- eller brugskategori."
    },
    {
      "provision_ref": "5:33",
      "chapter": "5",
      "section": "33",
      "content": "§ 33. Et legetøjsprodukt, der ikke er påført CE-mærket, eller som i øvrigt ikke er i overensstemmelse med denne bekendtgørelse, må fremvises og benyttes på handelsmesser og udstillinger, forudsat det er ledsaget af en tydelig angivelse af, at det ikke er i overensstemmelse med gældende krav, og at det ikke vil blive gjort tilgængeligt på markedet, før det er blevet bragt i overensstemmelse med kravene."
    },
    {
      "provision_ref": "5:34",
      "chapter": "5",
      "section": "34",
      "content": "§ 34. CE-mærket skal anbringes på legetøjsproduktet på en påhæftet mærkat eller på emballagen, så den er synlig, let læselig og ikke kan slettes, jf. dog stk. 2-4. Stk. 2. For små legetøjsprodukter og legetøjsprodukter bestående af små dele kan CE-mærket alternativt anbringes på en mærkat eller i en medfølgende folder. Stk. 3. Hvis det ikke er teknisk muligt for et legetøjsprodukt, der sælges løst tilgængeligt i udstillingsæsker, og under forudsætning af at udstillingsæsken oprindelig blev anvendt som emballage for legetøjsproduktet, skal CE-mærket anbringes på udstillingsæsken. Stk. 4. Hvis CE-mærket ikke kan ses gennem eventuel emballage, skal mærket som minimum være anbragt på emballagen."
    },
    {
      "provision_ref": "6:35",
      "chapter": "6",
      "section": "35",
      "content": "§ 35. Inden et legetøjsprodukt bringes i omsætning, skal fabrikanten foretage en analyse af de kemiske, fysiske, mekaniske, elektriske, antændeligheds-, hygiejniske og radioaktivitetsfarer, som legetøjsproduktet kan have. Stk. 2. Fabrikanten skal tillige foretage en vurdering af den potentielle eksponering for de i stk. 1 nævnte farer."
    },
    {
      "provision_ref": "6:36",
      "chapter": "6",
      "section": "36",
      "content": "§ 36. Hvis fabrikanten har anvendt harmoniserede standarder, hvis referencenummer er offentliggjort i EU-Tidende og som omfatter alle relevante sikkerhedskrav til legetøjsproduktet, skal fabrikanten benytte proceduren for intern produktionskontrol som anført i modul A i bilag II til Europa-Parlamentets og Rådets afgørelse 2008/768/EF, jf. dog stk. 3. Stk. 2. Hvis fabrikanten ikke har anvendt harmoniserede standarder, som nævnt i stk. 1, skal legetøjsproduktet underkastes 1) EF-typeafprøvning som anført i § 37 - § 41 og 2) typegodkendelsesprocedure som anført i modul C i bilag II til Europa-Parlamentets og Rådets afgørelse 2008/768/EF. Stk. 3. Et legetøjsprodukt skal også underkastes proceduren i stk. 2 i følgende tilfælde: 1) Når de i stk. 1 omhandlede harmoniserede standarder findes, men fabrikanten ikke eller kun delvis har anvendt dem. 2) Når de i stk. 1 omhandlede harmoniserede standarder eller nogle af dem er offentliggjort med begrænsninger. 3) Når fabrikanten skønner, at legetøjsproduktets art, udformning, konstruktion eller formål nødvendiggør certificering ved en uafhængig tredjepart."
    },
    {
      "provision_ref": "6:37",
      "chapter": "6",
      "section": "37",
      "content": "§ 37. Ansøgning om EF-typeafprøvning skal indleveres til et bemyndiget organ og skal indeholde en beskrivelse af legetøjsproduktet samt oplysninger om fremstillingsstedet, herunder adressen."
    },
    {
      "provision_ref": "6:38",
      "chapter": "6",
      "section": "38",
      "content": "§ 38. Ansøgning om EF-typeafprøvning, gennemførelse af afprøvningen og udstedelse af EF-typeafprøvningsattest skal finde sted i overensstemmelse med proceduren i modul B i bilag II til Europa-Parlamentets og Rådets afgørelse 2008/768/EF, jf. dog stk. 2. Stk. 2. EF-typeafprøvning gennemføres ved vurdering af egnetheden af produktets tekniske konstruktion ved undersøgelse af den tekniske dokumentation og den støttedokumentation, der er omhandlet i bilag II, modul B, punkt 3, i Europa-Parlamentet og Rådets afgørelse 2008/768/EF, samt undersøgelse af prøveeksemplarer af en eller flere kritiske dele af produktet, der er repræsentative for den påtænkte produktion (kombination af produktionstype og konstruktionstype), jf. Europa-Parlamentet og Rådets afgørelse 2008/768/EF, bilag II, modul B, punkt 2, 2. led."
    },
    {
      "provision_ref": "6:39",
      "chapter": "6",
      "section": "39",
      "content": "§ 39. Ved gennemførelse af EF-typeafprøvning vurderer det bemyndigede organ den analyse, fabrikanten har foretaget, jf. § 35, af farer, legetøjsproduktet kan udgøre. Vurderingen skal i relevante tilfælde ske sammen med fabrikanten."
    },
    {
      "provision_ref": "6:40",
      "chapter": "6",
      "section": "40",
      "content": "§ 40. EF-typeafprøvningsattesten skal indeholde følgende: 1) En henvisning til Europa-Parlamentets og Rådets direktiv 2009/48/EF. 2) Et farvebillede. 3) En klar beskrivelse af legetøjsproduktet, herunder dimensioner. 4) Liste over de gennemførte prøvninger med en henvisning til den relevante afprøvningsrapport. Stk. 2. Fabrikanten skal tage EF-typeafprøvningsattesten, jf. stk. 1, op til fornyet behandling hver femte år, og når det i øvrigt er nødvendigt, herunder ved ændring af fremstillingsprocessen, råvarerne eller legetøjsproduktets bestanddele. Stk. 3. Det bemyndigede organ skal trække EF-typeafprøvningsattesten tilbage, hvis legetøjsproduktet ikke længere er i overensstemmelse med de væsentlige sikkerhedskrav i § 27, § 28 og bilag II."
    },
    {
      "provision_ref": "6:41",
      "chapter": "6",
      "section": "41",
      "content": "§ 41. Den tekniske dokumentation og korrespondance, der udarbejdes til brug for EF-typeafprøvningsprocedurerne udfærdiges på et officielt sprog i den medlemsstat, hvor det bemyndigede organ er etableret, eller på et for dette organ acceptabelt sprog."
    },
    {
      "provision_ref": "6:42",
      "chapter": "6",
      "section": "42",
      "content": "§ 42. Når det er dokumenteret, jf. den i § 5, stk. 1 nævnte procedure, at et legetøjsprodukt lever op til de væsentlige sikkerhedskrav, jf. § 27, § 28 og bilag II, skal fabrikanten udarbejde en EF-overensstemmelseserklæring, jf. stk. 2-4, og anbringe CE-mærkning på legetøjsproduktet eller på emballagen som anført i § 34. Stk. 2. EF-overensstemmelseserklæringen skal som minimum indeholde de elementer, der er anført i denne bekendtgørelses bilag III og de relevante moduler i bilag II til Europa-Parlamentets og Rådets afgørelse 2008/768/EF. Stk. 3. EF-overensstemmelseserklæringen skal følge den model, der er fastsat i denne bekendtgørelses bilag III og skal løbende ajourføres. Stk. 4. EF-overensstemmelseserklæringen for legetøjsprodukter, der er bragt i omsætning eller er gjort tilgængeligt i Danmark, skal være på dansk eller engelsk."
    },
    {
      "provision_ref": "7:43",
      "chapter": "7",
      "section": "43",
      "content": "§ 43. Sikkerhedsstyrelsen udpeger bemyndigede organer til at foretage overensstemmelsesvurdering af legetøjsprodukter, jf. § 36. Stk. 2. Et bemyndiget organ skal opfylde kravene i bilag VI, og være i stand til at udføre de opgaver, som bemyndigelsen omfatter. Stk. 3. De bemyndigede organer skal ved udførelsen af arbejde i forbindelse med bemyndigelsen have tegnet en professionel ansvarsforsikring. Stk. 4. Et bemyndiget organ, der opfylder kravene i de harmoniserede standarder eller dele heraf, formodes at opfylde kravene i bilag VI, for så vidt som de gældende harmoniserede standarder dækker disse krav, jf. stk. 2."
    },
    {
      "provision_ref": "7:44",
      "chapter": "7",
      "section": "44",
      "content": "§ 44. Et bemyndiget organ skal være akkrediteret af DANAK for de overensstemmelsesmoduler, organet ønsker at udføre. Stk. 2. Såfremt et bemyndiget organ ikke er akkrediteret til et eller flere overensstemmelsesmoduler, kan Sikkerhedsstyrelsen fravige kravet i stk. 1, såfremt organet fremlægger dokumentation for, hvordan kravene i bilag VI opfyldes. Dokumentationen skal kunne godtages af Sikkerhedsstyrelsen, Kommissionen og de øvrige medlemslande, jf. artikel 31, stk. 5, i Europa-Parlamentet og Rådets direktiv 2009/48/EF."
    },
    {
      "provision_ref": "7:45",
      "chapter": "7",
      "section": "45",
      "content": "§ 45. Ansøgning om bemyndigelse, jf. § 43, sendes til Sikkerhedsstyrelsen og skal beskrive de overensstemmelsesvurderingsaktiviteter, det eller de overensstemmelsesvurderingsmoduler og de legetøjsprodukter, som organets ansøgning vedrører. Ansøgningen kan indsendes elektronisk. Stk. 2. Ansøgningen skal vedlægges et akkrediteringscertifikat udstedt af DANAK, hvor det godtgøres, at organet opfylder kravene i bilag VI, jf. dog stk. 3. Stk. 3. Hvis det pågældende organ ikke kan vedlægge et akkrediteringscertifikat, skal den dokumentation, der er nødvendig for at kontrollere, anerkende og regelmæssigt overvåge, at organet opfylder kravene i bilag VI, vedlægges, jf. § 44, stk. 2. Stk. 4. Sikkerhedsstyrelsen meddeler Europa-Kommissionen og de øvrige medlemslande hvilke organer, der er udpeget til at foretage de i § 36 nævnte procedurer, samt hvilke specifikke opgaver, disse organer er udpeget til at varetage. Stk. 5. Navnet på det bemyndigede organ, organets identifikationsnummer og angivelse af hvilke opgaver, bemyndigelsen omfatter, offentliggøres på Europa-Kommissionens liste over bemyndigede organer."
    },
    {
      "provision_ref": "7:46",
      "chapter": "7",
      "section": "46",
      "content": "§ 46. Hvis bemyndigede organer i forbindelse med overensstemmelsesvurderingen giver bestemte opgaver i underentreprise eller anvender en dattervirksomhed, skal disse sikre, at underentreprenøren eller dattervirksomheden opfylder kravene i bilag VI, ligesom Sikkerhedsstyrelsen skal underrettes herom. Stk. 2. Aktiviteter kan kun gives i underentreprise eller udføres af en dattervirksomhed, hvis kunden har givet sit samtykke hertil."
    },
    {
      "provision_ref": "7:47",
      "chapter": "7",
      "section": "47",
      "content": "§ 47. Det bemyndigede organ har det fulde ansvar for de opgaver, der udføres af underentreprenører eller dattervirksomheder, uanset hvor disse er etableret. Stk. 2. De bemyndigede organer skal kunne stille de relevante dokumenter vedrørende vurdering af underentreprenørens eller dattervirksomhedens kvalifikationer og det arbejde, de har udført i henhold til § 37 - § 41 til rådighed for Sikkerhedsstyrelsen. Stk. 3. Et bemyndiget organ skal sikre, at deres dattervirksomheders eller underentreprenørers aktiviteter ikke påvirker fortroligheden, objektiviteten og uvildigheden af deres overensstemmelsesvurderingsaktiviteter."
    },
    {
      "provision_ref": "7:48",
      "chapter": "7",
      "section": "48",
      "content": "§ 48. Et bemyndiget organ skal foretage overensstemmelsesvurderinger i overensstemmelse med de procedurer, der er fastsat i § 37 - § 41 og proportionalitetsprincippet. Stk. 2. Det bemyndigende organ skal under udførelse af sine aktiviteter tage de i bilag VI, punkt 5, andet led, nævnte hensyn. Samtidig skal det bemyndigede organ dog respektere den grad af strenghed og det beskyttelsesniveau, der kræves for, at et legetøjsprodukt overholder denne bekendtgørelse."
    },
    {
      "provision_ref": "7:49",
      "chapter": "7",
      "section": "49",
      "content": "§ 49. Det bemyndigede organ må ikke udstede EF-typeafprøvningsattest som nævnt i § 40, før fabrikanten har opfyldt kravene i § 27, § 28 og bilag II eller i tilsvarende harmoniserede standarder. Stk. 2. Stk. 1 finder tillige anvendelse for et legetøjsprodukt, for hvilket der allerede er nægtet eller tilbagetrukket en attest."
    },
    {
      "provision_ref": "7:50",
      "chapter": "7",
      "section": "50",
      "content": "§ 50. Hvis et bemyndiget organ i forbindelse med overvågning af legetøjsprodukters overensstemmelse med de væsentlige sikkerhedskrav i § 27, § 28 og bilag II finder, at et legetøjsprodukt, der allerede er udstedt EF-typeafprøvningsattest på, ikke længere opfylder kravene, skal organet anmode fabrikanten om at afhjælpe dette. Om nødvendigt skal det bemyndigede organ suspendere eller inddrage EF-typeafprøvningsattesten. Stk. 2. Hvis fabrikanten ikke træffer afhjælpende foranstaltninger, eller hvis disse ikke har den ønskede virkning, skal det bemyndigede organ om nødvendigt begrænse, suspendere eller inddrage eventuelle EF-typeafprøvningsattester."
    },
    {
      "provision_ref": "7:51",
      "chapter": "7",
      "section": "51",
      "content": "§ 51. De bemyndigede organer skal oplyse Sikkerhedsstyrelsen om 1) tilfælde, hvor udstedelse af en EF-typeafprøvningsattest er blevet nægtet samt begrænsninger, suspensioner eller inddragelser af EF-typeafprøvningsattester, 2) forhold, der har indflydelse på omfanget af og betingelserne for bemyndigelsen og 3) anmodninger om information om udførte overensstemmelsesvurderingsaktiviteter, som de har modtaget fra en kontrolmyndighed. Stk. 2. Efter anmodning skal det bemyndigede organ endvidere oplyse om overensstemmelsesvurderingsaktiviteter, der er udført inden for det område, hvor de er bemyndiget, og enhver anden aktivitet, der er udført, herunder grænseoverskridende aktiviteter og underentreprise."
    },
    {
      "provision_ref": "7:52",
      "chapter": "7",
      "section": "52",
      "content": "§ 52. Bemyndigede organer skal give de øvrige organer, der er bemyndiget i henhold til Europa-Parlamentet og Rådets direktiv 2009/48/EF, relevante oplysninger om spørgsmål vedrørende negative resultater af overensstemmelsesvurderinger. Efter anmodning skal der også gives positive resultater af overensstemmelsesvurderinger. Stk. 2. Oplysninger skal dog kun gives til de organer, jf. stk. 1, som udfører lignende overensstemmelsesvurderingsaktiviteter, der dækker samme former for legetøj."
    },
    {
      "provision_ref": "7:53",
      "chapter": "7",
      "section": "53",
      "content": "§ 53. Sikkerhedsstyrelsen fører kontrol i form af efterprøvning med de bemyndigede organer for at sikre, at organerne opfylder kravene som beskrevet i § 43, stk. 2 og 3. Stk. 2. Efter retningslinjer fastsat af Sikkerhedsstyrelsen skal de bemyndigede organer i forbindelse med efterprøvningen fremsende dokumentation for, at kravene, jf. stk. 1, er opfyldt."
    },
    {
      "provision_ref": "7:54",
      "chapter": "7",
      "section": "54",
      "content": "§ 54. Kontrolmyndigheden kan anmode et bemyndiget organom at fremlægge oplysninger 1) om enhver EF-typeafprøvningsattest, som det pågældende organ har udstedt eller trukket tilbage, eller 2) som vedrører tilfælde, hvor udstedelse af en sådan attest er blevet nægtet, herunder afprøvningsrapporterne og den tekniske dokumentation."
    },
    {
      "provision_ref": "7:55",
      "chapter": "7",
      "section": "55",
      "content": "§ 55. Hvis kontrolmyndigheden finder, at et legetøjsprodukt ikke er i overensstemmelse med § 27, § 28 og bilag II, påbyder den om nødvendigt, det bemyndigede organ at trække EF-typeafprøvningsattesten for sådanne legetøjsprodukter tilbage. Stk. 2. Hvis det er nødvendigt og særligt i de tilfælde, der er nævnt i § 40, stk. 2, pålægger kontrolmyndigheden det bemyndigede organ at tage EF-typeafprøvningsattesten op til fornyet behandling."
    },
    {
      "provision_ref": "7:56",
      "chapter": "7",
      "section": "56",
      "content": "§ 56. Sikkerhedsstyrelsen kan begrænse, suspendere eller inddrage bemyndigelsen, hvis det bemyndigede organ ikke opfylder 1) kravene i bilag VI eller 2) forpligtelserne i henhold til § 48 - § 52. Stk. 2. Sikkerhedsstyrelsen underretter de øvrige EU-lande og Europa-Kommissionen om begrænsning, suspension eller inddragelse af en bemyndigelse, jf. stk. 1. Inddragelse af en bemyndigelse offentliggøres på Europa-Kommissionens hjemmeside. Stk. 3. Hvis en bemyndigelse begrænses, suspenderes, inddrages eller af anden årsag ophører, bevarer de overensstemmelsesattester og tilhørende dokumenter, som det pågældende organ har udstedt, deres gyldighed med mindre der konstateres en truende og direkte fare for sundhed eller sikkerhed."
    },
    {
      "provision_ref": "8:57",
      "chapter": "8",
      "section": "57",
      "content": "§ 57. Sikkerhedsstyrelsen fører kontrol med, at legetøjsprodukter er sikre, herunder at den påførte mærkning er korrekt, jf. dog stk. 2. Stk. 2. Kontrollen med legetøjs kemiske egenskaber forestås af Miljøstyrelsen. Stk. 3. I forbindelse med kontrol efter stk. 1 kan kontrolmyndigheden kontrollere, om et legetøjsprodukt uretmæssigt er påført CE-mærket, jf. § 13, stk. 3, i lov om produktsikkerhed. Stk. 4. Kontrolmyndigheden udøver kontrollen under behørigt hensyn til forsigtighedsprincippet."
    },
    {
      "provision_ref": "8:58",
      "chapter": "8",
      "section": "58",
      "content": "§ 58. Kontrolmyndigheden har, hvis det skønnes nødvendigt, uden retskendelse og mod behørig legitimation adgang til fabrikations-, salgs- og lagerlokaler m.v. og transportmidler, som tilhører de erhvervsdrivende, med henblik på at føre kontrol, jf. § 18, stk. 1, i lov om produktsikkerhed. Stk. 2. Politiet yder kontrolmyndigheden bistand."
    },
    {
      "provision_ref": "8:59",
      "chapter": "8",
      "section": "59",
      "content": "§ 59. Kontrolmyndigheden kan i forbindelse med kontrollen kræve, at de erhvervsdrivende fremlægger de dokumenter og de oplysninger, som skønnes nødvendige til brug for kontrollen. Stk. 2. De i stk. 1 nævnte oplysninger skal fremlægges på et for myndigheden letforståeligt sprog."
    },
    {
      "provision_ref": "8:60",
      "chapter": "8",
      "section": "60",
      "content": "§ 60. Efter begrundet anmodning fra kontrolmyndigheden skal fabrikanten fremskaffe en oversættelse af de relevante dele af den tekniske dokumentation, jf. § 5, stk. 2, på dansk. Stk. 2. Hvis kontrolmyndigheden anmoder fabrikanten om den tekniske dokumentation eller en oversættelse af dele heraf, kan kontrolmyndigheden fastsætte en frist på 30 dage for modtagelse af dokumentationen eller oversættelsen heraf, medmindre der er grund til at fastsætte en kortere frist på grund af en alvorlig eller umiddelbar risiko."
    },
    {
      "provision_ref": "8:61",
      "chapter": "8",
      "section": "61",
      "content": "§ 61. Hvis fabrikanten ikke overholder forpligtelserne i § 5, stk. 2 og 3, og § 60, kan kontrolmyndigheden kræve af denne, at et bemyndiget organ undersøger, om legetøjsproduktet opfylder de harmoniserede standarder og væsentlige sikkerhedskrav. Afprøvningen skal ske inden for en nærmere angivet frist og sker for fabrikantens regning."
    },
    {
      "provision_ref": "8:62",
      "chapter": "8",
      "section": "62",
      "content": "§ 62. Fabrikanten og importøren skal efter anmodning fra kontrolmyndigheden samarbejde med myndigheden om enhver foranstaltning, der træffes, for at fjerne risici ved et legetøjsprodukt, som den pågældende har bragt i omsætning. Stk. 2. Stk. 1 finder tilsvarende anvendelse for den bemyndigede repræsentant for så vidt angår de legetøjsprodukter, der er omfattet af den pågældendes fuldmagt. Stk. 3. Stk. 1 finder tilsvarende anvendelse for den distributør, der har gjort et legetøjsprodukt tilgængeligt."
    },
    {
      "provision_ref": "8:63",
      "chapter": "8",
      "section": "63",
      "content": "§ 63. Hvis kontrolmyndigheden konstaterer, at et legetøjsprodukt ikke opfylder kravene i denne bekendtgørelse, anmoder myndigheden den pågældende erhvervsdrivende om inden for en rimelig tidsfrist at træffe de fornødne foranstaltninger ved 1) at bringe legetøjsproduktet i overensstemmelse med kravene i denne bekendtgørelse, 2) at trække legetøjsproduktet tilbage fra markedet eller 3) at kalde legetøjsproduktet tilbage. Stk. 2. Kontrolmyndigheden skal underrette det relevante bemyndigede organ om anmodninger efter stk. 1."
    },
    {
      "provision_ref": "8:64",
      "chapter": "8",
      "section": "64",
      "content": "§ 64. Hvis den pågældende erhvervsdrivende ikke træffer de fornødne foranstaltninger inden for den i § 60, stk. 2, omhandlede frist, træffer kontrolmyndigheden de nødvendige foreløbige foranstaltninger for at 1) forbyde eller begrænse at legetøjsproduktet gøres tilgængeligt på det danske marked, 2) trække legetøjsproduktet tilbage fra markedet eller 3) kalde legetøjsproduktet tilbage."
    },
    {
      "provision_ref": "8:65",
      "chapter": "8",
      "section": "65",
      "content": "§ 65. Kontrolmyndigheden kan påbyde den ansvarlige inden en nærmere angivet frist at bringe følgende forhold i orden: 1) Mærkning, der ikke er i overensstemmelse med § 32, stk. 3 og § 34. 2) Påtegning, der ikke er i overensstemmelse med § 29 eller § 30. 3) EF-overensstemmelseserklæring, der ikke er udarbejdet eller ikke er udarbejdet korrekt. 4) Teknisk dokumentation, der er ufuldstændig eller ikke til rådighed. Stk. 2. Hvis forholdet ikke er bragt i orden inden den fastsatte frist, eller hvis den ansvarlige, jf. stk. 1, ikke kan identificeres, kan kontrolmyndigheden forbyde at legetøjsproduktet gøres tilgængeligt på markedet eller påbyde de erhvervsdrivende, der udbyder legetøjsproduktet, straks eller inden for en nærmere angivet frist at standse salget af legetøjsproduktet og om nødvendigt at trække det tilbage."
    },
    {
      "provision_ref": "9:66",
      "chapter": "9",
      "section": "66",
      "content": "§ 66. En kontrolmyndigheds afgørelse efter denne bekendtgørelse kan ikke indbringes for anden administrativ myndighed."
    },
    {
      "provision_ref": "9:67",
      "chapter": "9",
      "section": "67",
      "content": "§ 67. Påbud eller forbud kan af den, afgørelsen vedrører, forlanges indbragt for domstolene. Anmodning herom skal, inden 3 måneder efter påbuddet eller forbuddet er meddelt den pågældende, fremsættes over for den kontrolmyndighed, der har truffet afgørelsen. Hvis fristen udløber på en lørdag, en søndag eller en helligdag, forlænges fristen til den følgende hverdag. Kontrolmyndigheden anlægger uden unødigt ophold sag mod den pågældende i den borgerlige retsplejes former. Stk. 2. Retten kan bestemme, at en indsigelse som nævnt i stk. 1 har opsættende virkning."
    },
    {
      "provision_ref": "10:68",
      "chapter": "10",
      "section": "68",
      "content": "§ 68. Med mindre højere straf er forskyldt efter anden lovgivning, straffes med bøde den, som 1) i strid med § 4, jf. § 27, stk. 1, eller stk. 2, eller § 28, stk. 1, stk. 2, eller stk. 3, eller § 13, jf. § 27, stk. 1, eller stk. 2, eller § 28, stk. 1, stk. 2, eller stk. 3, forsætligt bringer et legetøjsprodukt i omsætning, 2) forsætligt undlader at forsyne et legetøjsprodukt med identifikation, jf. § 8, stk. 1, stk. 2, eller stk. 3, eller § 16, stk. 1, eller stk. 2, 3) i strid med § 20, jf. § 27, stk. 1, eller stk. 2, eller § 28, stk. 1, stk. 2 eller stk. 3, forsætligt gør et legetøjsprodukt tilgængeligt på markedet, 4) forsætligt undlader at forsyne et legetøjsprodukt med advarselsmærkning, jf. § 9, stk. 1, jf. § 29, stk. 1, stk. 2, eller stk. 3, eller § 30, stk. 1, stk. 2, stk. 3, stk. 4, eller stk. 5, 5) forsætligt undlader at sikre, at et legetøjsprodukt, når det er relevant, ledsages af en brugsanvisning og en sikkerhedsinformation på dansk, jf. § 9, stk. 2, 6) forsætligt undlader at sikre at kravene omkring advarselsmærkning, brugsanvisning og sikkerhedsinformation er opfyldt, jf. § 14, stk. 1, nr. 3, jf. § 9, stk. 1, jf. § 29, stk. 1, stk. 2, eller stk. 3, eller § 30, stk. 1, stk. 2, stk. 3, stk. 4, eller stk. 5, eller § 9, stk. 2, 7) forsætligt undlader at opfylde de væsentlige sikkerhedskrav i § 27, stk. 1, eller stk. 2, eller § 28, stk. 1, stk. 2, eller stk. 3, 8) med forsæt eller ved grov uagtsomhed undlader at meddele kontrolmyndigheden en i henhold til § 59, stk. 1 afkrævet oplysning, 9) undlader at opbevare dokumentation efter § 6, jf. § 5, stk. 1, stk. 2 eller stk. 3, eller § 42, stk. 1, stk. 2, stk. 3, eller stk. 4, § 18 eller § 26, stk. 1, eller stk. 2, eller 10) undlader at foretage den fornødne underretning af kontrolmyndighederne efter § 10, stk. 2, § 15, stk. 2 eller § 19, jf. § 10, stk. 2. Stk. 2. Hvis uretmæssig anvendelse af CE-mærket er sket med forsæt eller ved grov uagtsomhed, og hvis der ved overtrædelsen er opnået eller tilsigtet at opnå en økonomisk fordel for den pågældende selv eller andre, straffes anvendelsen af CE-mærket med bøde, med mindre højere straf er forskyldt efter anden lovgivning. Stk. 3. Der kan pålægges selskaber mv. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "11:69",
      "chapter": "11",
      "section": "69",
      "content": "§ 69. Bekendtgørelsen træder i kraft den 24. maj 2017. Stk. 2. Specifikke grænseværdier i bilag II, tillæg C, vedrørende reaktionsblanding af: 5-chlor-2- methyl-4-isothiazolin-3-on [EC no. 247-500-7] og 2-methyl-2H –isothiazol-3-on [EC no. 220-239-6] (3:1), 5-Chlor-2-methyl-isothiazolin-3(2H)-on og 2-methylisothiazolin-3(2H)-on, har virkning fra den 24. november 2017."
    },
    {
      "provision_ref": "11:70",
      "chapter": "11",
      "section": "70",
      "content": "§ 70. Bekendtgørelse nr. 13 af 10. januar 2011 om sikkerhedskrav til legetøjsprodukter ophæves. Stk. 2. § 26, § 27, § 30 og § 31, stk. 1, i bekendtgørelse nr. 1116 af 12. december 2003 om sikkerhedskrav til legetøj og produkter, som på grund af deres ydre fremtræden kan forveksles med levnedsmidler, finder fortsat anvendelse."
    },
    {
      "provision_ref": "11:71",
      "chapter": "11",
      "section": "71",
      "content": "§ 71. Legetøjsprodukter, der opfylder kravene i bekendtgørelse nr. 1116 af 12. december 2003 om sikkerhedskrav til legetøj og produkter, som på grund af deres ydre fremtræden kan forveksles med levnedsmidler, og som er bragt i omsætning inden den 20. juli 2011, kan fortsat gøres tilgængelige på markedet. Stk. 2. Legetøjsprodukter, der opfylder alle kravene i bekendtgørelse nr. 13 af 10. januar 2011 om sikkerhedskrav til legetøjsprodukter, bortset fra kravene i bilag II, del III, og tillige opfylder kravene i del II, punkt 3, i bilag 2 til bekendtgørelse nr. 1116 af 12. december 2003 om sikkerhedskrav til legetøj og produkter, som på grund af deres ydre fremtræden kan forveksles med levnedsmidler, og som er bragt i omsætning inden den 20. juli 2013, kan fortsat gøres tilgængelige på markedet."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse finder anvendelse for produkter, der udelukkende eller delvist er konstrueret eller beregnet til at blive brugt af børn under 14 år under leg, jf. dog stk. 2 og 3. Stk. 2. Bekendtgørelsen finder ikke anvendelse på følgende typer legetøj 1) udstyr til offentlig brug på legepladser, 2) spilleautomater, med eller uden møntindkast, til offentlig brug, 3) legetøjskøretøjer med forbrændingsmotor, 4) dampmaskiner til legebrug og 5) slynger og slangebøsser. Stk. 3. Bekendtgørelsen omfatter ikke de produkter, der er anført i bilag 1.",
      "valid_from": "2017-04-03",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. I denne bekendtgørelse forstås ved: 1) Gøre tilgængelig på markedet: Enhver levering af legetøjsprodukter med henblik på distribution, forbrug eller anvendelse på det indre marked som led i erhvervsvirksomhed mod eller uden vederlag. 2) Bringe i omsætning: For første gang at gøre et legetøjsprodukt tilgængeligt på det indre marked. 3) Fabrikant: Enhver fysisk eller juridisk person, som fremstiller et legetøjsprodukt, eller som får et legetøjsprodukt konstrueret eller fremstillet og markedsfører det under sit navn eller varemærke. 4) Bemyndiget repræsentant: Enhver fysisk eller juridisk person, der er etableret i EU, og som har modtaget en skriftlig fuldmagt fra fabrikanten til at handle på dennes vegne i forbindelse med varetagelsen af specifikke opgaver. 5) Importør: Enhver fysisk eller juridisk person, der er etableret i EU, og som bringer et legetøjsprodukt fra et tredjeland i omsætning på det indre marked. 6) Distributør: Enhver fysisk eller juridisk person, der udgør et led i afsætningen af produktet, og som gør et legetøjsprodukt tilgængeligt på markedet, bortset fra fabrikanten og importøren. 7) Erhvervsdrivende: Fabrikanten, den bemyndigede repræsentant, importøren og distributøren. 8) Harmoniseret standard: En standard vedtaget af et af de europæiske standardiseringsorganer, der er anført i bilag I til Europa-Parlamentets og Rådets direktiv 1998/34/EF, efter anmodning fra Kommissionen i henhold til artikel 6 i det pågældende direktiv. 9) EU’s harmoniseringslovgivning: Enhver EU-lovgivning, som harmoniserer betingelserne for markedsføring af produkter. 10) Akkreditering: Akkreditering som fastsat i Europa-Parlamentets og Rådets forordning 2008/765/EF. 11) Overensstemmelsesvurdering: Påvisning af, om specifikke krav til et legetøjsprodukt er blevet opfyldt. 12) Bemyndiget organ: Et organ, der udfører overensstemmelsesvurderinger, herunder kalibrering, afprøvning, certificering og inspektion. 13) Tilbagekaldelse: Enhver foranstaltning, der har til formål at opnå, at et legetøjsprodukt, der allerede er gjort tilgængeligt for slutbrugeren, returneres. 14) Tilbagetrækning: Enhver foranstaltning, der har til formål at forhindre, at et legetøjsprodukt i afsætningskæden gøres tilgængeligt på markedet. 15) Markedsovervågning: Aktiviteter, der gennemføres, og foranstaltninger, der træffes af offentlige myndigheder for at sikre, at et legetøjsprodukt er i overensstemmelse med gældende krav, der er fastsat i EU’s harmoniseringslovgivning, og ikke er til skade for sundhed og sikkerhed eller andre aspekter vedrørende beskyttelse af samfundsinteresser. 16) CE-mærkning: Mærkning, hvormed fabrikanten angiver, at et legetøjsprodukt er i overensstemmelse med alle gældende krav i EU’s harmoniseringslovgivning. 17) Funktionelt legetøj: Et legetøjsprodukt, der fungerer og anvendes på samme måde som et produkt, apparat eller anlæg, der er beregnet til at blive anvendt af voksne, og som kan være en skalamodel af et sådant produkt, apparat eller anlæg. 18) Vandlegetøj: Et legetøjsprodukt bestemt til anvendelse på lavt vand og til at holde børn oven vande eller støtte dem i vandet. 19) Konstruktivt bestemt hastighed: Den repræsentative potentielle kørehastighed, der er bestemt af et legetøjsprodukts udformning. 20) Aktivitetslegetøj: Et legetøjsprodukt til privat brug, hvor støttekonstruktionen forbliver stationær, mens aktiviteten finder sted, og som er beregnet til, at børn kan klatre, hoppe, gynge, rutsje, vippe, svinge, kravle eller krybe, eller en kombination heraf. 21) Kemisk legetøj: Et legetøjsprodukt beregnet til direkte håndtering af kemiske stoffer og blandinger, og som skal anvendes på en alderssvarende måde under opsyn af en voksen. 22) Duftspil: Et legetøjsprodukt, hvis formål er at hjælpe barnet til at genkende forskellige lugte eller aromaer. 23) Kosmetiksæt: Et legetøjsprodukt, hvis formål er at hjælpe barnet med at lære at fremstille produkter såsom duftstoffer, sæbe, creme, shampoo, skumbad, læbestift, anden make-up, tandpasta og hårbalsam. 24) Sæt til fremstilling af spiselige produkter: Et legetøjsprodukt, hvis formål er at lade barnet fremstille slik eller madretter, og som indebærer anvendelse af fødevarer som fx. slik, væsker, pulvere og aromastoffer. 25) Skade: Fysisk beskadigelse eller en hvilken som helst anden sundhedsskade, herunder langsigtet indvirkning på sundheden. 26) Fare: En potentiel skadekilde. 27) Risiko: Sandsynligheden for, at en fare forårsager skade, og skadens sværhedsgrad.",
      "valid_from": "2017-04-03",
      "valid_to": null
    },
    {
      "provision_ref": "3:3",
      "chapter": "3",
      "section": "3",
      "content": "§ 3. Underretning, fremsendelse af dokumentation, ansøgning om bemyndigelse m.m. efter denne bekendtgørelse, kan indsendes til myndighederne elektronisk. Stk. 2. Dokumentation efter denne bekendtgørelse kan opbevares elektronisk.",
      "valid_from": "2017-04-03",
      "valid_to": null
    },
    {
      "provision_ref": "4:4",
      "chapter": "4",
      "section": "4",
      "content": "§ 4. Fabrikanten skal sikre, at et legetøjsprodukt er konstrueret og fremstillet i overensstemmelse med de væsentlige sikkerhedskrav i § 27, § 28 og bilag II, inden det bringes i omsætning.",
      "valid_from": "2017-04-03",
      "valid_to": null
    },
    {
      "provision_ref": "4:5",
      "chapter": "4",
      "section": "5",
      "content": "§ 5. Fabrikanten skal udarbejde den nødvendige tekniske dokumentation i overensstemmelse med stk. 2 og 3, og gennemføre eller få gennemført den overensstemmelsesvurderingsprocedure, der fremgår af § 36. Stk. 2. Den i stk. 1, omhandlede tekniske dokumentation skal indeholde alle relevante data eller oplysninger om de midler, fabrikanten anvender for at sikre, at legetøjsproduktet opfylder de væsentlige sikkerhedskrav i § 27, § 28 og bilag II, herunder særligt de i bilag IV nævnte dokumenter. Stk. 3. Den tekniske dokumentation skal udfærdiges på et af de officielle fællesskabssprog, jf. dog § 41.",
      "valid_from": "2017-04-03",
      "valid_to": null
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Fabrikanten skal opbevare den tekniske dokumentation, jf. § 5, og EF-overensstemmelseserklæringen, jf. § 42, i 10 år efter, at legetøjsproduktet er blevet bragt i omsætning.",
      "valid_from": "2017-04-03",
      "valid_to": null
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Fabrikanten skal have procedurer for at sikre, at alle produktionsserier er i overensstemmelse med EF-overensstemmelseserklæringen, jf. § 42, stk. 1. Der skal i fornødent omfang tages hensyn til ændringer i legetøjsproduktets konstruktion eller kendetegn og til ændringer i de harmoniserede standarder, der er henvist til for at erklære legetøjsproduktets overensstemmelse med de gældende krav. Stk. 2. Når det anses for hensigtsmæssigt som følge af de risici, der er forbundet med et legetøjsprodukt, skal fabrikanten med henblik på beskyttelse af forbrugernes sundhed og sikkerhed 1) foretage stikprøvekontrol af et markedsført legetøjsprodukt, 2) undersøge og føre register over klager, legetøjsprodukter, der ikke opfylder kravene, og tilbagekaldelser af legetøjsprodukter og 3) holde distributørerne orienteret om enhver sådan overvågning.",
      "valid_from": "2017-04-03",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Fabrikanten skal sikre, at dennes legetøjsprodukt er forsynet med et type-, parti-, serie- eller modelnummer eller en anden form for angivelse, der kan identificere det, jf. dog stk. 3. Stk. 2. Fabrikantens navn, registrerede firmanavn eller registrerede varemærke og kontaktadresse skal fremgå af legetøjsproduktet. Adressen skal angive ét enkelt sted, hvor fabrikanten kan kontaktes, jf. dog stk. 3. Stk. 3. Hvis opfyldelse af stk. 1 og 2 ikke er mulig på grund af et legetøjsprodukts størrelse eller art, skal de krævede oplysninger fremgå af emballagen eller af et dokument, der ledsager legetøjsproduktet.",
      "valid_from": "2017-04-03",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Fabrikanten skal foretage advarselsmærkning som nævnt i § 29 og § 30. Stk. 2. Fabrikanten skal endvidere sikre, at et legetøjsprodukt, når det er relevant, ledsages af en brugsanvisning og sikkerhedsinformation på dansk.",
      "valid_from": "2017-04-03",
      "valid_to": null
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Hvis fabrikanten ved eller burde vide, at et legetøjsprodukt, den pågældende har bragt i omsætning, ikke opfylder kravene i EU’s harmoniseringslovgivning, skal vedkommende straks træffe de nødvendige foranstaltninger for at bringe det i overensstemmelse med lovgivningen, trække det tilbage fra markedet eller om nødvendigt kalde det tilbage. Stk. 2. Hvis legetøjsproduktet udgør en risiko, skal fabrikanten straks 1) orientere de kompetente nationale myndigheder i de medlemslande, hvor den pågældende har gjort legetøjsproduktet tilgængeligt, herom, og 2) give nærmere oplysninger, herunder særligt om den manglende overensstemmelse med lovgivningen og eventuelle foranstaltninger, der er truffet.",
      "valid_from": "2017-04-03",
      "valid_to": null
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Fabrikanten kan ved skriftlig fuldmagt udpege en bemyndiget repræsentant. Stk. 2. Forpligtelserne i henhold til § 4 og udarbejdelsen af teknisk dokumentation, jf. § 5, kan ikke være omfattet af den bemyndigede repræsentants fuldmagt.",
      "valid_from": "2017-04-03",
      "valid_to": null
    },
    {
      "provision_ref": "4:12",
      "chapter": "4",
      "section": "12",
      "content": "§ 12. En bemyndiget repræsentant skal udføre de opgaver, der er fastsat i den fuldmagt, denne har fået af fabrikanten. Fuldmagten skal mindst sætte den bemyndigede repræsentant i stand til at: 1) Sørge for, at EF-overensstemmelseserklæringen og den tekniske dokumentation står til rådighed for kontrolmyndigheden i 10 år, efter at legetøjsproduktet er bragt i omsætning. 2) Give kontrolmyndigheden al den information og dokumentation, der er nødvendig for at vurdere legetøjsproduktets overensstemmelse med lovgivningen, når myndigheden fremsætter begrundet anmodning herom.",
      "valid_from": "2017-04-03",
      "valid_to": null
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Importøren må kun bringe et legetøjsprodukt i omsætning, hvis det er i overensstemmelse med de væsentlige sikkerhedskrav i § 27, § 28 og bilag II.",
      "valid_from": "2017-04-03",
      "valid_to": null
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Før importøren bringer et legetøjsprodukt i omsætning, skal denne sikre, at fabrikanten har gennemført den relevante overensstemmelsesvurderingsprocedure, jf. § 5. Stk. 2. Importøren skal derudover sikre, 1) at fabrikanten har udarbejdet teknisk dokumentation, jf. § 5, 2) at legetøjsproduktet er forsynet med den krævede overensstemmelsesmærkning og er ledsaget af den krævede dokumentation, jf. § 5 og § 42, og 3) at fabrikanten har opfyldt kravene i § 8 og § 9.",
      "valid_from": "2017-04-03",
      "valid_to": null
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Hvis en importør ved eller burde vide, at et legetøjsprodukt ikke er i overensstemmelse med de væsentlige sikkerhedskrav i § 27, § 28 og bilag II, må det ikke bringes i omsætning, før det er blevet bragt i overensstemmelse med disse. Stk. 2. Hvis legetøjsproduktet udgør en risiko, skal importøren endvidere underrette fabrikanten og kontrolmyndighederne herom.",
      "valid_from": "2017-04-03",
      "valid_to": null
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Importørens navn, registrerede firmanavn eller registrerede varemærke og kontaktadresse skal fremgå af legetøjsproduktet. Stk. 2. Hvis det ikke er muligt at placere oplysningerne nævnt i stk. 1 på legetøjsproduktet, skal de fremgå af emballagen eller af et dokument, der ledsager legetøjsproduktet.",
      "valid_from": "2017-04-03",
      "valid_to": null
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Importøren skal sikre, at opbevaringen og transporten af et legetøjsprodukt, som den pågældende har ansvaret for, ikke bringer dets overensstemmelse med de væsentlige sikkerhedskrav i § 27, § 28 og bilag II, i fare.",
      "valid_from": "2017-04-03",
      "valid_to": null
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Importøren skal i 10 år efter, at et legetøjsprodukt er bragt i omsætning, opbevare en kopi af EF-overensstemmelseserklæringen, så den står til rådighed for kontrolmyndighederne, og sikre, at den tekniske dokumentation kan stilles til rådighed for myndighederne, hvis de anmoder herom.",
      "valid_from": "2017-04-03",
      "valid_to": null
    },
    {
      "provision_ref": "4:19",
      "chapter": "4",
      "section": "19",
      "content": "§ 19. § 7, stk. 2, og § 10 finder tilsvarende anvendelse for importøren.",
      "valid_from": "2017-04-03",
      "valid_to": null
    },
    {
      "provision_ref": "4:20",
      "chapter": "4",
      "section": "20",
      "content": "§ 20. Distributøren skal handle med fornøden omhu i forhold til de væsentlige sikkerhedskrav i § 27, § 28 og bilag II, når den pågældende gør et legetøjsprodukt tilgængeligt på markedet.",
      "valid_from": "2017-04-03",
      "valid_to": null
    },
    {
      "provision_ref": "4:21",
      "chapter": "4",
      "section": "21",
      "content": "§ 21. Før distributøren gør et legetøjsprodukt tilgængeligt på markedet, skal den pågældende kontrollere, at 1) det er forsynet med den krævede overensstemmelsesmærkning, jf. § 42, 2) det er ledsaget af den krævede dokumentation, 3) det er ledsaget af en brugsanvisning og sikkerhedsinformation på dansk, jf. § 9, stk. 2, 4) fabrikanten har opfyldt kravene i § 8, og 5) en eventuel importør har opfyldt kravene i § 16.",
      "valid_from": "2017-04-03",
      "valid_to": null
    },
    {
      "provision_ref": "4:22",
      "chapter": "4",
      "section": "22",
      "content": "§ 22. Hvis distributøren ved eller burde vide, at legetøjsproduktet ikke er i overensstemmelse med de væsentlige sikkerhedskrav i § 27, § 28 og bilag II, må denne ikke gøre det tilgængeligt på markedet, før det er blevet bragt i overensstemmelse med kravene. Stk. 2. Hvis et legetøjsprodukt udgør en risiko, skal distributøren endvidere underrette fabrikanten eller importøren samt kontrolmyndigheden herom.",
      "valid_from": "2017-04-03",
      "valid_to": null
    },
    {
      "provision_ref": "4:23",
      "chapter": "4",
      "section": "23",
      "content": "§ 23. § 17 finder tilsvarende anvendelse for distributøren.",
      "valid_from": "2017-04-03",
      "valid_to": null
    },
    {
      "provision_ref": "4:24",
      "chapter": "4",
      "section": "24",
      "content": "§ 24. Hvis distributøren ved eller burde vide, at et legetøjsprodukt, denne har gjort tilgængeligt på markedet, ikke er i overensstemmelse med EU’s harmoniseringslovgivning, skal den pågældende sikre sig, at der træffes de nødvendige foranstaltninger for at bringe legetøjsproduktet i overensstemmelse med lovgivningen eller om nødvendigt for at trække det tilbage fra markedet eller kalde det tilbage. Stk. 2. § 10, stk. 2, finder tilsvarende anvendelse for distributøren.",
      "valid_from": "2017-04-03",
      "valid_to": null
    },
    {
      "provision_ref": "4:25",
      "chapter": "4",
      "section": "25",
      "content": "§ 25. Hvis importøren eller distributøren bringer et legetøjsprodukt i omsætning under sit navn eller varemærke, anses denne for at være en fabrikant og er underlagt de samme forpligtelser som fabrikanten, jf. § 4 - § 10. Stk. 2. Stk. 1 finder tillige anvendelse, hvis importøren eller distributøren ændrer på et legetøjsprodukt, der allerede er bragt i omsætning, på en sådan måde, at det kan påvirke overensstemmelsen med de gældende krav.",
      "valid_from": "2017-04-03",
      "valid_to": null
    },
    {
      "provision_ref": "4:26",
      "chapter": "4",
      "section": "26",
      "content": "§ 26. Erhvervsdrivende skal efter anmodning fra kontrolmyndigheden kunne identificere 1) enhver erhvervsdrivende, som har leveret et legetøjsprodukt til dem, og 2) enhver erhvervsdrivende, som de har leveret et legetøjsprodukt til. Stk. 2. Erhvervsdrivende skal være i stand til at fremlægge de i stk. 1 nævnte oplysninger i 10 år efter, at legetøjsproduktet er bragt i omsætning, når der er tale om fabrikanter, og i 10 år efter, at de har fået leveret legetøjsproduktet, når der er tale om andre erhvervsdrivende.",
      "valid_from": "2017-04-03",
      "valid_to": null
    },
    {
      "provision_ref": "5:27",
      "chapter": "5",
      "section": "27",
      "content": "§ 27. Et legetøjsprodukt må kun bringes i omsætning, hvis det opfylder de væsentlige sikkerhedskrav, der er anført i § 28 for så vidt angår de generelle sikkerhedskrav og i bilag II for så vidt angår de særlige sikkerhedskrav. Stk. 2. Legetøjsproduktet, skal være i overensstemmelse med de væsentlige sikkerhedskrav i hele det tidsrum, det forventes at kunne anvendes på normal vis.",
      "valid_from": "2017-04-03",
      "valid_to": null
    },
    {
      "provision_ref": "5:28",
      "chapter": "5",
      "section": "28",
      "content": "§ 28. Et legetøjsprodukt, herunder de kemikalier det indeholder, må ikke indebære fare for sikkerheden eller sundheden for brugerne eller andre personer, når det anvendes på en måde, som børn må forventes at anvende det på. Stk. 2. Ved vurdering af, om et legetøjsprodukt indebærer farer, som nævnt i stk. 1, skal der tages hensyn til de evner, brugerne, og de personer, der fører opsyn med brugerne, har til at håndtere legetøjsproduktet. Dette gælder særligt et legetøjsprodukt, der er bestemt for børn under 36 måneder eller andre specifikke aldersgrupper. Stk. 3. Mærkater, der er anbragt i overensstemmelse med § 30, skal sammen med den medfølgende brugsanvisning gøre brugerne eller de personer, der fører opsyn med dem, opmærksomme på de farer og risici for skade, der er forbundet med anvendelsen af legetøjsproduktet samt på, hvordan man undgår dem.",
      "valid_from": "2017-04-03",
      "valid_to": null
    },
    {
      "provision_ref": "5:29",
      "chapter": "5",
      "section": "29",
      "content": "§ 29. Hvis det er nødvendigt for sikker anvendelse af legetøjsproduktet, skal de relevante brugerbegrænsninger, jf. § 28, specificeres ved hjælp af advarsler. Advarslerne skal være i overensstemmelse med bilag V, del A. Stk. 2. For så vidt angår de i bilag V, del B, anførte legetøjskategorier anvendes de advarsler, der er fastsat i bilag V, del B. Advarslerne angivet i bilag V, del B, punkt 2-10, skal anvendes med den heri anførte ordlyd, jf. dog stk. 3. Stk. 3. Legetøjsproduktet skal dog ikke bære de specifikke advarsler, hvis advarslerne er i modstrid med den tilsigtede anvendelse af legetøjsproduktet, således som det fremgår af legetøjsproduktets funktion, dimensioner og egenskaber.",
      "valid_from": "2017-04-03",
      "valid_to": null
    },
    {
      "provision_ref": "5:30",
      "chapter": "5",
      "section": "30",
      "content": "§ 30. Når fabrikanten skal anbringe en advarsel, jf. § 29, skal denne være klart synlig, let læselig, let forståelig og præcis. Stk. 2. Advarslen skal anbringes på legetøjsproduktet, på en påhæftet mærkat eller på emballagen. Hvis der følger en brugsanvisning med legetøjsproduktet, skal advarslen, hvis det er hensigtsmæssigt, også angives heri. Der skal anbringes passende advarsler på små legetøjsprodukter, der sælges uden emballage. Stk. 3. Advarsler skal indledes med ordet »advarsel« eller, såfremt der er flere advarsler, med ordet »advarsler«. Stk. 4. Advarsler, der er afgørende for beslutningen om at købe legetøjsproduktet, skal være anbragt på forbrugeremballagen eller på anden måde være klart synlig for forbrugeren inden købet, også når købet foretages ved e-handel. Stk. 5. Advarsler og sikkerhedsanvisninger skal skrives på dansk.",
      "valid_from": "2017-04-03",
      "valid_to": null
    },
    {
      "provision_ref": "5:31",
      "chapter": "5",
      "section": "31",
      "content": "§ 31. Et legetøjsprodukt, som er i overensstemmelse med harmoniserede standarder eller dele deraf, formodes at være i overensstemmelse med de krav, der er omfattet af disse standarder eller de relevante dele af de pågældende standarder, jf. § 27, § 28 og bilag II.",
      "valid_from": "2017-04-03",
      "valid_to": null
    },
    {
      "provision_ref": "5:32",
      "chapter": "5",
      "section": "32",
      "content": "§ 32. Et legetøjsprodukt, der gøres tilgængelig på markedet, skal være påført CE-mærket. CE-mærket skal anbringes, før legetøjsproduktet bringes i omsætning, jf. dog § 33. Stk. 2. CE-mærket kan påføres, når det ved overensstemmelsesvurderingsprocedure, jf. § 36, er dokumenteret, at de væsentlige sikkerhedskrav i § 27, § 28 og bilag II er opfyldt, jf. dog § 33. Stk. 3. CE-mærkning er underkastet de generelle principper i artikel 30 i Europa-Parlamentets og Rådets forordning 2008/765/EF. Stk. 4. Et legetøjsprodukt, der er påført CE-mærket, formodes at være i overensstemmelse med denne bekendtgørelse. Stk. 5. Der kan efter CE-mærket anbringes et piktogram eller en anden form for angivelse vedrørende risiko- eller brugskategori.",
      "valid_from": "2017-04-03",
      "valid_to": null
    },
    {
      "provision_ref": "5:33",
      "chapter": "5",
      "section": "33",
      "content": "§ 33. Et legetøjsprodukt, der ikke er påført CE-mærket, eller som i øvrigt ikke er i overensstemmelse med denne bekendtgørelse, må fremvises og benyttes på handelsmesser og udstillinger, forudsat det er ledsaget af en tydelig angivelse af, at det ikke er i overensstemmelse med gældende krav, og at det ikke vil blive gjort tilgængeligt på markedet, før det er blevet bragt i overensstemmelse med kravene.",
      "valid_from": "2017-04-03",
      "valid_to": null
    },
    {
      "provision_ref": "5:34",
      "chapter": "5",
      "section": "34",
      "content": "§ 34. CE-mærket skal anbringes på legetøjsproduktet på en påhæftet mærkat eller på emballagen, så den er synlig, let læselig og ikke kan slettes, jf. dog stk. 2-4. Stk. 2. For små legetøjsprodukter og legetøjsprodukter bestående af små dele kan CE-mærket alternativt anbringes på en mærkat eller i en medfølgende folder. Stk. 3. Hvis det ikke er teknisk muligt for et legetøjsprodukt, der sælges løst tilgængeligt i udstillingsæsker, og under forudsætning af at udstillingsæsken oprindelig blev anvendt som emballage for legetøjsproduktet, skal CE-mærket anbringes på udstillingsæsken. Stk. 4. Hvis CE-mærket ikke kan ses gennem eventuel emballage, skal mærket som minimum være anbragt på emballagen.",
      "valid_from": "2017-04-03",
      "valid_to": null
    },
    {
      "provision_ref": "6:35",
      "chapter": "6",
      "section": "35",
      "content": "§ 35. Inden et legetøjsprodukt bringes i omsætning, skal fabrikanten foretage en analyse af de kemiske, fysiske, mekaniske, elektriske, antændeligheds-, hygiejniske og radioaktivitetsfarer, som legetøjsproduktet kan have. Stk. 2. Fabrikanten skal tillige foretage en vurdering af den potentielle eksponering for de i stk. 1 nævnte farer.",
      "valid_from": "2017-04-03",
      "valid_to": null
    },
    {
      "provision_ref": "6:36",
      "chapter": "6",
      "section": "36",
      "content": "§ 36. Hvis fabrikanten har anvendt harmoniserede standarder, hvis referencenummer er offentliggjort i EU-Tidende og som omfatter alle relevante sikkerhedskrav til legetøjsproduktet, skal fabrikanten benytte proceduren for intern produktionskontrol som anført i modul A i bilag II til Europa-Parlamentets og Rådets afgørelse 2008/768/EF, jf. dog stk. 3. Stk. 2. Hvis fabrikanten ikke har anvendt harmoniserede standarder, som nævnt i stk. 1, skal legetøjsproduktet underkastes 1) EF-typeafprøvning som anført i § 37 - § 41 og 2) typegodkendelsesprocedure som anført i modul C i bilag II til Europa-Parlamentets og Rådets afgørelse 2008/768/EF. Stk. 3. Et legetøjsprodukt skal også underkastes proceduren i stk. 2 i følgende tilfælde: 1) Når de i stk. 1 omhandlede harmoniserede standarder findes, men fabrikanten ikke eller kun delvis har anvendt dem. 2) Når de i stk. 1 omhandlede harmoniserede standarder eller nogle af dem er offentliggjort med begrænsninger. 3) Når fabrikanten skønner, at legetøjsproduktets art, udformning, konstruktion eller formål nødvendiggør certificering ved en uafhængig tredjepart.",
      "valid_from": "2017-04-03",
      "valid_to": null
    },
    {
      "provision_ref": "6:37",
      "chapter": "6",
      "section": "37",
      "content": "§ 37. Ansøgning om EF-typeafprøvning skal indleveres til et bemyndiget organ og skal indeholde en beskrivelse af legetøjsproduktet samt oplysninger om fremstillingsstedet, herunder adressen.",
      "valid_from": "2017-04-03",
      "valid_to": null
    },
    {
      "provision_ref": "6:38",
      "chapter": "6",
      "section": "38",
      "content": "§ 38. Ansøgning om EF-typeafprøvning, gennemførelse af afprøvningen og udstedelse af EF-typeafprøvningsattest skal finde sted i overensstemmelse med proceduren i modul B i bilag II til Europa-Parlamentets og Rådets afgørelse 2008/768/EF, jf. dog stk. 2. Stk. 2. EF-typeafprøvning gennemføres ved vurdering af egnetheden af produktets tekniske konstruktion ved undersøgelse af den tekniske dokumentation og den støttedokumentation, der er omhandlet i bilag II, modul B, punkt 3, i Europa-Parlamentet og Rådets afgørelse 2008/768/EF, samt undersøgelse af prøveeksemplarer af en eller flere kritiske dele af produktet, der er repræsentative for den påtænkte produktion (kombination af produktionstype og konstruktionstype), jf. Europa-Parlamentet og Rådets afgørelse 2008/768/EF, bilag II, modul B, punkt 2, 2. led.",
      "valid_from": "2017-04-03",
      "valid_to": null
    },
    {
      "provision_ref": "6:39",
      "chapter": "6",
      "section": "39",
      "content": "§ 39. Ved gennemførelse af EF-typeafprøvning vurderer det bemyndigede organ den analyse, fabrikanten har foretaget, jf. § 35, af farer, legetøjsproduktet kan udgøre. Vurderingen skal i relevante tilfælde ske sammen med fabrikanten.",
      "valid_from": "2017-04-03",
      "valid_to": null
    },
    {
      "provision_ref": "6:40",
      "chapter": "6",
      "section": "40",
      "content": "§ 40. EF-typeafprøvningsattesten skal indeholde følgende: 1) En henvisning til Europa-Parlamentets og Rådets direktiv 2009/48/EF. 2) Et farvebillede. 3) En klar beskrivelse af legetøjsproduktet, herunder dimensioner. 4) Liste over de gennemførte prøvninger med en henvisning til den relevante afprøvningsrapport. Stk. 2. Fabrikanten skal tage EF-typeafprøvningsattesten, jf. stk. 1, op til fornyet behandling hver femte år, og når det i øvrigt er nødvendigt, herunder ved ændring af fremstillingsprocessen, råvarerne eller legetøjsproduktets bestanddele. Stk. 3. Det bemyndigede organ skal trække EF-typeafprøvningsattesten tilbage, hvis legetøjsproduktet ikke længere er i overensstemmelse med de væsentlige sikkerhedskrav i § 27, § 28 og bilag II.",
      "valid_from": "2017-04-03",
      "valid_to": null
    },
    {
      "provision_ref": "6:41",
      "chapter": "6",
      "section": "41",
      "content": "§ 41. Den tekniske dokumentation og korrespondance, der udarbejdes til brug for EF-typeafprøvningsprocedurerne udfærdiges på et officielt sprog i den medlemsstat, hvor det bemyndigede organ er etableret, eller på et for dette organ acceptabelt sprog.",
      "valid_from": "2017-04-03",
      "valid_to": null
    },
    {
      "provision_ref": "6:42",
      "chapter": "6",
      "section": "42",
      "content": "§ 42. Når det er dokumenteret, jf. den i § 5, stk. 1 nævnte procedure, at et legetøjsprodukt lever op til de væsentlige sikkerhedskrav, jf. § 27, § 28 og bilag II, skal fabrikanten udarbejde en EF-overensstemmelseserklæring, jf. stk. 2-4, og anbringe CE-mærkning på legetøjsproduktet eller på emballagen som anført i § 34. Stk. 2. EF-overensstemmelseserklæringen skal som minimum indeholde de elementer, der er anført i denne bekendtgørelses bilag III og de relevante moduler i bilag II til Europa-Parlamentets og Rådets afgørelse 2008/768/EF. Stk. 3. EF-overensstemmelseserklæringen skal følge den model, der er fastsat i denne bekendtgørelses bilag III og skal løbende ajourføres. Stk. 4. EF-overensstemmelseserklæringen for legetøjsprodukter, der er bragt i omsætning eller er gjort tilgængeligt i Danmark, skal være på dansk eller engelsk.",
      "valid_from": "2017-04-03",
      "valid_to": null
    },
    {
      "provision_ref": "7:43",
      "chapter": "7",
      "section": "43",
      "content": "§ 43. Sikkerhedsstyrelsen udpeger bemyndigede organer til at foretage overensstemmelsesvurdering af legetøjsprodukter, jf. § 36. Stk. 2. Et bemyndiget organ skal opfylde kravene i bilag VI, og være i stand til at udføre de opgaver, som bemyndigelsen omfatter. Stk. 3. De bemyndigede organer skal ved udførelsen af arbejde i forbindelse med bemyndigelsen have tegnet en professionel ansvarsforsikring. Stk. 4. Et bemyndiget organ, der opfylder kravene i de harmoniserede standarder eller dele heraf, formodes at opfylde kravene i bilag VI, for så vidt som de gældende harmoniserede standarder dækker disse krav, jf. stk. 2.",
      "valid_from": "2017-04-03",
      "valid_to": null
    },
    {
      "provision_ref": "7:44",
      "chapter": "7",
      "section": "44",
      "content": "§ 44. Et bemyndiget organ skal være akkrediteret af DANAK for de overensstemmelsesmoduler, organet ønsker at udføre. Stk. 2. Såfremt et bemyndiget organ ikke er akkrediteret til et eller flere overensstemmelsesmoduler, kan Sikkerhedsstyrelsen fravige kravet i stk. 1, såfremt organet fremlægger dokumentation for, hvordan kravene i bilag VI opfyldes. Dokumentationen skal kunne godtages af Sikkerhedsstyrelsen, Kommissionen og de øvrige medlemslande, jf. artikel 31, stk. 5, i Europa-Parlamentet og Rådets direktiv 2009/48/EF.",
      "valid_from": "2017-04-03",
      "valid_to": null
    },
    {
      "provision_ref": "7:45",
      "chapter": "7",
      "section": "45",
      "content": "§ 45. Ansøgning om bemyndigelse, jf. § 43, sendes til Sikkerhedsstyrelsen og skal beskrive de overensstemmelsesvurderingsaktiviteter, det eller de overensstemmelsesvurderingsmoduler og de legetøjsprodukter, som organets ansøgning vedrører. Ansøgningen kan indsendes elektronisk. Stk. 2. Ansøgningen skal vedlægges et akkrediteringscertifikat udstedt af DANAK, hvor det godtgøres, at organet opfylder kravene i bilag VI, jf. dog stk. 3. Stk. 3. Hvis det pågældende organ ikke kan vedlægge et akkrediteringscertifikat, skal den dokumentation, der er nødvendig for at kontrollere, anerkende og regelmæssigt overvåge, at organet opfylder kravene i bilag VI, vedlægges, jf. § 44, stk. 2. Stk. 4. Sikkerhedsstyrelsen meddeler Europa-Kommissionen og de øvrige medlemslande hvilke organer, der er udpeget til at foretage de i § 36 nævnte procedurer, samt hvilke specifikke opgaver, disse organer er udpeget til at varetage. Stk. 5. Navnet på det bemyndigede organ, organets identifikationsnummer og angivelse af hvilke opgaver, bemyndigelsen omfatter, offentliggøres på Europa-Kommissionens liste over bemyndigede organer.",
      "valid_from": "2017-04-03",
      "valid_to": null
    },
    {
      "provision_ref": "7:46",
      "chapter": "7",
      "section": "46",
      "content": "§ 46. Hvis bemyndigede organer i forbindelse med overensstemmelsesvurderingen giver bestemte opgaver i underentreprise eller anvender en dattervirksomhed, skal disse sikre, at underentreprenøren eller dattervirksomheden opfylder kravene i bilag VI, ligesom Sikkerhedsstyrelsen skal underrettes herom. Stk. 2. Aktiviteter kan kun gives i underentreprise eller udføres af en dattervirksomhed, hvis kunden har givet sit samtykke hertil.",
      "valid_from": "2017-04-03",
      "valid_to": null
    },
    {
      "provision_ref": "7:47",
      "chapter": "7",
      "section": "47",
      "content": "§ 47. Det bemyndigede organ har det fulde ansvar for de opgaver, der udføres af underentreprenører eller dattervirksomheder, uanset hvor disse er etableret. Stk. 2. De bemyndigede organer skal kunne stille de relevante dokumenter vedrørende vurdering af underentreprenørens eller dattervirksomhedens kvalifikationer og det arbejde, de har udført i henhold til § 37 - § 41 til rådighed for Sikkerhedsstyrelsen. Stk. 3. Et bemyndiget organ skal sikre, at deres dattervirksomheders eller underentreprenørers aktiviteter ikke påvirker fortroligheden, objektiviteten og uvildigheden af deres overensstemmelsesvurderingsaktiviteter.",
      "valid_from": "2017-04-03",
      "valid_to": null
    },
    {
      "provision_ref": "7:48",
      "chapter": "7",
      "section": "48",
      "content": "§ 48. Et bemyndiget organ skal foretage overensstemmelsesvurderinger i overensstemmelse med de procedurer, der er fastsat i § 37 - § 41 og proportionalitetsprincippet. Stk. 2. Det bemyndigende organ skal under udførelse af sine aktiviteter tage de i bilag VI, punkt 5, andet led, nævnte hensyn. Samtidig skal det bemyndigede organ dog respektere den grad af strenghed og det beskyttelsesniveau, der kræves for, at et legetøjsprodukt overholder denne bekendtgørelse.",
      "valid_from": "2017-04-03",
      "valid_to": null
    },
    {
      "provision_ref": "7:49",
      "chapter": "7",
      "section": "49",
      "content": "§ 49. Det bemyndigede organ må ikke udstede EF-typeafprøvningsattest som nævnt i § 40, før fabrikanten har opfyldt kravene i § 27, § 28 og bilag II eller i tilsvarende harmoniserede standarder. Stk. 2. Stk. 1 finder tillige anvendelse for et legetøjsprodukt, for hvilket der allerede er nægtet eller tilbagetrukket en attest.",
      "valid_from": "2017-04-03",
      "valid_to": null
    },
    {
      "provision_ref": "7:50",
      "chapter": "7",
      "section": "50",
      "content": "§ 50. Hvis et bemyndiget organ i forbindelse med overvågning af legetøjsprodukters overensstemmelse med de væsentlige sikkerhedskrav i § 27, § 28 og bilag II finder, at et legetøjsprodukt, der allerede er udstedt EF-typeafprøvningsattest på, ikke længere opfylder kravene, skal organet anmode fabrikanten om at afhjælpe dette. Om nødvendigt skal det bemyndigede organ suspendere eller inddrage EF-typeafprøvningsattesten. Stk. 2. Hvis fabrikanten ikke træffer afhjælpende foranstaltninger, eller hvis disse ikke har den ønskede virkning, skal det bemyndigede organ om nødvendigt begrænse, suspendere eller inddrage eventuelle EF-typeafprøvningsattester.",
      "valid_from": "2017-04-03",
      "valid_to": null
    },
    {
      "provision_ref": "7:51",
      "chapter": "7",
      "section": "51",
      "content": "§ 51. De bemyndigede organer skal oplyse Sikkerhedsstyrelsen om 1) tilfælde, hvor udstedelse af en EF-typeafprøvningsattest er blevet nægtet samt begrænsninger, suspensioner eller inddragelser af EF-typeafprøvningsattester, 2) forhold, der har indflydelse på omfanget af og betingelserne for bemyndigelsen og 3) anmodninger om information om udførte overensstemmelsesvurderingsaktiviteter, som de har modtaget fra en kontrolmyndighed. Stk. 2. Efter anmodning skal det bemyndigede organ endvidere oplyse om overensstemmelsesvurderingsaktiviteter, der er udført inden for det område, hvor de er bemyndiget, og enhver anden aktivitet, der er udført, herunder grænseoverskridende aktiviteter og underentreprise.",
      "valid_from": "2017-04-03",
      "valid_to": null
    },
    {
      "provision_ref": "7:52",
      "chapter": "7",
      "section": "52",
      "content": "§ 52. Bemyndigede organer skal give de øvrige organer, der er bemyndiget i henhold til Europa-Parlamentet og Rådets direktiv 2009/48/EF, relevante oplysninger om spørgsmål vedrørende negative resultater af overensstemmelsesvurderinger. Efter anmodning skal der også gives positive resultater af overensstemmelsesvurderinger. Stk. 2. Oplysninger skal dog kun gives til de organer, jf. stk. 1, som udfører lignende overensstemmelsesvurderingsaktiviteter, der dækker samme former for legetøj.",
      "valid_from": "2017-04-03",
      "valid_to": null
    },
    {
      "provision_ref": "7:53",
      "chapter": "7",
      "section": "53",
      "content": "§ 53. Sikkerhedsstyrelsen fører kontrol i form af efterprøvning med de bemyndigede organer for at sikre, at organerne opfylder kravene som beskrevet i § 43, stk. 2 og 3. Stk. 2. Efter retningslinjer fastsat af Sikkerhedsstyrelsen skal de bemyndigede organer i forbindelse med efterprøvningen fremsende dokumentation for, at kravene, jf. stk. 1, er opfyldt.",
      "valid_from": "2017-04-03",
      "valid_to": null
    },
    {
      "provision_ref": "7:54",
      "chapter": "7",
      "section": "54",
      "content": "§ 54. Kontrolmyndigheden kan anmode et bemyndiget organom at fremlægge oplysninger 1) om enhver EF-typeafprøvningsattest, som det pågældende organ har udstedt eller trukket tilbage, eller 2) som vedrører tilfælde, hvor udstedelse af en sådan attest er blevet nægtet, herunder afprøvningsrapporterne og den tekniske dokumentation.",
      "valid_from": "2017-04-03",
      "valid_to": null
    },
    {
      "provision_ref": "7:55",
      "chapter": "7",
      "section": "55",
      "content": "§ 55. Hvis kontrolmyndigheden finder, at et legetøjsprodukt ikke er i overensstemmelse med § 27, § 28 og bilag II, påbyder den om nødvendigt, det bemyndigede organ at trække EF-typeafprøvningsattesten for sådanne legetøjsprodukter tilbage. Stk. 2. Hvis det er nødvendigt og særligt i de tilfælde, der er nævnt i § 40, stk. 2, pålægger kontrolmyndigheden det bemyndigede organ at tage EF-typeafprøvningsattesten op til fornyet behandling.",
      "valid_from": "2017-04-03",
      "valid_to": null
    },
    {
      "provision_ref": "7:56",
      "chapter": "7",
      "section": "56",
      "content": "§ 56. Sikkerhedsstyrelsen kan begrænse, suspendere eller inddrage bemyndigelsen, hvis det bemyndigede organ ikke opfylder 1) kravene i bilag VI eller 2) forpligtelserne i henhold til § 48 - § 52. Stk. 2. Sikkerhedsstyrelsen underretter de øvrige EU-lande og Europa-Kommissionen om begrænsning, suspension eller inddragelse af en bemyndigelse, jf. stk. 1. Inddragelse af en bemyndigelse offentliggøres på Europa-Kommissionens hjemmeside. Stk. 3. Hvis en bemyndigelse begrænses, suspenderes, inddrages eller af anden årsag ophører, bevarer de overensstemmelsesattester og tilhørende dokumenter, som det pågældende organ har udstedt, deres gyldighed med mindre der konstateres en truende og direkte fare for sundhed eller sikkerhed.",
      "valid_from": "2017-04-03",
      "valid_to": null
    },
    {
      "provision_ref": "8:57",
      "chapter": "8",
      "section": "57",
      "content": "§ 57. Sikkerhedsstyrelsen fører kontrol med, at legetøjsprodukter er sikre, herunder at den påførte mærkning er korrekt, jf. dog stk. 2. Stk. 2. Kontrollen med legetøjs kemiske egenskaber forestås af Miljøstyrelsen. Stk. 3. I forbindelse med kontrol efter stk. 1 kan kontrolmyndigheden kontrollere, om et legetøjsprodukt uretmæssigt er påført CE-mærket, jf. § 13, stk. 3, i lov om produktsikkerhed. Stk. 4. Kontrolmyndigheden udøver kontrollen under behørigt hensyn til forsigtighedsprincippet.",
      "valid_from": "2017-04-03",
      "valid_to": null
    },
    {
      "provision_ref": "8:58",
      "chapter": "8",
      "section": "58",
      "content": "§ 58. Kontrolmyndigheden har, hvis det skønnes nødvendigt, uden retskendelse og mod behørig legitimation adgang til fabrikations-, salgs- og lagerlokaler m.v. og transportmidler, som tilhører de erhvervsdrivende, med henblik på at føre kontrol, jf. § 18, stk. 1, i lov om produktsikkerhed. Stk. 2. Politiet yder kontrolmyndigheden bistand.",
      "valid_from": "2017-04-03",
      "valid_to": null
    },
    {
      "provision_ref": "8:59",
      "chapter": "8",
      "section": "59",
      "content": "§ 59. Kontrolmyndigheden kan i forbindelse med kontrollen kræve, at de erhvervsdrivende fremlægger de dokumenter og de oplysninger, som skønnes nødvendige til brug for kontrollen. Stk. 2. De i stk. 1 nævnte oplysninger skal fremlægges på et for myndigheden letforståeligt sprog.",
      "valid_from": "2017-04-03",
      "valid_to": null
    },
    {
      "provision_ref": "8:60",
      "chapter": "8",
      "section": "60",
      "content": "§ 60. Efter begrundet anmodning fra kontrolmyndigheden skal fabrikanten fremskaffe en oversættelse af de relevante dele af den tekniske dokumentation, jf. § 5, stk. 2, på dansk. Stk. 2. Hvis kontrolmyndigheden anmoder fabrikanten om den tekniske dokumentation eller en oversættelse af dele heraf, kan kontrolmyndigheden fastsætte en frist på 30 dage for modtagelse af dokumentationen eller oversættelsen heraf, medmindre der er grund til at fastsætte en kortere frist på grund af en alvorlig eller umiddelbar risiko.",
      "valid_from": "2017-04-03",
      "valid_to": null
    },
    {
      "provision_ref": "8:61",
      "chapter": "8",
      "section": "61",
      "content": "§ 61. Hvis fabrikanten ikke overholder forpligtelserne i § 5, stk. 2 og 3, og § 60, kan kontrolmyndigheden kræve af denne, at et bemyndiget organ undersøger, om legetøjsproduktet opfylder de harmoniserede standarder og væsentlige sikkerhedskrav. Afprøvningen skal ske inden for en nærmere angivet frist og sker for fabrikantens regning.",
      "valid_from": "2017-04-03",
      "valid_to": null
    },
    {
      "provision_ref": "8:62",
      "chapter": "8",
      "section": "62",
      "content": "§ 62. Fabrikanten og importøren skal efter anmodning fra kontrolmyndigheden samarbejde med myndigheden om enhver foranstaltning, der træffes, for at fjerne risici ved et legetøjsprodukt, som den pågældende har bragt i omsætning. Stk. 2. Stk. 1 finder tilsvarende anvendelse for den bemyndigede repræsentant for så vidt angår de legetøjsprodukter, der er omfattet af den pågældendes fuldmagt. Stk. 3. Stk. 1 finder tilsvarende anvendelse for den distributør, der har gjort et legetøjsprodukt tilgængeligt.",
      "valid_from": "2017-04-03",
      "valid_to": null
    },
    {
      "provision_ref": "8:63",
      "chapter": "8",
      "section": "63",
      "content": "§ 63. Hvis kontrolmyndigheden konstaterer, at et legetøjsprodukt ikke opfylder kravene i denne bekendtgørelse, anmoder myndigheden den pågældende erhvervsdrivende om inden for en rimelig tidsfrist at træffe de fornødne foranstaltninger ved 1) at bringe legetøjsproduktet i overensstemmelse med kravene i denne bekendtgørelse, 2) at trække legetøjsproduktet tilbage fra markedet eller 3) at kalde legetøjsproduktet tilbage. Stk. 2. Kontrolmyndigheden skal underrette det relevante bemyndigede organ om anmodninger efter stk. 1.",
      "valid_from": "2017-04-03",
      "valid_to": null
    },
    {
      "provision_ref": "8:64",
      "chapter": "8",
      "section": "64",
      "content": "§ 64. Hvis den pågældende erhvervsdrivende ikke træffer de fornødne foranstaltninger inden for den i § 60, stk. 2, omhandlede frist, træffer kontrolmyndigheden de nødvendige foreløbige foranstaltninger for at 1) forbyde eller begrænse at legetøjsproduktet gøres tilgængeligt på det danske marked, 2) trække legetøjsproduktet tilbage fra markedet eller 3) kalde legetøjsproduktet tilbage.",
      "valid_from": "2017-04-03",
      "valid_to": null
    },
    {
      "provision_ref": "8:65",
      "chapter": "8",
      "section": "65",
      "content": "§ 65. Kontrolmyndigheden kan påbyde den ansvarlige inden en nærmere angivet frist at bringe følgende forhold i orden: 1) Mærkning, der ikke er i overensstemmelse med § 32, stk. 3 og § 34. 2) Påtegning, der ikke er i overensstemmelse med § 29 eller § 30. 3) EF-overensstemmelseserklæring, der ikke er udarbejdet eller ikke er udarbejdet korrekt. 4) Teknisk dokumentation, der er ufuldstændig eller ikke til rådighed. Stk. 2. Hvis forholdet ikke er bragt i orden inden den fastsatte frist, eller hvis den ansvarlige, jf. stk. 1, ikke kan identificeres, kan kontrolmyndigheden forbyde at legetøjsproduktet gøres tilgængeligt på markedet eller påbyde de erhvervsdrivende, der udbyder legetøjsproduktet, straks eller inden for en nærmere angivet frist at standse salget af legetøjsproduktet og om nødvendigt at trække det tilbage.",
      "valid_from": "2017-04-03",
      "valid_to": null
    },
    {
      "provision_ref": "9:66",
      "chapter": "9",
      "section": "66",
      "content": "§ 66. En kontrolmyndigheds afgørelse efter denne bekendtgørelse kan ikke indbringes for anden administrativ myndighed.",
      "valid_from": "2017-04-03",
      "valid_to": null
    },
    {
      "provision_ref": "9:67",
      "chapter": "9",
      "section": "67",
      "content": "§ 67. Påbud eller forbud kan af den, afgørelsen vedrører, forlanges indbragt for domstolene. Anmodning herom skal, inden 3 måneder efter påbuddet eller forbuddet er meddelt den pågældende, fremsættes over for den kontrolmyndighed, der har truffet afgørelsen. Hvis fristen udløber på en lørdag, en søndag eller en helligdag, forlænges fristen til den følgende hverdag. Kontrolmyndigheden anlægger uden unødigt ophold sag mod den pågældende i den borgerlige retsplejes former. Stk. 2. Retten kan bestemme, at en indsigelse som nævnt i stk. 1 har opsættende virkning.",
      "valid_from": "2017-04-03",
      "valid_to": null
    },
    {
      "provision_ref": "10:68",
      "chapter": "10",
      "section": "68",
      "content": "§ 68. Med mindre højere straf er forskyldt efter anden lovgivning, straffes med bøde den, som 1) i strid med § 4, jf. § 27, stk. 1, eller stk. 2, eller § 28, stk. 1, stk. 2, eller stk. 3, eller § 13, jf. § 27, stk. 1, eller stk. 2, eller § 28, stk. 1, stk. 2, eller stk. 3, forsætligt bringer et legetøjsprodukt i omsætning, 2) forsætligt undlader at forsyne et legetøjsprodukt med identifikation, jf. § 8, stk. 1, stk. 2, eller stk. 3, eller § 16, stk. 1, eller stk. 2, 3) i strid med § 20, jf. § 27, stk. 1, eller stk. 2, eller § 28, stk. 1, stk. 2 eller stk. 3, forsætligt gør et legetøjsprodukt tilgængeligt på markedet, 4) forsætligt undlader at forsyne et legetøjsprodukt med advarselsmærkning, jf. § 9, stk. 1, jf. § 29, stk. 1, stk. 2, eller stk. 3, eller § 30, stk. 1, stk. 2, stk. 3, stk. 4, eller stk. 5, 5) forsætligt undlader at sikre, at et legetøjsprodukt, når det er relevant, ledsages af en brugsanvisning og en sikkerhedsinformation på dansk, jf. § 9, stk. 2, 6) forsætligt undlader at sikre at kravene omkring advarselsmærkning, brugsanvisning og sikkerhedsinformation er opfyldt, jf. § 14, stk. 1, nr. 3, jf. § 9, stk. 1, jf. § 29, stk. 1, stk. 2, eller stk. 3, eller § 30, stk. 1, stk. 2, stk. 3, stk. 4, eller stk. 5, eller § 9, stk. 2, 7) forsætligt undlader at opfylde de væsentlige sikkerhedskrav i § 27, stk. 1, eller stk. 2, eller § 28, stk. 1, stk. 2, eller stk. 3, 8) med forsæt eller ved grov uagtsomhed undlader at meddele kontrolmyndigheden en i henhold til § 59, stk. 1 afkrævet oplysning, 9) undlader at opbevare dokumentation efter § 6, jf. § 5, stk. 1, stk. 2 eller stk. 3, eller § 42, stk. 1, stk. 2, stk. 3, eller stk. 4, § 18 eller § 26, stk. 1, eller stk. 2, eller 10) undlader at foretage den fornødne underretning af kontrolmyndighederne efter § 10, stk. 2, § 15, stk. 2 eller § 19, jf. § 10, stk. 2. Stk. 2. Hvis uretmæssig anvendelse af CE-mærket er sket med forsæt eller ved grov uagtsomhed, og hvis der ved overtrædelsen er opnået eller tilsigtet at opnå en økonomisk fordel for den pågældende selv eller andre, straffes anvendelsen af CE-mærket med bøde, med mindre højere straf er forskyldt efter anden lovgivning. Stk. 3. Der kan pålægges selskaber mv. (juridiske personer) strafansvar efter reglerne i straffelovens 5. kapitel.",
      "valid_from": "2017-04-03",
      "valid_to": null
    },
    {
      "provision_ref": "11:69",
      "chapter": "11",
      "section": "69",
      "content": "§ 69. Bekendtgørelsen træder i kraft den 24. maj 2017. Stk. 2. Specifikke grænseværdier i bilag II, tillæg C, vedrørende reaktionsblanding af: 5-chlor-2- methyl-4-isothiazolin-3-on [EC no. 247-500-7] og 2-methyl-2H –isothiazol-3-on [EC no. 220-239-6] (3:1), 5-Chlor-2-methyl-isothiazolin-3(2H)-on og 2-methylisothiazolin-3(2H)-on, har virkning fra den 24. november 2017.",
      "valid_from": "2017-04-03",
      "valid_to": null
    },
    {
      "provision_ref": "11:70",
      "chapter": "11",
      "section": "70",
      "content": "§ 70. Bekendtgørelse nr. 13 af 10. januar 2011 om sikkerhedskrav til legetøjsprodukter ophæves. Stk. 2. § 26, § 27, § 30 og § 31, stk. 1, i bekendtgørelse nr. 1116 af 12. december 2003 om sikkerhedskrav til legetøj og produkter, som på grund af deres ydre fremtræden kan forveksles med levnedsmidler, finder fortsat anvendelse.",
      "valid_from": "2017-04-03",
      "valid_to": null
    },
    {
      "provision_ref": "11:71",
      "chapter": "11",
      "section": "71",
      "content": "§ 71. Legetøjsprodukter, der opfylder kravene i bekendtgørelse nr. 1116 af 12. december 2003 om sikkerhedskrav til legetøj og produkter, som på grund af deres ydre fremtræden kan forveksles med levnedsmidler, og som er bragt i omsætning inden den 20. juli 2011, kan fortsat gøres tilgængelige på markedet. Stk. 2. Legetøjsprodukter, der opfylder alle kravene i bekendtgørelse nr. 13 af 10. januar 2011 om sikkerhedskrav til legetøjsprodukter, bortset fra kravene i bilag II, del III, og tillige opfylder kravene i del II, punkt 3, i bilag 2 til bekendtgørelse nr. 1116 af 12. december 2003 om sikkerhedskrav til legetøj og produkter, som på grund af deres ydre fremtræden kan forveksles med levnedsmidler, og som er bragt i omsætning inden den 20. juli 2013, kan fortsat gøres tilgængelige på markedet.",
      "valid_from": "2017-04-03",
      "valid_to": null
    }
  ],
  "definitions": []
}
