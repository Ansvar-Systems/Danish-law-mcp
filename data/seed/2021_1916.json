{
  "id": "2021:1916",
  "type": "statute",
  "title": "Bekendtgørelse om driftstabserstatning ved aflivning af mink som følge af COVID-19",
  "short_name": "BEK H#LOKDOK04",
  "status": "in_force",
  "issued_date": "2021-10-06",
  "url": "https://www.retsinformation.dk/eli/lta/2021/1916/xml",
  "description": "Retsinformation source. DocumentId=DC000332; AccessionNumber=B20210191605; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på Fødevarestyrelsens tildeling og udbetaling af driftstab for avlsdyr til ejere af minkbesætninger i forbindelse med aflivning af og midlertidigt forbud mod hold af mink som følge af COVID-19. Stk. 2. Fødevarestyrelsens tildeling af erstatning sker i overensstemmelse med kapitel I og artikel 26 i Europa-Kommissionens forordning (EU) nr. 702/2014 af 25. juni 2014 om forenelighed med det indre marked i henhold til artikel 107 og 108 i traktaten om Den Europæiske Unions funktionsmåde af visse kategorier af støtte i landbrugs- og skovbrugssektoren og i landdistrikter, EU-Tidende 2014, nr. L 193, s. 1, med senere ændringer. Fødevarestyrelsen kan endvidere tildele erstatning m.v., såfremt dette på anden vis kan ske inden for rammerne af EU-statsstøttereglerne."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Til besætningsejere, der med henblik på at genoptage minkdriften søger om erstatning og kompensation efter reglerne i bekendtgørelse om minkvirksomheders ansøgning om erstatning og kompensation som følge af aflivning af og midlertidigt forbud mod hold af mink som følge af COVID-19 og om visse dele af erstatningen og kompensationen, tildeler og udbetaler Fødevarestyrelsen erstatning til dækning af driftstab ud over skindværdi for avlsdyr, som er aflivet som følge af COVID-19, et beløb pr. avlstæve, der udregnes som 187,018 kr. plus 0,19 gange differencen mellem den beregnede skindpris på en dansk avlshan og en dansk breeders-han, som realiseres ved Kopenhagen Furs samlede auktioner i 2021, plus 0,31 gange den gennemsnitlige pris for danske minkskind, som realiseres ved Kopenhagen Furs samlede auktioner i 2021, dog minimum 160 kr. pr. skind og maksimalt 250 kr. pr. skind, jf. dog stk. 2. Stk. 2. Besætningsejere som nævnt i stk. 1 kan tilkendegive, at opgørelse af erstatning efter stk. 1 i stedet skal opgøres som 254,62 kr. pr. avlstæve. Stk. 3. Til besætningsejere, der søger om erstatning og kompensation for permanent nedlukning efter reglerne i bekendtgørelse om minkvirksomheders ansøgning om erstatning og kompensation som følge af aflivning af og midlertidigt forbud mod hold af mink som følge af COVID-19 og om visse dele af erstatningen og kompensationen, tildeler og udbetaler Fødevarestyrelsen erstatning til dækning af driftstab ud over skindværdi for avlsdyr, som er aflivet som følge af COVID-19, et beløb pr. avlstæve, der udregnes som 218,855 kr. plus 0,19 gange differencen mellem den beregnede skindpris på en dansk avlshan og en dansk breeders-han, som realiseres ved Kopenhagen Furs samlede auktioner i 2021, jf. dog stk. 4. Stk. 4. Besætningsejere som nævnt i stk. 3 kan tilkendegive, at opgørelse af erstatning efter stk. 3 i stedet skal opgøres som 231,59 kr. pr. avlstæve. Stk. 5. Den del af driftstabserstatningen efter stk. 1-4, der vedrører køb af avlshanner og salg af skind fra avlshanner samt forringet avlsresultat, korrigeres for den enkelte besætning i henhold til det af Dansk Pelsdyravlerforening a.m.b.a. udarbejdede pelsindeks for auktioner i 2019-2020 med en erklæring uden væsentlige forbehold fra en godkendt revisor, som er udpeget af Fødevarestyrelsen, jf. dog stk. 6 og 7. Stk. 6. Hvis besætningsejeren dokumenterer, at det i stk. 5 nævnte pelsindeks afviger væsentligt i forhold til skindkvaliteten af de mink, der er aflivet som følge af COVID-19, og som er destrueret med pels, kan Fødevarestyrelsen efter en konkret vurdering korrigere pelsindekset. Stk. 7. Hvis der for en besætning ikke foreligger et pelsindeks som nævnt i stk. 5, foretager Fødevarestyrelsen efter en konkret vurdering korrektion i forhold til besætningens gennemsnitlige afregningspris i 2019-2020. Besætningsejeren skal til brug for Fødevarestyrelsens vurdering indsende oplysninger og dokumentation for besætningens afregningspriser for minkskind realiseret ved auktioner i 2019 og 2020. Har besætningen ikke afregningspriser fra 2019-2020, foretager Fødevarestyrelsen korrektionen efter en konkret vurdering. Stk. 8. Fødevarestyrelsen tildeler og udbetaler ikke erstatning efter stk. 1-4, i det omfang der på anden måde er opnået hel eller delvis dækning for tabet, herunder ved forsikringsdækning. Stk. 9. Fødevarestyrelsen tildeler og udbetaler fuld erstatning for driftstab ud over skindværdi for mink, der er aflivet og destrueret med pels, som følge af COVID-19, og som har modtaget erstatning efter bekendtgørelse nr. 1323 af 26. november 2015 om erstatning og udgifter ved bekæmpelse og forebyggelse af husdyrsygdomme."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Tildeling af driftstab for avlsdyr efter § 2 forudsætter, at Fødevarestyrelsen har gennemført et afslutningssyn, hvor det er konstateret, at der ikke længere holdes mink på besætningen."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Tildeling og udbetaling af driftstab for aflivning af avlsdyr efter § 2 forudsætter: 1) At besætningsejerens virksomhed er en SMV (mikro-virksomhed, lille eller mellemstor virksomhed), som defineret i bilag I til forordning nr. 702/2014. 2) At besætningsejerens virksomhed har efterkommet eventuelle tilbagebetalingspåbud udstedt af Europa-Kommissionen i en eller flere afgørelser, hvor statsstøtte ydet af de danske myndigheder er fundet ulovlig og uforenelig med det indre marked. 3) At besætningsejerens virksomhed ikke har fået eller agter at få dækning for samme omkostninger m.v. fra anden side, herunder ved betalinger modtaget under andre nationale eller EU-foranstaltninger eller forsikringer. Stk. 2. Tildeling og udbetaling af driftstab for aflivning af avlsdyr efter § 2 forudsætter endvidere, at besætningsejerens virksomhed ikke allerede var kriseramt som defineret i artikel 2, stk. 14, i forordning nr. 702/2014, pr. den 31. december 2019. Stk. 3. Hvis besætningsejerens virksomhed ikke opfylder betingelserne i stk. 1, nr. 1-2, eller stk. 2, kan Fødevarestyrelsen tildele og udbetale erstatning for driftstab for aflivning af avlsdyr, såfremt dette på anden vis kan ske inden for rammerne af EU-statsstøttereglerne. Stk. 4. Tildeling og udbetaling af erstatning for driftstab for aflivning af avlsdyr efter § 2 forudsætter, at besætningsejeren erklærer sig om de i stk. 1 og 2 nævnte forhold til Fødevarestyrelsen ved anvendelse af blanketten ”Erklæring til brug for tildeling af erstatning, kompensation og tempobonus ved aflivning af mink som følge af COVID-19” på virk.dk. Hvis besætningsejeren tidligere har afgivet erklæring ved anvendelse af denne blanket i henhold til § 5 i bekendtgørelse nr. 165 af 3. februar 2021 om forskud på erstatning og tempobonus ved aflivning af mink som følge af COVID-19, kan besætningsejeren undlade at erklære sig igen. Stk. 5. Besætningsejeren skal oplyse Fødevarestyrelsen om ændringer i de erklærede forhold efter stk. 4, og såfremt besætningsejerens virksomhed bliver kriseramt som defineret i artikel 2, stk. 14, i forordning nr. 702/2014 efter 30. juni 2021, indtil tildelingen af driftstab for avlsdyr efter § 2 er sket."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Krav, der omfattes af lov om inddrivelse af gæld til det offentlige, modregnes ikke ved udbetaling efter denne bekendtgørelse."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Uretmæssigt modtagne beløb efter denne bekendtgørelse, herunder beløb modtaget i strid med forordning nr. 702/2014, skal tilbagebetales af besætningsejeren til Fødevarestyrelsen. Stk. 2. Beløb, der skal tilbagebetales efter stk. 1, tillægges rente beregnet fra udbetalingstidspunktet. Renten fastsættes efter den metode for rentefastsættelse, der følger af kapitel V i EU-Kommissionens forordning nr. 794 af 21. april 2004 om gennemførelse af Rådets forordning (EU) 2015/1589 om fastlæggelse af regler for anvendelsen af artikel 108 i traktaten om Den Europæiske Unions funktionsmåde med senere ændringer."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Bekendtgørelsen træder i kraft den 25. oktober 2021."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på Fødevarestyrelsens tildeling og udbetaling af driftstab for avlsdyr til ejere af minkbesætninger i forbindelse med aflivning af og midlertidigt forbud mod hold af mink som følge af COVID-19. Stk. 2. Fødevarestyrelsens tildeling af erstatning sker i overensstemmelse med kapitel I og artikel 26 i Europa-Kommissionens forordning (EU) nr. 702/2014 af 25. juni 2014 om forenelighed med det indre marked i henhold til artikel 107 og 108 i traktaten om Den Europæiske Unions funktionsmåde af visse kategorier af støtte i landbrugs- og skovbrugssektoren og i landdistrikter, EU-Tidende 2014, nr. L 193, s. 1, med senere ændringer. Fødevarestyrelsen kan endvidere tildele erstatning m.v., såfremt dette på anden vis kan ske inden for rammerne af EU-statsstøttereglerne.",
      "valid_from": "2021-10-06",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Til besætningsejere, der med henblik på at genoptage minkdriften søger om erstatning og kompensation efter reglerne i bekendtgørelse om minkvirksomheders ansøgning om erstatning og kompensation som følge af aflivning af og midlertidigt forbud mod hold af mink som følge af COVID-19 og om visse dele af erstatningen og kompensationen, tildeler og udbetaler Fødevarestyrelsen erstatning til dækning af driftstab ud over skindværdi for avlsdyr, som er aflivet som følge af COVID-19, et beløb pr. avlstæve, der udregnes som 187,018 kr. plus 0,19 gange differencen mellem den beregnede skindpris på en dansk avlshan og en dansk breeders-han, som realiseres ved Kopenhagen Furs samlede auktioner i 2021, plus 0,31 gange den gennemsnitlige pris for danske minkskind, som realiseres ved Kopenhagen Furs samlede auktioner i 2021, dog minimum 160 kr. pr. skind og maksimalt 250 kr. pr. skind, jf. dog stk. 2. Stk. 2. Besætningsejere som nævnt i stk. 1 kan tilkendegive, at opgørelse af erstatning efter stk. 1 i stedet skal opgøres som 254,62 kr. pr. avlstæve. Stk. 3. Til besætningsejere, der søger om erstatning og kompensation for permanent nedlukning efter reglerne i bekendtgørelse om minkvirksomheders ansøgning om erstatning og kompensation som følge af aflivning af og midlertidigt forbud mod hold af mink som følge af COVID-19 og om visse dele af erstatningen og kompensationen, tildeler og udbetaler Fødevarestyrelsen erstatning til dækning af driftstab ud over skindværdi for avlsdyr, som er aflivet som følge af COVID-19, et beløb pr. avlstæve, der udregnes som 218,855 kr. plus 0,19 gange differencen mellem den beregnede skindpris på en dansk avlshan og en dansk breeders-han, som realiseres ved Kopenhagen Furs samlede auktioner i 2021, jf. dog stk. 4. Stk. 4. Besætningsejere som nævnt i stk. 3 kan tilkendegive, at opgørelse af erstatning efter stk. 3 i stedet skal opgøres som 231,59 kr. pr. avlstæve. Stk. 5. Den del af driftstabserstatningen efter stk. 1-4, der vedrører køb af avlshanner og salg af skind fra avlshanner samt forringet avlsresultat, korrigeres for den enkelte besætning i henhold til det af Dansk Pelsdyravlerforening a.m.b.a. udarbejdede pelsindeks for auktioner i 2019-2020 med en erklæring uden væsentlige forbehold fra en godkendt revisor, som er udpeget af Fødevarestyrelsen, jf. dog stk. 6 og 7. Stk. 6. Hvis besætningsejeren dokumenterer, at det i stk. 5 nævnte pelsindeks afviger væsentligt i forhold til skindkvaliteten af de mink, der er aflivet som følge af COVID-19, og som er destrueret med pels, kan Fødevarestyrelsen efter en konkret vurdering korrigere pelsindekset. Stk. 7. Hvis der for en besætning ikke foreligger et pelsindeks som nævnt i stk. 5, foretager Fødevarestyrelsen efter en konkret vurdering korrektion i forhold til besætningens gennemsnitlige afregningspris i 2019-2020. Besætningsejeren skal til brug for Fødevarestyrelsens vurdering indsende oplysninger og dokumentation for besætningens afregningspriser for minkskind realiseret ved auktioner i 2019 og 2020. Har besætningen ikke afregningspriser fra 2019-2020, foretager Fødevarestyrelsen korrektionen efter en konkret vurdering. Stk. 8. Fødevarestyrelsen tildeler og udbetaler ikke erstatning efter stk. 1-4, i det omfang der på anden måde er opnået hel eller delvis dækning for tabet, herunder ved forsikringsdækning. Stk. 9. Fødevarestyrelsen tildeler og udbetaler fuld erstatning for driftstab ud over skindværdi for mink, der er aflivet og destrueret med pels, som følge af COVID-19, og som har modtaget erstatning efter bekendtgørelse nr. 1323 af 26. november 2015 om erstatning og udgifter ved bekæmpelse og forebyggelse af husdyrsygdomme.",
      "valid_from": "2021-10-06",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Tildeling af driftstab for avlsdyr efter § 2 forudsætter, at Fødevarestyrelsen har gennemført et afslutningssyn, hvor det er konstateret, at der ikke længere holdes mink på besætningen.",
      "valid_from": "2021-10-06",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Tildeling og udbetaling af driftstab for aflivning af avlsdyr efter § 2 forudsætter: 1) At besætningsejerens virksomhed er en SMV (mikro-virksomhed, lille eller mellemstor virksomhed), som defineret i bilag I til forordning nr. 702/2014. 2) At besætningsejerens virksomhed har efterkommet eventuelle tilbagebetalingspåbud udstedt af Europa-Kommissionen i en eller flere afgørelser, hvor statsstøtte ydet af de danske myndigheder er fundet ulovlig og uforenelig med det indre marked. 3) At besætningsejerens virksomhed ikke har fået eller agter at få dækning for samme omkostninger m.v. fra anden side, herunder ved betalinger modtaget under andre nationale eller EU-foranstaltninger eller forsikringer. Stk. 2. Tildeling og udbetaling af driftstab for aflivning af avlsdyr efter § 2 forudsætter endvidere, at besætningsejerens virksomhed ikke allerede var kriseramt som defineret i artikel 2, stk. 14, i forordning nr. 702/2014, pr. den 31. december 2019. Stk. 3. Hvis besætningsejerens virksomhed ikke opfylder betingelserne i stk. 1, nr. 1-2, eller stk. 2, kan Fødevarestyrelsen tildele og udbetale erstatning for driftstab for aflivning af avlsdyr, såfremt dette på anden vis kan ske inden for rammerne af EU-statsstøttereglerne. Stk. 4. Tildeling og udbetaling af erstatning for driftstab for aflivning af avlsdyr efter § 2 forudsætter, at besætningsejeren erklærer sig om de i stk. 1 og 2 nævnte forhold til Fødevarestyrelsen ved anvendelse af blanketten ”Erklæring til brug for tildeling af erstatning, kompensation og tempobonus ved aflivning af mink som følge af COVID-19” på virk.dk. Hvis besætningsejeren tidligere har afgivet erklæring ved anvendelse af denne blanket i henhold til § 5 i bekendtgørelse nr. 165 af 3. februar 2021 om forskud på erstatning og tempobonus ved aflivning af mink som følge af COVID-19, kan besætningsejeren undlade at erklære sig igen. Stk. 5. Besætningsejeren skal oplyse Fødevarestyrelsen om ændringer i de erklærede forhold efter stk. 4, og såfremt besætningsejerens virksomhed bliver kriseramt som defineret i artikel 2, stk. 14, i forordning nr. 702/2014 efter 30. juni 2021, indtil tildelingen af driftstab for avlsdyr efter § 2 er sket.",
      "valid_from": "2021-10-06",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Krav, der omfattes af lov om inddrivelse af gæld til det offentlige, modregnes ikke ved udbetaling efter denne bekendtgørelse.",
      "valid_from": "2021-10-06",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Uretmæssigt modtagne beløb efter denne bekendtgørelse, herunder beløb modtaget i strid med forordning nr. 702/2014, skal tilbagebetales af besætningsejeren til Fødevarestyrelsen. Stk. 2. Beløb, der skal tilbagebetales efter stk. 1, tillægges rente beregnet fra udbetalingstidspunktet. Renten fastsættes efter den metode for rentefastsættelse, der følger af kapitel V i EU-Kommissionens forordning nr. 794 af 21. april 2004 om gennemførelse af Rådets forordning (EU) 2015/1589 om fastlæggelse af regler for anvendelsen af artikel 108 i traktaten om Den Europæiske Unions funktionsmåde med senere ændringer.",
      "valid_from": "2021-10-06",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Bekendtgørelsen træder i kraft den 25. oktober 2021.",
      "valid_from": "2021-10-06",
      "valid_to": null
    }
  ],
  "definitions": []
}
