{
  "id": "2020:933",
  "type": "statute",
  "title": "Bekendtgørelse om lægeundersøgelse af søfarende og fiskere",
  "short_name": "BEK H#LOKDOK04",
  "status": "in_force",
  "issued_date": "2020-06-23",
  "url": "https://www.retsinformation.dk/eli/lta/2020/933/xml",
  "description": "Retsinformation source. DocumentId=CQ001287; AccessionNumber=B20200093305; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på ansatte om bord på skibe, jf. § 1, stk. 1, og § 49, i lov om søfarendes ansættelsesforhold m.v., bortset fra ansatte på lastskibe med en bruttotonnage på under 20, der alene anvendes i fart inden for danske havne, åer, søer eller lignende beskyttede farvande, og bierhvervsfiskere. Stk. 2. I tilfælde, hvor der er tvivl om, hvorvidt den pågældende må anses som ansat om bord og dermed omfattet af denne bekendtgørelse, afgøres spørgsmålet af Søfartsstyrelsen efter forudgående høring af de organisationer for redere og søfarende, som spørgsmålet vedrører. Stk. 3. Bekendtgørelsen finder tillige anvendelse for ejeren af skibet, hvis vedkommende gør tjeneste på skibet."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Bekendtgørelsen finder ligeledes anvendelse på personer, der skal have et gyldigt sundhedsbevis i forbindelse med 1) erhvervelse eller fornyelse af sønæringsbevis efter lov om skibes besætning, 2) optagelse som studerende på en godkendt uddannelse, der omfattes af lov om maritime uddannelser, eller 3) gennemførelse af uddannelse til røgdykker som led i en uddannelse, der er godkendt af Søfartsstyrelsen."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Ansatte, der gør tjeneste på et skib, skal være i besiddelse af et gyldigt sundhedsbevis. Stk. 2. Sundhedsbevis udstedes til personer, der har gennemgået lægeundersøgelse i henhold til bestemmelserne i denne bekendtgørelse og er fundet egnet til skibstjeneste, eventuelt med begrænsninger, jf. § 6 og 9. Stk. 3. Sundhedsbeviser udstedt af en udenlandsk myndighed, der har implementeret den internationale konvention om uddannelse af søfarende, om sønæring og om vagthold (STCW-konventionen) og i henhold til bestemmelserne herom i konventionen om søfarendes arbejdsforhold (MLC), sidestilles med sundhedsbevis udstedt efter denne bekendtgørelse. Stk. 4. Reglen i stk. 1 gælder også for ejeren af skibet, hvis vedkommende gør tjeneste på skibet."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Formålet med lægeundersøgelsen er at sikre den enkelte søfarendes og fiskers helbred og skibets sikkerhed."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Lægeundersøgelsen skal foretages af en søfartslæge, der er godkendt af Søfartsstyrelsen, jf. § 12. Stk. 2. Lægeundersøgelsen kan tillige foretages af en behørigt kvalificeret læge i Grønland. Lægen skal anvende den lægeattest, der er angivet af Søfartsstyrelsen på styrelsens hjemmeside www.dma.dk. Stk. 3. Personer, der skal gennemgå en lægeundersøgelse i medfør af denne bekendtgørelse, vælger selv hvilken søfartslæge, der skal foretage undersøgelsen, jf. dog § 16, stk. 6."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Søfartslægen foretager ved lægeundersøgelsen et skøn over, hvorvidt den undersøgtes fysiske og psykiske tilstand i almindelighed er således, at den pågældende er egnet til skibstjeneste, eventuelt med begrænsninger, jf. § 9. Stk. 2. Søfartslægen skal i sin vurdering overveje 1) om sygdommen eller tilstanden medfører en forøget risiko for akutte komplikationer, som ikke kan behandles af lægmand i et skib, og som dermed kan udgøre en væsentlig risiko for vedkommende selv, 2) om en akut opstået sygdom hos den undersøgte udgør en risiko for skibets sikkerhed eller sætter andre besætningsmedlemmer i en unødigt vanskelig situation, og 3) om sygdommen eller tilstanden medfører, at den undersøgte vil have vanskeligt ved at klare en nødsituation om bord. Stk. 3. I sin vurdering af førstegangsudmønstrende skal søfartslægen overveje, om sygdommen eller tilstanden vil kunne forventes at blive forværret i løbet af den undersøgtes arbejdsliv."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Søfartslægen skal i forbindelse med undersøgelsen benytte bilagene til denne bekendtgørelse."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Søfartslægen kan indhente relevante oplysninger om den undersøgte, herunder oplysninger om eventuelt medicinforbrug og eventuel sygdomshistorik, når det efter en konkret, saglig, lægefaglig vurdering skønnes nødvendigt i forbindelse med gennemførelse af lægeundersøgelsen og efter den undersøgtes udtrykkelige samtykke. Søfartslægen skal dokumentere, hvorfor indhentelse af ovenstående oplysninger er skønnet nødvendig."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Søfartslægen kan i sin vurdering begrænse undersøgtes egnethed til skibstjeneste i forhold til: 1) Sundhedsbevisets gyldighedsperiode. 2) Arbejdsområde om bord. 3) Fartsområde, jf. stk. 2. Stk. 2. I bilag 4 er angivet de begrænsninger i fartsområde, som normalt bør anvendes. Stk. 3. Den undersøgtes helbredsoplysninger må ikke fremgå af en eventuel begrænsning."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Søfartslægen skal indberette resultatet af lægeundersøgelsen til Søfartsstyrelsen ved anvendelse af Søfartsstyrelsens digitale indberetningssystem, uden videregivelse af helbredsoplysninger."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Søfartslægen skal dokumentere undersøgelsen herunder notere de enkelte målinger, skøn og saglige begrundelser for sin vurdering. Stk. 2. Hvis søfartslægen i sin vurdering fraviger de krav, der følger af bekendtgørelsens bilag, skal dette fremgå af dokumentationen efter stk. 1."
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Søfartsstyrelsen godkender søfartslæger efter ansøgning. Søfartsstyrelsen foretager løbende en vurdering af behovet for at godkende nye søfartslæger, således at adgangen til en lokal søfartslæge i hele landet så vidt muligt er sikret på tilfredsstillende vis. Stk. 2. Det er en forudsætning for godkendelse som søfartslæge, at lægen er indehaver af en autorisation efter kapitel 8 i lov om autorisation af sundhedspersoner og om sundhedsfaglig virksomhed. En søfartslæge, der mister eller opsiger denne autorisation, ophører samtidig med at fungere som søfartslæge. Stk. 3. For at blive godkendt som søfartslæge skal lægen gennemgå et kvalifikationsforløb hos en søfartslæge, der er godkendt af Søfartsstyrelsen. Forløbet gennemføres som sidemandsoplæring og består af deltagelse i mindst ti lægeundersøgelser efter denne bekendtgørelse inden for en periode af maksimalt et år. Stk. 4. Søfartsstyrelsen fører tilsyn med de godkendte søfartslæger. Søfartsstyrelsen kan fratage en søfartslæges godkendelse i tilfælde af grov eller gentagen forsømmelighed ved udførelse af lægeundersøgelser i medfør af denne bekendtgørelse."
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Søfartslægerne og læger i Grønland, som foretager lægeundersøgelser efter denne bekendtgørelse, skal professionelt være helt uafhængige i udøvelsen af deres lægefaglige vurdering ved udførelsen af lægeundersøgelse efter denne bekendtgørelse."
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Personer under 18 år skal med højst et års mellemrum ved lægeundersøgelse være skønnet egnet til skibstjeneste, eventuelt egnet med begrænsninger, jf. §§ 6 og 9. Stk. 2. Personer, der er 18 år eller derover, skal med højst to års mellemrum ved lægeundersøgelse være skønnet egnet til skibstjeneste, eventuelt egnet med begrænsninger, jf. §§ 6 og 9."
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Er en person skønnet uegnet til skibstjeneste eller egnet med begrænsninger, må en ny lægeundersøgelse efter denne bekendtgørelse kun foretages, hvis Søfartsstyrelsen giver tilladelse hertil, jf. dog stk. 4. Stk. 2. Søfartsstyrelsen kan give den tilladelse, der er anført i stk. 1 1) når der foreligger dokumentation for, at der er sket ændringer i den pågældendes helbredstilstand, eller 2) når der foreligger særlige omstændigheder, som gør, at der bør foretages en fornyet lægeundersøgelse. Stk. 3. Søfartsstyrelsen kan endvidere give tilladelse til, at en person, der er skønnet uegnet til skibstjeneste eller egnet med begrænsninger, indhenter en speciallægeerklæring. Erklæringen indhentes til nærmere belysning af en konstateret sygdom eller tilstands betydning for personens egnethed til skibstjeneste. Stk. 4. Tilladelse fra Søfartsstyrelsen efter stk. 1, er ikke nødvendig 1) hvis der er forløbet mere end to år siden den seneste lægeundersøgelse, eller 2) hvis en person er skønnet egnet med begrænsninger ved seneste lægeundersøgelse, og gyldighedsperioden for vedkommendes sundhedsbevis vil udløbe inden for seks måneder på tidspunktet for den nye lægeundersøgelse."
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Søfartsstyrelsen kan beslutte, at en person, der har et gyldigt sundhedsbevis, skal gennemgå en ny lægeundersøgelse, når det på grundlag af foreliggende oplysninger må anses for tvivlsomt, om den pågældende fortsat er egnet til sit arbejde om bord, eller om vedkommende fortsat er skikket til udkig. Stk. 2. Når omstændighederne kræver det, kan Søfartsstyrelsen beslutte, at en person ikke må gøre tjeneste om bord, når der kræves ny lægeundersøgelse efter stk. 1. Stk. 3. Gør vedkommende tjeneste om bord på det tidspunkt, hvor der kræves ny lægeundersøgelse efter stk. 1, kan Søfartsstyrelsen kræve den pågældende afmønstret eller, at undersøgelsen skal gennemføres inden for en fastsat frist. Kræver Søfartsstyrelsen den pågældende afmønstret, betaler styrelsen udgifterne til fri rejse med underhold til den pågældendes bopæl. Stk. 4. Er en person tidligere erklæret uegnet til arbejde i skib, kan Søfartsstyrelsen – uanset resultatet på den senest foreliggende lægeattest – beslutte, at den pågældende skal afmønstre i første havn, skibet anløber, og hvorfra hjemrejse bekvemt kan finde sted. Stk. 5. Vedkommende må ikke gøre tjeneste om bord i et skib efter den frist, der er meddelt efter stk. 3, medmindre det ved lægeundersøgelse er godtgjort, at den pågældende fortsat er egnet til sit arbejdsområde. Stk. 6. Søfartsstyrelsen kan anvise en søfartslæge til at foretage ny lægeundersøgelse efter stk. 1."
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Sundhedsbevisets form og indhold fastsættes af Søfartsstyrelsen. Stk. 2. Sundhedsbeviset udstedes ved automatisk databehandling på baggrund af resultatet af lægeundersøgelsen. Stk. 3. Sundhedsbeviser udstedt på baggrund af lægeundersøgelse foretaget i Grønland, jf. § 5, stk. 2, udstedes eller påtegnes af skibsføreren i overensstemmelse med lægeattesten."
    },
    {
      "provision_ref": "5:18",
      "chapter": "5",
      "section": "18",
      "content": "§ 18. Den ansatte, der tiltræder tjeneste i skib, skal stille sit sundhedsbevis til rådighed for skibsføreren, så længe den ansatte gør tjeneste om bord. Stk. 2. Skibsføreren skal stille sundhedsbeviser til rådighed, hvis Søfartsstyrelsen anmoder derom. Stk. 3. Personer, der er i besiddelse af sundhedsbevis, skal indsende dokumentation derfor, hvis Søfartsstyrelsen anmoder derom."
    },
    {
      "provision_ref": "5:19",
      "chapter": "5",
      "section": "19",
      "content": "§ 19. Såfremt sundhedsbevisets gyldighedsperiode udløber under en rejse, bevarer sundhedsbeviset sin gyldighed indtil første anløb af en havn, hvor en lægeundersøgelse kan finde sted uden unødigt ophold, jf. dog stk. 2. Stk. 2. Sundhedsbeviset bevarer dog ikke sin gyldighed i længere tid end tre måneder efter udløbet af gyldighedsperioden."
    },
    {
      "provision_ref": "6:20",
      "chapter": "6",
      "section": "20",
      "content": "§ 20. Den undersøgte, rederiet eller Søfartsstyrelsen kan indbringe resultatet af en lægeundersøgelse efter §§ 6 og 9 for Ankenævnet for Søfartsforhold. Stk. 2. Den undersøgte eller rederiet kan indbringe en afgørelse truffet efter § 16, stk. 1, for Ankenævnet for Søfartsforhold. Stk. 3. Ankenævnet for Søfartsforholds afgørelser kan ikke indbringes for anden administrativ myndighed. Stk. 4. Klage til Ankenævnet for Søfartsforhold indgives skriftligt til Nævnenes Hus, Toldboden 2, 8800 Viborg. Stk. 5. Klagefristen for afgørelser, der er nævnt i stk. 1 og stk. 2, er 8 uger. Ankenævnet for Søfartsforhold kan se bort fra fristen, når der er særlige grund dertil."
    },
    {
      "provision_ref": "6:21",
      "chapter": "6",
      "section": "21",
      "content": "§ 21. Søfartsstyrelsens afgørelse om godkendelse af en søfartslæge efter § 12, stk. 1, og om fratagelse af godkendelse som søfartslæge efter § 12, stk. 4, kan ikke indbringes for højere administrativ myndighed."
    },
    {
      "provision_ref": "7:22",
      "chapter": "7",
      "section": "22",
      "content": "§ 22. Personer, som benytter briller, kontaktlinser, høreapparat eller andet hjælpemiddel for at opfylde de krav, der fremgår af denne bekendtgørelse eller af bilagene, skal bruge hjælpemidlet under arbejdet og skal til enhver tid under skibstjenesten være i besiddelse af et ekstra hjælpemiddel."
    },
    {
      "provision_ref": "7:23",
      "chapter": "7",
      "section": "23",
      "content": "§ 23. Personer, som undersøges i medfør af denne bekendtgørelse, skal kunne forevise billedlegitimation, hvis det forlanges."
    },
    {
      "provision_ref": "8:24",
      "chapter": "8",
      "section": "24",
      "content": "§ 24. Lægeundersøgelser i henhold til denne bekendtgørelse betales af rederiet, jf. dog stk. 2, 4 og 5. Stk. 2. Har den undersøgte ikke et rederi på det tidspunkt, hvor lægeundersøgelsen finder sted, refunderer det første rederi, der ansætter den pågældende i en stilling, hvortil der kræves et gyldigt sundhedsbevis, udgifterne til lægeundersøgelsen, under forudsætning af, at den undersøgte kan dokumentere betalingen. Stk. 3. Lægeundersøgelser af søfartsuddannelseselever, der har indgået en uddannelsesaftale med et godkendt rederi, betales af det pågældende rederi. Stk. 4. Ankenævnet for Søfartsforhold betaler for lægeundersøgelser, som ankenævnet har ønsket foretaget i forbindelse med ankenævnsbehandling. Stk. 5. Søfartsstyrelsen betaler for lægeundersøgelser, som styrelsen har krævet i medfør af § 16, stk. 1, og for lægeundersøgelser af andre elever på de godkendte maritime uddannelser end de i stk. 3 nævnte, hvor det er et optagelseskrav, at eleven har et godkendt sundhedsbevis."
    },
    {
      "provision_ref": "8:25",
      "chapter": "8",
      "section": "25",
      "content": "§ 25. Elever på de godkendte maritime uddannelser, som nævnt i § 24, stk. 3 og 5, skal dokumentere over for søfartslægen, at de er optaget på en godkendt maritim uddannelse på betingelse af, at de opnår et sundhedsbevis, der opfylder optagelsesbetingelserne."
    },
    {
      "provision_ref": "8:26",
      "chapter": "8",
      "section": "26",
      "content": "§ 26. Hvor lægeundersøgelsen efter § 24, stk. 1 og 3, skal betales af et rederi, opkræver søfartslægen sit honorar hos den undersøgte, der har ret til at få honoraret refunderet hos rederiet."
    },
    {
      "provision_ref": "8:27",
      "chapter": "8",
      "section": "27",
      "content": "§ 27. Søfartslægen modtager honorar for undersøgelser, som betales af Søfartsstyrelsen i henhold til § 24, stk. 5, når undersøgelsens resultat er modtaget i Søfartsstyrelsen."
    },
    {
      "provision_ref": "8:28",
      "chapter": "8",
      "section": "28",
      "content": "§ 28. Honoraret for lægeundersøgelser, der foretages efter denne bekendtgørelse, fastsættes efter forhandling mellem Søfartsstyrelsen og Den Almindelige Danske Lægeforenings Attestudvalg."
    },
    {
      "provision_ref": "9:29",
      "chapter": "9",
      "section": "29",
      "content": "§ 29. Det påhviler skibsføreren at påse, at bestemmelserne i § 5, stk. 2, § 16, stk. 4 og 5, og § 18, stk. 1 og 2, overholdes."
    },
    {
      "provision_ref": "10:30",
      "chapter": "10",
      "section": "30",
      "content": "§ 30. Overtrædelse af § 3, stk. 1 og 4, § 18, stk. 3, § 24, stk. 1-3 og § 29 straffes med bøde. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel. Stk. 3. Ved pålæggelse af strafansvar efter stk. 2 anses personer, som er ansat til at udføre arbejde om bord på skibet af andre end rederen, tillige for at være knyttet til rederen. Er der udstedt overensstemmelsesdokument i henhold til koden om sikker skibsdrift eller certifikat i henhold til konventionen om søfarendes arbejdsforhold til en anden organisation eller person, anses skibsføreren og de søfarende tillige for at være knyttet til den, som dokumentet er udstedt til."
    },
    {
      "provision_ref": "11:31",
      "chapter": "11",
      "section": "31",
      "content": "§ 31. Bekendtgørelsen træder i kraft den 1. juli 2020. Stk. 2. Bekendtgørelse nr. 999 af 12. august 2013 om lægeundersøgelse af søfarende og fiskere ophæves."
    },
    {
      "provision_ref": "11:32",
      "chapter": "11",
      "section": "32",
      "content": "§ 32. Sundhedsbeviser, der er udstedt efter de hidtil gældende regler, bevarer deres gyldighed med de i beviset anførte vilkår."
    },
    {
      "provision_ref": "11:33",
      "chapter": "11",
      "section": "33",
      "content": "§ 33. De søfartslæger, der er godkendt efter de hidtil gældende regler, bevarer deres godkendelse til at foretage lægeundersøgelser af søfarende og fiskere."
    },
    {
      "provision_ref": "11:34",
      "chapter": "11",
      "section": "34",
      "content": "§ 34. Bekendtgørelsen gælder ikke for Grønland."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på ansatte om bord på skibe, jf. § 1, stk. 1, og § 49, i lov om søfarendes ansættelsesforhold m.v., bortset fra ansatte på lastskibe med en bruttotonnage på under 20, der alene anvendes i fart inden for danske havne, åer, søer eller lignende beskyttede farvande, og bierhvervsfiskere. Stk. 2. I tilfælde, hvor der er tvivl om, hvorvidt den pågældende må anses som ansat om bord og dermed omfattet af denne bekendtgørelse, afgøres spørgsmålet af Søfartsstyrelsen efter forudgående høring af de organisationer for redere og søfarende, som spørgsmålet vedrører. Stk. 3. Bekendtgørelsen finder tillige anvendelse for ejeren af skibet, hvis vedkommende gør tjeneste på skibet.",
      "valid_from": "2020-06-23",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Bekendtgørelsen finder ligeledes anvendelse på personer, der skal have et gyldigt sundhedsbevis i forbindelse med 1) erhvervelse eller fornyelse af sønæringsbevis efter lov om skibes besætning, 2) optagelse som studerende på en godkendt uddannelse, der omfattes af lov om maritime uddannelser, eller 3) gennemførelse af uddannelse til røgdykker som led i en uddannelse, der er godkendt af Søfartsstyrelsen.",
      "valid_from": "2020-06-23",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Ansatte, der gør tjeneste på et skib, skal være i besiddelse af et gyldigt sundhedsbevis. Stk. 2. Sundhedsbevis udstedes til personer, der har gennemgået lægeundersøgelse i henhold til bestemmelserne i denne bekendtgørelse og er fundet egnet til skibstjeneste, eventuelt med begrænsninger, jf. § 6 og 9. Stk. 3. Sundhedsbeviser udstedt af en udenlandsk myndighed, der har implementeret den internationale konvention om uddannelse af søfarende, om sønæring og om vagthold (STCW-konventionen) og i henhold til bestemmelserne herom i konventionen om søfarendes arbejdsforhold (MLC), sidestilles med sundhedsbevis udstedt efter denne bekendtgørelse. Stk. 4. Reglen i stk. 1 gælder også for ejeren af skibet, hvis vedkommende gør tjeneste på skibet.",
      "valid_from": "2020-06-23",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Formålet med lægeundersøgelsen er at sikre den enkelte søfarendes og fiskers helbred og skibets sikkerhed.",
      "valid_from": "2020-06-23",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Lægeundersøgelsen skal foretages af en søfartslæge, der er godkendt af Søfartsstyrelsen, jf. § 12. Stk. 2. Lægeundersøgelsen kan tillige foretages af en behørigt kvalificeret læge i Grønland. Lægen skal anvende den lægeattest, der er angivet af Søfartsstyrelsen på styrelsens hjemmeside www.dma.dk. Stk. 3. Personer, der skal gennemgå en lægeundersøgelse i medfør af denne bekendtgørelse, vælger selv hvilken søfartslæge, der skal foretage undersøgelsen, jf. dog § 16, stk. 6.",
      "valid_from": "2020-06-23",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Søfartslægen foretager ved lægeundersøgelsen et skøn over, hvorvidt den undersøgtes fysiske og psykiske tilstand i almindelighed er således, at den pågældende er egnet til skibstjeneste, eventuelt med begrænsninger, jf. § 9. Stk. 2. Søfartslægen skal i sin vurdering overveje 1) om sygdommen eller tilstanden medfører en forøget risiko for akutte komplikationer, som ikke kan behandles af lægmand i et skib, og som dermed kan udgøre en væsentlig risiko for vedkommende selv, 2) om en akut opstået sygdom hos den undersøgte udgør en risiko for skibets sikkerhed eller sætter andre besætningsmedlemmer i en unødigt vanskelig situation, og 3) om sygdommen eller tilstanden medfører, at den undersøgte vil have vanskeligt ved at klare en nødsituation om bord. Stk. 3. I sin vurdering af førstegangsudmønstrende skal søfartslægen overveje, om sygdommen eller tilstanden vil kunne forventes at blive forværret i løbet af den undersøgtes arbejdsliv.",
      "valid_from": "2020-06-23",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Søfartslægen skal i forbindelse med undersøgelsen benytte bilagene til denne bekendtgørelse.",
      "valid_from": "2020-06-23",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Søfartslægen kan indhente relevante oplysninger om den undersøgte, herunder oplysninger om eventuelt medicinforbrug og eventuel sygdomshistorik, når det efter en konkret, saglig, lægefaglig vurdering skønnes nødvendigt i forbindelse med gennemførelse af lægeundersøgelsen og efter den undersøgtes udtrykkelige samtykke. Søfartslægen skal dokumentere, hvorfor indhentelse af ovenstående oplysninger er skønnet nødvendig.",
      "valid_from": "2020-06-23",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Søfartslægen kan i sin vurdering begrænse undersøgtes egnethed til skibstjeneste i forhold til: 1) Sundhedsbevisets gyldighedsperiode. 2) Arbejdsområde om bord. 3) Fartsområde, jf. stk. 2. Stk. 2. I bilag 4 er angivet de begrænsninger i fartsområde, som normalt bør anvendes. Stk. 3. Den undersøgtes helbredsoplysninger må ikke fremgå af en eventuel begrænsning.",
      "valid_from": "2020-06-23",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Søfartslægen skal indberette resultatet af lægeundersøgelsen til Søfartsstyrelsen ved anvendelse af Søfartsstyrelsens digitale indberetningssystem, uden videregivelse af helbredsoplysninger.",
      "valid_from": "2020-06-23",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Søfartslægen skal dokumentere undersøgelsen herunder notere de enkelte målinger, skøn og saglige begrundelser for sin vurdering. Stk. 2. Hvis søfartslægen i sin vurdering fraviger de krav, der følger af bekendtgørelsens bilag, skal dette fremgå af dokumentationen efter stk. 1.",
      "valid_from": "2020-06-23",
      "valid_to": null
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Søfartsstyrelsen godkender søfartslæger efter ansøgning. Søfartsstyrelsen foretager løbende en vurdering af behovet for at godkende nye søfartslæger, således at adgangen til en lokal søfartslæge i hele landet så vidt muligt er sikret på tilfredsstillende vis. Stk. 2. Det er en forudsætning for godkendelse som søfartslæge, at lægen er indehaver af en autorisation efter kapitel 8 i lov om autorisation af sundhedspersoner og om sundhedsfaglig virksomhed. En søfartslæge, der mister eller opsiger denne autorisation, ophører samtidig med at fungere som søfartslæge. Stk. 3. For at blive godkendt som søfartslæge skal lægen gennemgå et kvalifikationsforløb hos en søfartslæge, der er godkendt af Søfartsstyrelsen. Forløbet gennemføres som sidemandsoplæring og består af deltagelse i mindst ti lægeundersøgelser efter denne bekendtgørelse inden for en periode af maksimalt et år. Stk. 4. Søfartsstyrelsen fører tilsyn med de godkendte søfartslæger. Søfartsstyrelsen kan fratage en søfartslæges godkendelse i tilfælde af grov eller gentagen forsømmelighed ved udførelse af lægeundersøgelser i medfør af denne bekendtgørelse.",
      "valid_from": "2020-06-23",
      "valid_to": null
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Søfartslægerne og læger i Grønland, som foretager lægeundersøgelser efter denne bekendtgørelse, skal professionelt være helt uafhængige i udøvelsen af deres lægefaglige vurdering ved udførelsen af lægeundersøgelse efter denne bekendtgørelse.",
      "valid_from": "2020-06-23",
      "valid_to": null
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Personer under 18 år skal med højst et års mellemrum ved lægeundersøgelse være skønnet egnet til skibstjeneste, eventuelt egnet med begrænsninger, jf. §§ 6 og 9. Stk. 2. Personer, der er 18 år eller derover, skal med højst to års mellemrum ved lægeundersøgelse være skønnet egnet til skibstjeneste, eventuelt egnet med begrænsninger, jf. §§ 6 og 9.",
      "valid_from": "2020-06-23",
      "valid_to": null
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Er en person skønnet uegnet til skibstjeneste eller egnet med begrænsninger, må en ny lægeundersøgelse efter denne bekendtgørelse kun foretages, hvis Søfartsstyrelsen giver tilladelse hertil, jf. dog stk. 4. Stk. 2. Søfartsstyrelsen kan give den tilladelse, der er anført i stk. 1 1) når der foreligger dokumentation for, at der er sket ændringer i den pågældendes helbredstilstand, eller 2) når der foreligger særlige omstændigheder, som gør, at der bør foretages en fornyet lægeundersøgelse. Stk. 3. Søfartsstyrelsen kan endvidere give tilladelse til, at en person, der er skønnet uegnet til skibstjeneste eller egnet med begrænsninger, indhenter en speciallægeerklæring. Erklæringen indhentes til nærmere belysning af en konstateret sygdom eller tilstands betydning for personens egnethed til skibstjeneste. Stk. 4. Tilladelse fra Søfartsstyrelsen efter stk. 1, er ikke nødvendig 1) hvis der er forløbet mere end to år siden den seneste lægeundersøgelse, eller 2) hvis en person er skønnet egnet med begrænsninger ved seneste lægeundersøgelse, og gyldighedsperioden for vedkommendes sundhedsbevis vil udløbe inden for seks måneder på tidspunktet for den nye lægeundersøgelse.",
      "valid_from": "2020-06-23",
      "valid_to": null
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Søfartsstyrelsen kan beslutte, at en person, der har et gyldigt sundhedsbevis, skal gennemgå en ny lægeundersøgelse, når det på grundlag af foreliggende oplysninger må anses for tvivlsomt, om den pågældende fortsat er egnet til sit arbejde om bord, eller om vedkommende fortsat er skikket til udkig. Stk. 2. Når omstændighederne kræver det, kan Søfartsstyrelsen beslutte, at en person ikke må gøre tjeneste om bord, når der kræves ny lægeundersøgelse efter stk. 1. Stk. 3. Gør vedkommende tjeneste om bord på det tidspunkt, hvor der kræves ny lægeundersøgelse efter stk. 1, kan Søfartsstyrelsen kræve den pågældende afmønstret eller, at undersøgelsen skal gennemføres inden for en fastsat frist. Kræver Søfartsstyrelsen den pågældende afmønstret, betaler styrelsen udgifterne til fri rejse med underhold til den pågældendes bopæl. Stk. 4. Er en person tidligere erklæret uegnet til arbejde i skib, kan Søfartsstyrelsen – uanset resultatet på den senest foreliggende lægeattest – beslutte, at den pågældende skal afmønstre i første havn, skibet anløber, og hvorfra hjemrejse bekvemt kan finde sted. Stk. 5. Vedkommende må ikke gøre tjeneste om bord i et skib efter den frist, der er meddelt efter stk. 3, medmindre det ved lægeundersøgelse er godtgjort, at den pågældende fortsat er egnet til sit arbejdsområde. Stk. 6. Søfartsstyrelsen kan anvise en søfartslæge til at foretage ny lægeundersøgelse efter stk. 1.",
      "valid_from": "2020-06-23",
      "valid_to": null
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Sundhedsbevisets form og indhold fastsættes af Søfartsstyrelsen. Stk. 2. Sundhedsbeviset udstedes ved automatisk databehandling på baggrund af resultatet af lægeundersøgelsen. Stk. 3. Sundhedsbeviser udstedt på baggrund af lægeundersøgelse foretaget i Grønland, jf. § 5, stk. 2, udstedes eller påtegnes af skibsføreren i overensstemmelse med lægeattesten.",
      "valid_from": "2020-06-23",
      "valid_to": null
    },
    {
      "provision_ref": "5:18",
      "chapter": "5",
      "section": "18",
      "content": "§ 18. Den ansatte, der tiltræder tjeneste i skib, skal stille sit sundhedsbevis til rådighed for skibsføreren, så længe den ansatte gør tjeneste om bord. Stk. 2. Skibsføreren skal stille sundhedsbeviser til rådighed, hvis Søfartsstyrelsen anmoder derom. Stk. 3. Personer, der er i besiddelse af sundhedsbevis, skal indsende dokumentation derfor, hvis Søfartsstyrelsen anmoder derom.",
      "valid_from": "2020-06-23",
      "valid_to": null
    },
    {
      "provision_ref": "5:19",
      "chapter": "5",
      "section": "19",
      "content": "§ 19. Såfremt sundhedsbevisets gyldighedsperiode udløber under en rejse, bevarer sundhedsbeviset sin gyldighed indtil første anløb af en havn, hvor en lægeundersøgelse kan finde sted uden unødigt ophold, jf. dog stk. 2. Stk. 2. Sundhedsbeviset bevarer dog ikke sin gyldighed i længere tid end tre måneder efter udløbet af gyldighedsperioden.",
      "valid_from": "2020-06-23",
      "valid_to": null
    },
    {
      "provision_ref": "6:20",
      "chapter": "6",
      "section": "20",
      "content": "§ 20. Den undersøgte, rederiet eller Søfartsstyrelsen kan indbringe resultatet af en lægeundersøgelse efter §§ 6 og 9 for Ankenævnet for Søfartsforhold. Stk. 2. Den undersøgte eller rederiet kan indbringe en afgørelse truffet efter § 16, stk. 1, for Ankenævnet for Søfartsforhold. Stk. 3. Ankenævnet for Søfartsforholds afgørelser kan ikke indbringes for anden administrativ myndighed. Stk. 4. Klage til Ankenævnet for Søfartsforhold indgives skriftligt til Nævnenes Hus, Toldboden 2, 8800 Viborg. Stk. 5. Klagefristen for afgørelser, der er nævnt i stk. 1 og stk. 2, er 8 uger. Ankenævnet for Søfartsforhold kan se bort fra fristen, når der er særlige grund dertil.",
      "valid_from": "2020-06-23",
      "valid_to": null
    },
    {
      "provision_ref": "6:21",
      "chapter": "6",
      "section": "21",
      "content": "§ 21. Søfartsstyrelsens afgørelse om godkendelse af en søfartslæge efter § 12, stk. 1, og om fratagelse af godkendelse som søfartslæge efter § 12, stk. 4, kan ikke indbringes for højere administrativ myndighed.",
      "valid_from": "2020-06-23",
      "valid_to": null
    },
    {
      "provision_ref": "7:22",
      "chapter": "7",
      "section": "22",
      "content": "§ 22. Personer, som benytter briller, kontaktlinser, høreapparat eller andet hjælpemiddel for at opfylde de krav, der fremgår af denne bekendtgørelse eller af bilagene, skal bruge hjælpemidlet under arbejdet og skal til enhver tid under skibstjenesten være i besiddelse af et ekstra hjælpemiddel.",
      "valid_from": "2020-06-23",
      "valid_to": null
    },
    {
      "provision_ref": "7:23",
      "chapter": "7",
      "section": "23",
      "content": "§ 23. Personer, som undersøges i medfør af denne bekendtgørelse, skal kunne forevise billedlegitimation, hvis det forlanges.",
      "valid_from": "2020-06-23",
      "valid_to": null
    },
    {
      "provision_ref": "8:24",
      "chapter": "8",
      "section": "24",
      "content": "§ 24. Lægeundersøgelser i henhold til denne bekendtgørelse betales af rederiet, jf. dog stk. 2, 4 og 5. Stk. 2. Har den undersøgte ikke et rederi på det tidspunkt, hvor lægeundersøgelsen finder sted, refunderer det første rederi, der ansætter den pågældende i en stilling, hvortil der kræves et gyldigt sundhedsbevis, udgifterne til lægeundersøgelsen, under forudsætning af, at den undersøgte kan dokumentere betalingen. Stk. 3. Lægeundersøgelser af søfartsuddannelseselever, der har indgået en uddannelsesaftale med et godkendt rederi, betales af det pågældende rederi. Stk. 4. Ankenævnet for Søfartsforhold betaler for lægeundersøgelser, som ankenævnet har ønsket foretaget i forbindelse med ankenævnsbehandling. Stk. 5. Søfartsstyrelsen betaler for lægeundersøgelser, som styrelsen har krævet i medfør af § 16, stk. 1, og for lægeundersøgelser af andre elever på de godkendte maritime uddannelser end de i stk. 3 nævnte, hvor det er et optagelseskrav, at eleven har et godkendt sundhedsbevis.",
      "valid_from": "2020-06-23",
      "valid_to": null
    },
    {
      "provision_ref": "8:25",
      "chapter": "8",
      "section": "25",
      "content": "§ 25. Elever på de godkendte maritime uddannelser, som nævnt i § 24, stk. 3 og 5, skal dokumentere over for søfartslægen, at de er optaget på en godkendt maritim uddannelse på betingelse af, at de opnår et sundhedsbevis, der opfylder optagelsesbetingelserne.",
      "valid_from": "2020-06-23",
      "valid_to": null
    },
    {
      "provision_ref": "8:26",
      "chapter": "8",
      "section": "26",
      "content": "§ 26. Hvor lægeundersøgelsen efter § 24, stk. 1 og 3, skal betales af et rederi, opkræver søfartslægen sit honorar hos den undersøgte, der har ret til at få honoraret refunderet hos rederiet.",
      "valid_from": "2020-06-23",
      "valid_to": null
    },
    {
      "provision_ref": "8:27",
      "chapter": "8",
      "section": "27",
      "content": "§ 27. Søfartslægen modtager honorar for undersøgelser, som betales af Søfartsstyrelsen i henhold til § 24, stk. 5, når undersøgelsens resultat er modtaget i Søfartsstyrelsen.",
      "valid_from": "2020-06-23",
      "valid_to": null
    },
    {
      "provision_ref": "8:28",
      "chapter": "8",
      "section": "28",
      "content": "§ 28. Honoraret for lægeundersøgelser, der foretages efter denne bekendtgørelse, fastsættes efter forhandling mellem Søfartsstyrelsen og Den Almindelige Danske Lægeforenings Attestudvalg.",
      "valid_from": "2020-06-23",
      "valid_to": null
    },
    {
      "provision_ref": "9:29",
      "chapter": "9",
      "section": "29",
      "content": "§ 29. Det påhviler skibsføreren at påse, at bestemmelserne i § 5, stk. 2, § 16, stk. 4 og 5, og § 18, stk. 1 og 2, overholdes.",
      "valid_from": "2020-06-23",
      "valid_to": null
    },
    {
      "provision_ref": "10:30",
      "chapter": "10",
      "section": "30",
      "content": "§ 30. Overtrædelse af § 3, stk. 1 og 4, § 18, stk. 3, § 24, stk. 1-3 og § 29 straffes med bøde. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel. Stk. 3. Ved pålæggelse af strafansvar efter stk. 2 anses personer, som er ansat til at udføre arbejde om bord på skibet af andre end rederen, tillige for at være knyttet til rederen. Er der udstedt overensstemmelsesdokument i henhold til koden om sikker skibsdrift eller certifikat i henhold til konventionen om søfarendes arbejdsforhold til en anden organisation eller person, anses skibsføreren og de søfarende tillige for at være knyttet til den, som dokumentet er udstedt til.",
      "valid_from": "2020-06-23",
      "valid_to": null
    },
    {
      "provision_ref": "11:31",
      "chapter": "11",
      "section": "31",
      "content": "§ 31. Bekendtgørelsen træder i kraft den 1. juli 2020. Stk. 2. Bekendtgørelse nr. 999 af 12. august 2013 om lægeundersøgelse af søfarende og fiskere ophæves.",
      "valid_from": "2020-06-23",
      "valid_to": null
    },
    {
      "provision_ref": "11:32",
      "chapter": "11",
      "section": "32",
      "content": "§ 32. Sundhedsbeviser, der er udstedt efter de hidtil gældende regler, bevarer deres gyldighed med de i beviset anførte vilkår.",
      "valid_from": "2020-06-23",
      "valid_to": null
    },
    {
      "provision_ref": "11:33",
      "chapter": "11",
      "section": "33",
      "content": "§ 33. De søfartslæger, der er godkendt efter de hidtil gældende regler, bevarer deres godkendelse til at foretage lægeundersøgelser af søfarende og fiskere.",
      "valid_from": "2020-06-23",
      "valid_to": null
    },
    {
      "provision_ref": "11:34",
      "chapter": "11",
      "section": "34",
      "content": "§ 34. Bekendtgørelsen gælder ikke for Grønland.",
      "valid_from": "2020-06-23",
      "valid_to": null
    }
  ],
  "definitions": []
}
