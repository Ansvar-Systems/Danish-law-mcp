{
  "id": "2020:506",
  "type": "statute",
  "title": "Bekendtgørelse om ændring af bekendtgørelse om vedtægter for Arbejdsmarkedets Feriefond",
  "short_name": "BEK Æ#LOKDOK05",
  "status": "in_force",
  "issued_date": "2020-04-24",
  "url": "https://www.retsinformation.dk/eli/lta/2020/506/xml",
  "description": "Retsinformation source. DocumentId=BE008390; AccessionNumber=B20200050605; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "5a",
      "section": "5a",
      "content": "§ 5 a. Fonden tilbyder låntagere, der har indgået aftale med fonden om lån, nedskrivning af lånets hovedstol på vilkårene fastsat i stk. 2-6. Stk. 2. Fonden tilbyder låntagere med en samlet, akkumuleret hovedstol på mindre end kr. 1,5 mio. opgjort pr. den 1. januar 2020 en nedskrivning af lånets hovedstol på 100 pct. Fonden tilbyder låntagere med en samlet, akkumuleret hovedstol på mere end kr. 1,5 mio. opgjort pr. den 1. januar 2020 en nedskrivning af lånets hovedstol på 90 pct., hvis lånet er ydet som støtte for en handicap- eller kulturinstitution, eller en nedskrivning af hovedstolen på 80 pct., hvis lånet er ydet som støtte for et vandrehjem. Stk. 3. Fonden tilbyder låntagere, der accepterer tilbuddet om en delvis nedskrivning af lånets hovedstol, jf. stk. 2, en låneaftale vedrørende den nedskrevne hovedstol på følgende vilkår: 1) En afdragsperiode op til 25 år regnet fra den 1. juni 2020 og med første afdrag den 1. juni 2021. 2) En rente på 2 pct. p.a., som tilskrives én gang årligt, første gang den 1. juni 2021, og som forfalder til betaling efter 30 dage. Ikke betalt rente tillægges hovedstolen og forrentes som denne. 3) Mulighed for at indfri lånet når som helst i låneperioden til kurs 100 med tillæg af rente. 4) Betaling af rimelige årlige administrationsomkostninger vedrørende fondens administration af lånene. Stk. 4. Fonden udarbejder amortiseringsplaner til de låntagere, der accepterer tilbuddet om nedskrivning af lånets hovedstol. Første betaling af afdrag, rente og administrationsomkostninger i amortiseringsplanen regnes fra den 1. juni 2021. Fonden kan, med undtagelse af de vilkår, der er indeholdt i stk. 2 og 3, fastsætte individuelle lånevilkår begrundet i låntagernes konkrete forhold, herunder vilkår om sikkerhedsstillelse. Stk. 5. Aftalerne om nedskrivning af hovedstol og indgåelse af nye lån, jf. stk. 2 og 3, skal være indgået senest den 1. juni 2020. Stk. 6. Fonden afholder alle direkte omkostninger forbundet med nedskrivning af lånenes hovedstol og indgåelsen af nye låneaftaler. Tinglysningsomkostninger samt omkostninger til rådgivning af låntagerne afholdes dog af låntagerne."
    }
  ],
  "provision_versions": [
    {
      "provision_ref": "5a",
      "section": "5a",
      "content": "§ 5 a. Fonden tilbyder låntagere, der har indgået aftale med fonden om lån, nedskrivning af lånets hovedstol på vilkårene fastsat i stk. 2-6. Stk. 2. Fonden tilbyder låntagere med en samlet, akkumuleret hovedstol på mindre end kr. 1,5 mio. opgjort pr. den 1. januar 2020 en nedskrivning af lånets hovedstol på 100 pct. Fonden tilbyder låntagere med en samlet, akkumuleret hovedstol på mere end kr. 1,5 mio. opgjort pr. den 1. januar 2020 en nedskrivning af lånets hovedstol på 90 pct., hvis lånet er ydet som støtte for en handicap- eller kulturinstitution, eller en nedskrivning af hovedstolen på 80 pct., hvis lånet er ydet som støtte for et vandrehjem. Stk. 3. Fonden tilbyder låntagere, der accepterer tilbuddet om en delvis nedskrivning af lånets hovedstol, jf. stk. 2, en låneaftale vedrørende den nedskrevne hovedstol på følgende vilkår: 1) En afdragsperiode op til 25 år regnet fra den 1. juni 2020 og med første afdrag den 1. juni 2021. 2) En rente på 2 pct. p.a., som tilskrives én gang årligt, første gang den 1. juni 2021, og som forfalder til betaling efter 30 dage. Ikke betalt rente tillægges hovedstolen og forrentes som denne. 3) Mulighed for at indfri lånet når som helst i låneperioden til kurs 100 med tillæg af rente. 4) Betaling af rimelige årlige administrationsomkostninger vedrørende fondens administration af lånene. Stk. 4. Fonden udarbejder amortiseringsplaner til de låntagere, der accepterer tilbuddet om nedskrivning af lånets hovedstol. Første betaling af afdrag, rente og administrationsomkostninger i amortiseringsplanen regnes fra den 1. juni 2021. Fonden kan, med undtagelse af de vilkår, der er indeholdt i stk. 2 og 3, fastsætte individuelle lånevilkår begrundet i låntagernes konkrete forhold, herunder vilkår om sikkerhedsstillelse. Stk. 5. Aftalerne om nedskrivning af hovedstol og indgåelse af nye lån, jf. stk. 2 og 3, skal være indgået senest den 1. juni 2020. Stk. 6. Fonden afholder alle direkte omkostninger forbundet med nedskrivning af lånenes hovedstol og indgåelsen af nye låneaftaler. Tinglysningsomkostninger samt omkostninger til rådgivning af låntagerne afholdes dog af låntagerne.",
      "valid_from": "2020-04-24",
      "valid_to": null
    }
  ],
  "definitions": []
}
