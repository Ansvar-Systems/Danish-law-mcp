{
  "id": "2009:1170",
  "type": "statute",
  "title": "Bekendtgørelse om betaling for ophold i kriminalforsorgens institutioner",
  "short_name": "BEK H#LOKDOK04",
  "status": "in_force",
  "issued_date": "2009-12-07",
  "url": "https://www.retsinformation.dk/eli/lta/2009/1170/xml",
  "description": "Retsinformation source. DocumentId=AA005206; AccessionNumber=B20090117005; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Betaling for ophold, herunder kost, i kriminalforsorgens institutioner efter reglerne i kriminallovens § 244 sker fra det tidspunkt, hvor det indtægtsgivende arbejde påbegyndes, eller den offentlige ydelse beregnes, jf. dog stk. 2 og 3 og § 2. Stk. 2. Har den indsatte indtægtsgivende deltidsarbejde, fastsættes betalingen forholdsmæssigt ud fra antallet af arbejdstimer. Stk. 3. Den indsatte skal ikke betale for opholdet i institutionen i de måneder, hvor den offentlige ydelse nedsættes eller bortfalder som følge af opholdet i institutionen, medmindre den indsatte påbegynder et indtægtsgivende arbejde. Stk. 4. Betaling for ophold sker månedsvis forud, dog således at institutionen efter en konkret vurdering kan give henstand med første betaling, herunder aftale en afdragsordning. Stk. 5. Betaling opkræves af den institution, hvor den pågældende har ophold."
    },
    {
      "provision_ref": "2",
      "section": "2",
      "content": "§ 2. Skal den indsatte selv sørge for kost og tøjvask, nedsættes betalingen pr. dag med et beløb, der svarer til kostbeløb og beløb for vask, der er beskrevet i kapitel 5 om personlige fornødenheder i beskæftigelsesbekendtgørelsen."
    },
    {
      "provision_ref": "3",
      "section": "3",
      "content": "§ 3. Efter betaling for opholdet skal den indsatte mindst have et beløb til rådighed, der svarer til det vederlag, som udbetales til personer, der beskæftiges ved kriminalforsorgens foranstaltning. Er dette ikke tilfældet, nedsættes eller bortfalder betalingen. Stk. 2. Institutionen kan efter en konkret vurdering nedsætte betalingen for opholdet, hvis den indsatte betaler husleje for egen bolig under opholdet. Tilsvarende kan betalingen nedsættes, så den pågældende får mulighed for at opretholde sine tidligere forpligtelser og samtidig har et rimeligt beløb til rådighed."
    },
    {
      "provision_ref": "4",
      "section": "4",
      "content": "§ 4. Hvis en indsat, der efter reglerne i kriminallovens § 244 og denne bekendtgørelse har pligt til at betale for opholdet, ikke betaler inden to uger efter sidste rettidige betalingsdato, jf. § 1, stk. 1 og 4, rykker institutionen den indsatte for betaling. Frist for betaling i henhold til rykkerbrevet er to uger fra brevets datering. Stk. 2. Hvis den indsatte efter udsendelse af rykkerbrev fortsat ikke betaler, sender institutionen sagen til direktøren for Kriminalforsorgen, der kan inddrive betalingen efter reglerne i retsplejelovens kapitel 45-47."
    },
    {
      "provision_ref": "5",
      "section": "5",
      "content": "§ 5. Det beløb, den indsatte skal betale for opholdet, fastsættes i bekendtgørelse om satser for vederlag m.v. til indsatte i kriminalforsorgens institutioner i Grønland. Stk. 2. Beløbet reguleres en gang årligt."
    },
    {
      "provision_ref": "6",
      "section": "6",
      "content": "§ 6. Bekendtgørelsen træder i kraft den 1. januar 2010."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Betaling for ophold, herunder kost, i kriminalforsorgens institutioner efter reglerne i kriminallovens § 244 sker fra det tidspunkt, hvor det indtægtsgivende arbejde påbegyndes, eller den offentlige ydelse beregnes, jf. dog stk. 2 og 3 og § 2. Stk. 2. Har den indsatte indtægtsgivende deltidsarbejde, fastsættes betalingen forholdsmæssigt ud fra antallet af arbejdstimer. Stk. 3. Den indsatte skal ikke betale for opholdet i institutionen i de måneder, hvor den offentlige ydelse nedsættes eller bortfalder som følge af opholdet i institutionen, medmindre den indsatte påbegynder et indtægtsgivende arbejde. Stk. 4. Betaling for ophold sker månedsvis forud, dog således at institutionen efter en konkret vurdering kan give henstand med første betaling, herunder aftale en afdragsordning. Stk. 5. Betaling opkræves af den institution, hvor den pågældende har ophold.",
      "valid_from": "2009-12-07",
      "valid_to": null
    },
    {
      "provision_ref": "2",
      "section": "2",
      "content": "§ 2. Skal den indsatte selv sørge for kost og tøjvask, nedsættes betalingen pr. dag med et beløb, der svarer til kostbeløb og beløb for vask, der er beskrevet i kapitel 5 om personlige fornødenheder i beskæftigelsesbekendtgørelsen.",
      "valid_from": "2009-12-07",
      "valid_to": null
    },
    {
      "provision_ref": "3",
      "section": "3",
      "content": "§ 3. Efter betaling for opholdet skal den indsatte mindst have et beløb til rådighed, der svarer til det vederlag, som udbetales til personer, der beskæftiges ved kriminalforsorgens foranstaltning. Er dette ikke tilfældet, nedsættes eller bortfalder betalingen. Stk. 2. Institutionen kan efter en konkret vurdering nedsætte betalingen for opholdet, hvis den indsatte betaler husleje for egen bolig under opholdet. Tilsvarende kan betalingen nedsættes, så den pågældende får mulighed for at opretholde sine tidligere forpligtelser og samtidig har et rimeligt beløb til rådighed.",
      "valid_from": "2009-12-07",
      "valid_to": null
    },
    {
      "provision_ref": "4",
      "section": "4",
      "content": "§ 4. Hvis en indsat, der efter reglerne i kriminallovens § 244 og denne bekendtgørelse har pligt til at betale for opholdet, ikke betaler inden to uger efter sidste rettidige betalingsdato, jf. § 1, stk. 1 og 4, rykker institutionen den indsatte for betaling. Frist for betaling i henhold til rykkerbrevet er to uger fra brevets datering. Stk. 2. Hvis den indsatte efter udsendelse af rykkerbrev fortsat ikke betaler, sender institutionen sagen til direktøren for Kriminalforsorgen, der kan inddrive betalingen efter reglerne i retsplejelovens kapitel 45-47.",
      "valid_from": "2009-12-07",
      "valid_to": null
    },
    {
      "provision_ref": "5",
      "section": "5",
      "content": "§ 5. Det beløb, den indsatte skal betale for opholdet, fastsættes i bekendtgørelse om satser for vederlag m.v. til indsatte i kriminalforsorgens institutioner i Grønland. Stk. 2. Beløbet reguleres en gang årligt.",
      "valid_from": "2009-12-07",
      "valid_to": null
    },
    {
      "provision_ref": "6",
      "section": "6",
      "content": "§ 6. Bekendtgørelsen træder i kraft den 1. januar 2010.",
      "valid_from": "2009-12-07",
      "valid_to": null
    }
  ],
  "definitions": []
}
