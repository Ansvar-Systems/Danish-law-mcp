{
  "id": "2010:896",
  "type": "statute",
  "title": "Bekendtgørelse om sikring af havne",
  "short_name": "BEK H#LOKDOK04",
  "status": "in_force",
  "issued_date": "2010-07-09",
  "url": "https://www.retsinformation.dk/eli/lta/2010/896/xml",
  "description": "Retsinformation source. DocumentId=BL000363; AccessionNumber=B20100089605; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse finder anvendelse på alle havne, hvor der findes en eller flere havnefaciliteter, som er omfattet af en godkendt sikringsplan for havnefaciliteter i henhold til bekendtgørelse nr. 895 af 9. juli 2010 om sikring af havnefaciliteter. Stk. 2. Bekendtgørelsen finder ikke anvendelse på militære installationer i havne. Stk. 3. Såfremt en havn alene har en enkelt havnefacilitet, som er dækket af en godkendt havnefacilitetssikringsplan, og hvor havnefacilitetens afgrænsning reelt omfatter hele havnen, viger bestemmelserne i denne bekendtgørelse for bestemmelserne i Forordningen."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Forordningen: Europa-Parlamentets og Rådets forordning (EF) nr. 725/2004 af 31. marts 2004 om bedre sikring af skibe og havnefaciliteter (EU-Tidende 2004 L 129, side 6). 2) Havn: Ethvert specifikt land- og vandområde, hvis sikringsmæssige afgrænsning er godkendt af Kystdirektoratet, jf. § 4, bestående af anlæg og udstyr, som tjener til at lette kommerciel søtransport. 3) Havnefacilitet: Et sikringsmæssigt område, godkendt af Kystdirektoratet, hvor grænsefladen mellem skib og havn findes. Alt efter omstændighederne kan der være tale om ankerpladser, ventepladser og indsejlingsområder. 4) Havnesårbarhedsvurdering: Et dokument, der identificerer trusler og svagheder og udvælger og prioriterer foranstaltninger for at imødegå disse sårbarheder for en havn. 5) Havnesikringsplan: Et dokument, der beskriver organisation, ansvar, procedurer og sikringsforanstaltninger for en havn, og som er godkendt af Kystdirektoratet efter reglerne i denne bekendtgørelse. 6) Havnefacilitetssikringsplan: En plan udarbejdet efter reglerne i Forordningen og godkendt af Kystdirektoratet efter reglerne i bekendtgørelse nr. 895 af 9. juli 2010 om sikring af havnefaciliteter § 11. 7) PFSO: Port Facility Security Officer, den sikringsansvarlige for en havnefacilitet. 8) PSO: Port Security Officer, den sikringsansvarlige for en havn. 9) Havnesikringsmyndighed: Den myndighed, der er ansvarlig for sikringsanliggender i en havn, jf. § 3. 10) Selvstændig terminaloperatør: En operatør, der selvstændigt administrerer og driver virksomhed på havnen. 11) Sikringsrelateret hændelse: En mistænkelig handling eller omstændighed, som kan udgøre en trussel mod havnen, en havnefacilitet, mod et skib ved havnefaciliteten eller mod mennesker på disse lokaliteter."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Havnesikringsmyndigheden for en havn omfattet af denne bekendtgørelse er havnens ledelse. Stk. 2. Hvor flere havne har samme ledelse, kan denne være havnesikringsmyndighed for mere end én havn. Stk. 3. Havnesikringsmyndigheden kan beslutte, at opgaverne efter § 7, stk. 1, § 8, stk. 1, § 10, stk. 1, § 11, stk. 1, 4 og 5, § 13, stk. 1 og 2 og § 22, stk. 1 og 5 varetages af havnens sikringsansvarlige (PSO)."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Kystdirektoratet godkender havnens sikringsmæssige afgrænsning efter indstilling fra havnesikringsmyndigheden i samarbejde med politidirektøren. Stk. 2. Indstillingen udarbejdes i forbindelse med udarbejdelse af en sårbarhedsvurdering, jf. § 7, og på grundlag af denne. Stk. 3. Kystdirektoratet kan beslutte, at områder ud over det af havnesikringsmyndigheden indstillede, skal indgå i havnens område, hvis disse områder har direkte eller indirekte indflydelse på havnens mulighed for at opretholde sin sikring efter reglerne i denne bekendtgørelse."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Kystdirektoratet godkender for hver havn omfattet af denne bekendtgørelse en PSO efter indstilling fra havnen. Hver havn har, når dette er muligt, sin egen PSO, men kan, hvis det er hensigtsmæssigt have fælles PSO. Stk. 2. En PSO skal have samme kompetence og viden for at varetage de sikringsmæssige opgaver, som gælder for en PFSO, jf. bekendtgørelse nr. 895 af 9. juli 2010 om sikring af havnefaciliteter § 16, stk. 2. Stk. 3. PSO fungerer som kontaktperson i spørgsmål vedrørende havnesikringen. Stk. 4. Navn og kontaktoplysninger på PSO, herunder 24 timers kontaktoplysninger, skal meddeles Kystdirektoratet. Kystdirektoratet skal straks have meddelelse om ændringer i kontaktoplysningerne. Stk. 5. Hvis PSO og PFSO, jf. Forordningen, ikke er den samme person, skal der sørges for nært samarbejde mellem dem."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Sikringsplanerne for havne berører ikke politiets overordnede og selvstændige ansvar for opretholdelse af sikkerhed, ro og orden og udarbejdelse af de fornødne planer i forbindelse hermed. Stk. 2. Bestemmelserne i denne bekendtgørelse hindrer ikke andre myndigheders retmæssige adgang til havnen i f.eks. kontrol- og tilsynsøjemed."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Havnesikringsmyndigheden skal i samarbejde med politidirektøren vurdere havnens sårbarhed. I denne vurdering skal der tages behørigt hensyn til de særlige kendetegn ved forskellige afsnit af den enkelte havn og ved de tilstødende områder, hvis disse har indvirkning på sikringen i havnen, samt til de sårbarhedsvurderinger af havnefaciliteter inden for havnens grænser, som er udført i medfør af bekendtgørelse nr. 895 af 9. juli 2010 om sikring af havnefaciliteter. Stk. 2. Havnesårbarhedsvurderingen skal som minimum omfatte de forhold, som er nævnt i bilag 1. Stk. 3. Såfremt havnen anløbes af ro-ro skibe, der også medfører passagerer (ro-pax skibe), skal dette specifikt fremgå af havnesårbarhedsvurderingen. Stk. 4. Politidirektøren kan til brug for den i stk. 1 omtalte vurdering indhente yderligere oplysninger om havnen og havnefaciliteten fra havnesikringsmyndigheden."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Havnesikringsmyndigheden sender havnesårbarhedsvurderingen til godkendelse i Kystdirektoratet. Stk. 2. Kystdirektoratet påser, at havnesårbarhedsvurderingen opfylder kravene i denne bekendtgørelse. Kystdirektoratet kan i denne forbindelse bestemme, at der skal ske ændringer i havnesårbarhedsvurderingen. Stk. 3. Den godkendte havnesårbarhedsvurdering danner herefter grundlag for udarbejdelsen af en havnesikringsplan."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. I forbindelse med international søtransport samarbejder de danske myndigheder i nødvendigt omfang med relevante myndigheder i andre EU medlemsstater om havnesårbarhedsvurderingen."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Havnesikringsmyndigheden udarbejder, vedligeholder og ajourfører en havnesikringsplan på baggrund af den godkendte havnesårbarhedsvurdering. Stk. 2. De godkendte havnefacilitetssikringsplaner for hver havnefacilitet inden for havnens grænser skal være indarbejdet i havnesikringsplanen. Stk. 3. I det omfang, det er relevant, skal havnesikringsplanen indeholde sikringsforanstaltninger med henblik på passagerer og køretøjer, der skal til at køre om bord på skibe, der medfører passagerer og køretøjer. Stk. 4. Under hensyntagen til havnesårbarhedsvurderingen skal følgende være anført i havnesikringsplanen for hvert af de i § 15 omhandlede sikringsniveauer: a) hvilke procedurer der skal følges, b) hvilke foranstaltninger der skal gennemføres, og c) hvilke handlinger der er nødvendige. Stk. 5. Havnesikringsplanen skal som minimum tage hensyn til kravene i bilag 2. Stk. 6. Havnesikringsplanen skal indeholde oplysninger om havnens udvalg for havnesikring, jf. § 18, og dettes arbejdsopgaver."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Havnesikringsmyndigheden sender hav­ne­sik­rings­pla­nen til godkendelse i Kystdirektoratet. Stk. 2. Havnesikringsplanen skal være indsendt til godkendelse i Kystdirektoratet senest 9 uger efter godkendelsen af havnesårbarhedsvurderingen, jf. § 8. Stk. 3. Kystdirektoratet påser, at havnesikringsplanen er i overensstemmelse med havnesårbarhedsvurderingen og opfylder kravene i denne bekendtgørelse. Kystdirektoratet kan i denne forbindelse bestemme, at der skal ske ændringer i havnesikringsplanen. Stk. 4. Havnesikringsmyndigheden iværksætter havnesikringsplanen eller ændringer og tilføjelser til denne snarest. Kystdirektoratet kan fastsætte en frist herfor. Stk. 5. Havnesikringsmyndigheden giver meddelelse til Kystdirektoratet umiddelbart efter, at den godkendte havnesikringsplan eller ændringer til denne er gennemført."
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Hvis der foretages ændringer i havnens fysiske struktur, eller havnen eller dele af havnen skal anvendes til andre formål end de, der er angivet i sårbarhedsvurderingen, skal der foretages en ny sårbarhedsvurdering af havnen og eventuelt udarbejdes en ny havnesikringsplan efter reglerne i denne bekendtgørelse. Stk. 2. I forbindelse med større ændringer i en havns fysiske struktur, kan Kystdirektoratet godkende midlertidige sikringsforanstaltninger, som skal være gældende, mens ændringerne gennemføres. Kystdirektoratet kan i denne forbindelse fastsætte vilkår og tidsfrister for de midlertidige sikringsforanstaltninger. Midlertidige sikringsforanstaltninger skal være godkendt, før ændringerne i havnens fysiske struktur påbegyndes. Stk. 3. Ved mindre ændringer i havnens fysiske struktur eller anvendelse kan Kystdirektoratet eventuelt efter høring af politidirektøren give tilladelse til, at sårbarhedsvurderingen og sikringsplanen ikke ændres, eller at alene enkelte dele ændres, jf. stk. 1."
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Havnesikringsmyndigheden udarbejder en ny havnesårbarhedsvurdering og havnesikringsplan efter reglerne i denne bekendtgørelse senest 5 år efter seneste godkendelse. Stk. 2. En havnesårbarhedsvurdering og en ny havnesikringsplan, jf. stk. 1, skal indsendes til godkendelse i Kystdirektoratet senest 3 måneder før udløbet af den seneste godkendelse, jf. § 8 og § 11."
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Kystdirektoratet kan meddele havnesikringsmyndigheden påbud om ændring af en havnesårbarhedsvurdering og en havnesikringsplan, når: 1) det på baggrund af indberetninger af sikringsrelaterede hændelser, jf. § 16, skønnes nødvendigt for at mindske risikoen for, at lignende episoder opstår, 2) der ved øvelser, jf. § 22, konstateres utilstrækkelig sikring i den godkendte havnesikringsplan i forhold til potentielle sikringsrelaterede hændelser, eller 3) der ved inspektion eller afprøvning, jf. § 23, er konstateret fejl eller mangler. Stk.2. Kystdirektoratet kan meddele havnesikringsmyndigheden påbud om udarbejdelse af en havnesårbarhedsvurdering, jf. § 7, og en havnesikringsplan, jf. § 10, hvis havnen er omfattet af denne bekendtgørelse, jf. § 1."
    },
    {
      "provision_ref": "5:15",
      "chapter": "5",
      "section": "15",
      "content": "§ 15. På baggrund af anbefalinger fra Politiets Efterretningstjeneste fastsætter og udmelder Kystdirektoratet til havnens PSO det sikringsniveau, som den enkelte havn skal fungere på. Stk. 2. På grundlag af havnesårbarhedsvurderingen kan Kystdirektoratet bestemme, at der skal anvendes andre sikringsforanstaltninger i andre dele af havnen. Stk. 3. PSO skal umiddelbart efter modtagelsen af en meddelelse om ændring af sikringsniveau iværksætte sikringstiltagene, jf. havnesikringsplanen, for det pågældende sik­rings­ni­veau. Stk. 4. Følgende sikringsniveauer gælder for havne: 1) Sikringsniveau 1 er det niveau, hvor hensigtsmæssige, minimale beskyttelses-/sikringstiltag skal opretholdes til enhver tid 2) Sikringsniveau 2 er det niveau, hvor hensigtsmæssige, supplerende beskyttelses-/sikringsforanstaltninger skal opretholdes i en periode på grund af forhøjet risiko for en sikringsrelateret hændelse 3) Sikringsniveau 3 er det niveau, hvor yderligere, specifikke beskyttelses-/sikringsforanstaltninger skal opretholdes i en begrænset periode, hvis en sikringsrelateret hændelse er sandsynlig eller overhængende, selv om det måske ikke er muligt at udpege det specifikke mål."
    },
    {
      "provision_ref": "5:16",
      "chapter": "5",
      "section": "16",
      "content": "§ 16. Hvis der opstår en sikringsrelateret hændelse skal PSO, hvis hændelsen ikke umiddelbart kan afvises som betydningsløs, informere politidirektøren eller Kystdirektoratet herom afhængigt af hændelsens karakter. Informerer PSO politidirektøren, skal Kystdirektoratet efterfølgende orienteres."
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Politidirektøren kan, når det findes sikringsmæssigt påkrævet, meddele påbud om, at de iværksatte sikringstiltag skal intensiveres og suppleres med yderligere tiltag."
    },
    {
      "provision_ref": "6:18",
      "chapter": "6",
      "section": "18",
      "content": "§ 18. Havnesikringsmyndigheden nedsætter et udvalg for havnesikring med henblik på at inddrage terminaloperatører og havnevirksomheder på eller i nærheden af havnen i arbejdet med sikring af havnen. Stk. 2. Udvalget for havnesikring skal endvidere rådgive havnesikringsmyndigheden i sikringsspørgsmål samt medvirke til planlægning af øvelser m.v. Stk. 3. Følgende skal indgå i udvalget for havnesikring: 1) Havnens PSO, jf. § 5, 2) PFSO eller en repræsentant herfor for hver af havnefaciliteterne inden for havnens grænser, 3) En repræsentant for hver selvstændig terminaloperatør på havnen, medmindre terminaloperatøren er omfattet af stk. 3, nr. 2, og 4) En repræsentant for hver relevant havnevirksomhed på eller i nærheden af havnen, medmindre havnevirksomheden er omfattet af stk. 3, nr. 2. Stk. 4. Repræsentanter for sikringsrelevante myndigheder eller beredskaber m.v. kan endvidere indgå i udvalget for havnesikring. Stk. 5. Udvalget for havnesikring skal mødes jævnligt, og når det er relevant i forhold til udvalgets opgaver, dog skal udvalget mødes mindst én gang årligt. Stk. 6. Kystdirektoratet kan kræve, at et udvalg for havnesikring mødes. Kystdirektoratet kan endvidere kræve at deltage i et udvalg for havnesikrings møder eller at modtage referater fra et udvalgs møder."
    },
    {
      "provision_ref": "7:19",
      "chapter": "7",
      "section": "19",
      "content": "§ 19. Havnesårbarhedsvurderinger, havnesikringsplaner, rapporter over sikringsrelaterede hændelser samt øvelsesevalueringer må ikke komme uvedkommende i hænde. Materialet kan opbevares i elektronisk form og skal opbevares således, at uautoriseret adgang, sletning, ødelæggelse, ændring og offentliggørelse forhindres. Stk. 2. Materiale i forbindelse med godkendelse af sikringsorganisationer, havnesårbarhedsvurderinger og hav­ne­sik­rings­pla­ner skal fremsendes med brev til Kystdirektoratet. Det fremsendte materiale kan være elektroniske dokumenter eller i papirformat. Materialet og øvrig korrespondance i forbindelse med sagsbehandlingen i Kystdirektoratet må af sikkerhedsmæssige grunde ikke fremsendes med e-mail eller via internettet. Stk. 3. Hvis fortroligt materiale kommer til uvedkommendes kendskab eller må formodes at være kommet til uvedkommendes kendskab, kan det resultere i, at hav­ne­sik­rings­pla­nen eller dele af denne skal ændres. Kystdirektoratet afgør, om sådanne forhold foreligger, og kan give havnen anvisninger, jf. § 11, stk. 3 og § 14, stk. 1, nr. 1. Stk. 4. PSO er ansvarlig for, at det personale, der er involveret i sikringsrelateret arbejde på havnen, behandler sikringsinformation på betryggende vis. PSO beslutter, hvilket personale der skal sikkerhedsgodkendes, aflevere straffeattest eller underskrive fortrolighedserklæring."
    },
    {
      "provision_ref": "7:20",
      "chapter": "7",
      "section": "20",
      "content": "§ 20. Transportministeriets ansatte, der medvirker ved udarbejdelse af havnesårbarhedsvurderinger og hav­ne­sik­rings­pla­ner, og som modtager oplysninger i henhold til denne bekendtgørelse, skal mod fremvisning af legitimation tillades adgang til havnen, faciliteten og relevante dokumenter."
    },
    {
      "provision_ref": "7:21",
      "chapter": "7",
      "section": "21",
      "content": "§ 21. Personer, der medvirker ved udarbejdelse af havnesårbarhedsvurderinger og havnesikringsplaner, og som modtager oplysninger i henhold til reglerne i denne bekendtgørelse, er under ansvar efter straffelovens §§ 152-152 e forpligtet til over for uvedkommende at hemmeligholde oplysningerne, jf. lov om havne § 14 a, stk. 2. Stk. 2. Kystdirektoratet kan videregive oplysninger til udenlandske myndigheder og internationale organisationer, når det følger af Danmarks internationale forpligtelser, jf. lov om havne § 14 a, stk. 2 og 3."
    },
    {
      "provision_ref": "8:22",
      "chapter": "8",
      "section": "22",
      "content": "§ 22. Havnesikringsmyndigheden sikrer, at en havnesikringsplans effektivitet afprøves ved afholdelse af øvelser. Stk. 2. Øvelser, som skal teste sikringsplanen, herunder kommunikation, koordinering, ressourcetilgængelighed og reaktioner, skal gennemføres mindst én gang hvert kalenderår således, at der ikke er mere end 18 måneder mellem øvelserne. Stk. 3. Øvelserne, jf. stk. 2, kan udover havnens sikringsansvarlige personel efter omstændighederne omfatte deltagelse af havnefaciliteternes personel, relevante myndigheder, rederiets sikringsansvarlige eller skibets sikringsofficer. Stk. 4. Øvelserne, jf. stk. 2, kan gennemføres: 1) i fuld skala, 2) som skrivebordssimulering eller seminarer, eller 3) som kombination med andre øvelser, såsom beredskabsøvelser. Stk. 5. Havnesikringsmyndigheden fører en log over afholdte øvelser. Kystdirektoratet kan kræve at få forevist denne log som dokumentation for, at havnesikringsmyndigheden lever op til forpligtelserne jf. stk. 1 og 2."
    },
    {
      "provision_ref": "9:23",
      "chapter": "9",
      "section": "23",
      "content": "§ 23. Kystdirektoratet foretager regelmæssigt inspektioner af havnesikringen og dens gennemførelse. Stk. 2. Kystdirektoratet kan afprøve effektiviteten af godkendte havnesikringsplaner, herunder ved uanmeldte kontrolbesøg. Stk. 3. Når Europa-Kommissionen gennemfører tilsyn i henhold til direktiv 2005/65/EF, deltager Kystdirektoratet heri."
    },
    {
      "provision_ref": "9:24",
      "chapter": "9",
      "section": "24",
      "content": "§ 24. Kystdirektoratet videregiver oplysninger om havne med en godkendt havnesikringsplan til Europa-Kommissionen."
    },
    {
      "provision_ref": "10:25",
      "chapter": "10",
      "section": "25",
      "content": "§ 25. En anerkendt sikringskonsulent, jf. bekendtgørelse nr. 895 af 9. juli 2010 om sikring af havnefaciliteter § 35, stk. 1 og § 36, stk. 1, kan udføre visse sikringsrelaterede opgaver: 1) udarbejde en havnesårbarhedsvurdering, jf. § 7, på havnesikringsmyndighedens vegne i samarbejde med politidirektøren, eller 2) udarbejde en havnesikringsplan, jf. § 10, på havnesikringsmyndighedens vegne. Stk. 2. En anerkendt sikringskonsulent, der har medvirket ved udarbejdelsen af en havnesårbarhedsvurdering, eller en revision af en sådan vurdering, må ikke udarbejde eller revidere havnesikringsplanen for den samme havn. Stk. 3. En anerkendt sikringskonsulent kan ud over opgaverne, jf. stk. 1, rådgive eller assistere havnesikringsmyndigheden om sikringsspørgsmål."
    },
    {
      "provision_ref": "11:26",
      "chapter": "11",
      "section": "26",
      "content": "§ 26. Afgørelser truffet af Kystdirektoratet efter bestemmelserne i denne bekendtgørelse kan ikke påklages til en højere administrativ myndighed."
    },
    {
      "provision_ref": "11:27",
      "chapter": "11",
      "section": "27",
      "content": "§ 27. Med bøde straffes den, der 1) overtræder § 11, stk. 2 og 4, § 12, stk. 2, § 13, stk. 2, § 15, stk. 3, § 18, stk. 6 og § 22, stk. 2 og 5, 2) undlader at efterkomme et påbud efter § 14, 3) ikke foretager indberetninger, jf. § 5, stk. 4 og § 16, eller 4) ikke giver adgang, jf. § 20. Stk. 2. Medmindre højere straf er forskyldt efter anden lovgivning, straffes den, som videregiver oplysninger, der er omfattet af § 19, med bøde."
    },
    {
      "provision_ref": "11:28",
      "chapter": "11",
      "section": "28",
      "content": "§ 28. Bekendtgørelsen træder i kraft den 12. juli 2010. Stk. 2. Havnesårbarhedsvurderinger og havnesikringsplaner godkendt efter bekendtgørelse nr. 989 af 29. september 2006 om sikring af havne og havnefaciliteter er fortsat gældende. Stk. 3. Uanset at der foreligger en godkendt havnesårbarhedsvurdering, jf. bekendtgørelse nr. 989 af 29. september 2006 om sikring af havne og havnefaciliteter, skal Kystdirektoratet godkende havnens sikringsmæssige afgrænsning, jf. § 4. Stk. 4. Uanset at der foreligger en fritagelse for udarbejdelse af en havnesikringsplan, jf. § 22, stk. 5 i bekendtgørelse nr. 989 af 29. september 2006 om sikring af havne og havnefaciliteter, kan Kystdirektoratet tilbagekalde fritagelsen, hvis den ikke lever om til kravene i denne bekendtgørelse."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse finder anvendelse på alle havne, hvor der findes en eller flere havnefaciliteter, som er omfattet af en godkendt sikringsplan for havnefaciliteter i henhold til bekendtgørelse nr. 895 af 9. juli 2010 om sikring af havnefaciliteter. Stk. 2. Bekendtgørelsen finder ikke anvendelse på militære installationer i havne. Stk. 3. Såfremt en havn alene har en enkelt havnefacilitet, som er dækket af en godkendt havnefacilitetssikringsplan, og hvor havnefacilitetens afgrænsning reelt omfatter hele havnen, viger bestemmelserne i denne bekendtgørelse for bestemmelserne i Forordningen.",
      "valid_from": "2010-07-09",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Forordningen: Europa-Parlamentets og Rådets forordning (EF) nr. 725/2004 af 31. marts 2004 om bedre sikring af skibe og havnefaciliteter (EU-Tidende 2004 L 129, side 6). 2) Havn: Ethvert specifikt land- og vandområde, hvis sikringsmæssige afgrænsning er godkendt af Kystdirektoratet, jf. § 4, bestående af anlæg og udstyr, som tjener til at lette kommerciel søtransport. 3) Havnefacilitet: Et sikringsmæssigt område, godkendt af Kystdirektoratet, hvor grænsefladen mellem skib og havn findes. Alt efter omstændighederne kan der være tale om ankerpladser, ventepladser og indsejlingsområder. 4) Havnesårbarhedsvurdering: Et dokument, der identificerer trusler og svagheder og udvælger og prioriterer foranstaltninger for at imødegå disse sårbarheder for en havn. 5) Havnesikringsplan: Et dokument, der beskriver organisation, ansvar, procedurer og sikringsforanstaltninger for en havn, og som er godkendt af Kystdirektoratet efter reglerne i denne bekendtgørelse. 6) Havnefacilitetssikringsplan: En plan udarbejdet efter reglerne i Forordningen og godkendt af Kystdirektoratet efter reglerne i bekendtgørelse nr. 895 af 9. juli 2010 om sikring af havnefaciliteter § 11. 7) PFSO: Port Facility Security Officer, den sikringsansvarlige for en havnefacilitet. 8) PSO: Port Security Officer, den sikringsansvarlige for en havn. 9) Havnesikringsmyndighed: Den myndighed, der er ansvarlig for sikringsanliggender i en havn, jf. § 3. 10) Selvstændig terminaloperatør: En operatør, der selvstændigt administrerer og driver virksomhed på havnen. 11) Sikringsrelateret hændelse: En mistænkelig handling eller omstændighed, som kan udgøre en trussel mod havnen, en havnefacilitet, mod et skib ved havnefaciliteten eller mod mennesker på disse lokaliteter.",
      "valid_from": "2010-07-09",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Havnesikringsmyndigheden for en havn omfattet af denne bekendtgørelse er havnens ledelse. Stk. 2. Hvor flere havne har samme ledelse, kan denne være havnesikringsmyndighed for mere end én havn. Stk. 3. Havnesikringsmyndigheden kan beslutte, at opgaverne efter § 7, stk. 1, § 8, stk. 1, § 10, stk. 1, § 11, stk. 1, 4 og 5, § 13, stk. 1 og 2 og § 22, stk. 1 og 5 varetages af havnens sikringsansvarlige (PSO).",
      "valid_from": "2010-07-09",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Kystdirektoratet godkender havnens sikringsmæssige afgrænsning efter indstilling fra havnesikringsmyndigheden i samarbejde med politidirektøren. Stk. 2. Indstillingen udarbejdes i forbindelse med udarbejdelse af en sårbarhedsvurdering, jf. § 7, og på grundlag af denne. Stk. 3. Kystdirektoratet kan beslutte, at områder ud over det af havnesikringsmyndigheden indstillede, skal indgå i havnens område, hvis disse områder har direkte eller indirekte indflydelse på havnens mulighed for at opretholde sin sikring efter reglerne i denne bekendtgørelse.",
      "valid_from": "2010-07-09",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Kystdirektoratet godkender for hver havn omfattet af denne bekendtgørelse en PSO efter indstilling fra havnen. Hver havn har, når dette er muligt, sin egen PSO, men kan, hvis det er hensigtsmæssigt have fælles PSO. Stk. 2. En PSO skal have samme kompetence og viden for at varetage de sikringsmæssige opgaver, som gælder for en PFSO, jf. bekendtgørelse nr. 895 af 9. juli 2010 om sikring af havnefaciliteter § 16, stk. 2. Stk. 3. PSO fungerer som kontaktperson i spørgsmål vedrørende havnesikringen. Stk. 4. Navn og kontaktoplysninger på PSO, herunder 24 timers kontaktoplysninger, skal meddeles Kystdirektoratet. Kystdirektoratet skal straks have meddelelse om ændringer i kontaktoplysningerne. Stk. 5. Hvis PSO og PFSO, jf. Forordningen, ikke er den samme person, skal der sørges for nært samarbejde mellem dem.",
      "valid_from": "2010-07-09",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Sikringsplanerne for havne berører ikke politiets overordnede og selvstændige ansvar for opretholdelse af sikkerhed, ro og orden og udarbejdelse af de fornødne planer i forbindelse hermed. Stk. 2. Bestemmelserne i denne bekendtgørelse hindrer ikke andre myndigheders retmæssige adgang til havnen i f.eks. kontrol- og tilsynsøjemed.",
      "valid_from": "2010-07-09",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Havnesikringsmyndigheden skal i samarbejde med politidirektøren vurdere havnens sårbarhed. I denne vurdering skal der tages behørigt hensyn til de særlige kendetegn ved forskellige afsnit af den enkelte havn og ved de tilstødende områder, hvis disse har indvirkning på sikringen i havnen, samt til de sårbarhedsvurderinger af havnefaciliteter inden for havnens grænser, som er udført i medfør af bekendtgørelse nr. 895 af 9. juli 2010 om sikring af havnefaciliteter. Stk. 2. Havnesårbarhedsvurderingen skal som minimum omfatte de forhold, som er nævnt i bilag 1. Stk. 3. Såfremt havnen anløbes af ro-ro skibe, der også medfører passagerer (ro-pax skibe), skal dette specifikt fremgå af havnesårbarhedsvurderingen. Stk. 4. Politidirektøren kan til brug for den i stk. 1 omtalte vurdering indhente yderligere oplysninger om havnen og havnefaciliteten fra havnesikringsmyndigheden.",
      "valid_from": "2010-07-09",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Havnesikringsmyndigheden sender havnesårbarhedsvurderingen til godkendelse i Kystdirektoratet. Stk. 2. Kystdirektoratet påser, at havnesårbarhedsvurderingen opfylder kravene i denne bekendtgørelse. Kystdirektoratet kan i denne forbindelse bestemme, at der skal ske ændringer i havnesårbarhedsvurderingen. Stk. 3. Den godkendte havnesårbarhedsvurdering danner herefter grundlag for udarbejdelsen af en havnesikringsplan.",
      "valid_from": "2010-07-09",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. I forbindelse med international søtransport samarbejder de danske myndigheder i nødvendigt omfang med relevante myndigheder i andre EU medlemsstater om havnesårbarhedsvurderingen.",
      "valid_from": "2010-07-09",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Havnesikringsmyndigheden udarbejder, vedligeholder og ajourfører en havnesikringsplan på baggrund af den godkendte havnesårbarhedsvurdering. Stk. 2. De godkendte havnefacilitetssikringsplaner for hver havnefacilitet inden for havnens grænser skal være indarbejdet i havnesikringsplanen. Stk. 3. I det omfang, det er relevant, skal havnesikringsplanen indeholde sikringsforanstaltninger med henblik på passagerer og køretøjer, der skal til at køre om bord på skibe, der medfører passagerer og køretøjer. Stk. 4. Under hensyntagen til havnesårbarhedsvurderingen skal følgende være anført i havnesikringsplanen for hvert af de i § 15 omhandlede sikringsniveauer: a) hvilke procedurer der skal følges, b) hvilke foranstaltninger der skal gennemføres, og c) hvilke handlinger der er nødvendige. Stk. 5. Havnesikringsplanen skal som minimum tage hensyn til kravene i bilag 2. Stk. 6. Havnesikringsplanen skal indeholde oplysninger om havnens udvalg for havnesikring, jf. § 18, og dettes arbejdsopgaver.",
      "valid_from": "2010-07-09",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Havnesikringsmyndigheden sender hav­ne­sik­rings­pla­nen til godkendelse i Kystdirektoratet. Stk. 2. Havnesikringsplanen skal være indsendt til godkendelse i Kystdirektoratet senest 9 uger efter godkendelsen af havnesårbarhedsvurderingen, jf. § 8. Stk. 3. Kystdirektoratet påser, at havnesikringsplanen er i overensstemmelse med havnesårbarhedsvurderingen og opfylder kravene i denne bekendtgørelse. Kystdirektoratet kan i denne forbindelse bestemme, at der skal ske ændringer i havnesikringsplanen. Stk. 4. Havnesikringsmyndigheden iværksætter havnesikringsplanen eller ændringer og tilføjelser til denne snarest. Kystdirektoratet kan fastsætte en frist herfor. Stk. 5. Havnesikringsmyndigheden giver meddelelse til Kystdirektoratet umiddelbart efter, at den godkendte havnesikringsplan eller ændringer til denne er gennemført.",
      "valid_from": "2010-07-09",
      "valid_to": null
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Hvis der foretages ændringer i havnens fysiske struktur, eller havnen eller dele af havnen skal anvendes til andre formål end de, der er angivet i sårbarhedsvurderingen, skal der foretages en ny sårbarhedsvurdering af havnen og eventuelt udarbejdes en ny havnesikringsplan efter reglerne i denne bekendtgørelse. Stk. 2. I forbindelse med større ændringer i en havns fysiske struktur, kan Kystdirektoratet godkende midlertidige sikringsforanstaltninger, som skal være gældende, mens ændringerne gennemføres. Kystdirektoratet kan i denne forbindelse fastsætte vilkår og tidsfrister for de midlertidige sikringsforanstaltninger. Midlertidige sikringsforanstaltninger skal være godkendt, før ændringerne i havnens fysiske struktur påbegyndes. Stk. 3. Ved mindre ændringer i havnens fysiske struktur eller anvendelse kan Kystdirektoratet eventuelt efter høring af politidirektøren give tilladelse til, at sårbarhedsvurderingen og sikringsplanen ikke ændres, eller at alene enkelte dele ændres, jf. stk. 1.",
      "valid_from": "2010-07-09",
      "valid_to": null
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Havnesikringsmyndigheden udarbejder en ny havnesårbarhedsvurdering og havnesikringsplan efter reglerne i denne bekendtgørelse senest 5 år efter seneste godkendelse. Stk. 2. En havnesårbarhedsvurdering og en ny havnesikringsplan, jf. stk. 1, skal indsendes til godkendelse i Kystdirektoratet senest 3 måneder før udløbet af den seneste godkendelse, jf. § 8 og § 11.",
      "valid_from": "2010-07-09",
      "valid_to": null
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Kystdirektoratet kan meddele havnesikringsmyndigheden påbud om ændring af en havnesårbarhedsvurdering og en havnesikringsplan, når: 1) det på baggrund af indberetninger af sikringsrelaterede hændelser, jf. § 16, skønnes nødvendigt for at mindske risikoen for, at lignende episoder opstår, 2) der ved øvelser, jf. § 22, konstateres utilstrækkelig sikring i den godkendte havnesikringsplan i forhold til potentielle sikringsrelaterede hændelser, eller 3) der ved inspektion eller afprøvning, jf. § 23, er konstateret fejl eller mangler. Stk.2. Kystdirektoratet kan meddele havnesikringsmyndigheden påbud om udarbejdelse af en havnesårbarhedsvurdering, jf. § 7, og en havnesikringsplan, jf. § 10, hvis havnen er omfattet af denne bekendtgørelse, jf. § 1.",
      "valid_from": "2010-07-09",
      "valid_to": null
    },
    {
      "provision_ref": "5:15",
      "chapter": "5",
      "section": "15",
      "content": "§ 15. På baggrund af anbefalinger fra Politiets Efterretningstjeneste fastsætter og udmelder Kystdirektoratet til havnens PSO det sikringsniveau, som den enkelte havn skal fungere på. Stk. 2. På grundlag af havnesårbarhedsvurderingen kan Kystdirektoratet bestemme, at der skal anvendes andre sikringsforanstaltninger i andre dele af havnen. Stk. 3. PSO skal umiddelbart efter modtagelsen af en meddelelse om ændring af sikringsniveau iværksætte sikringstiltagene, jf. havnesikringsplanen, for det pågældende sik­rings­ni­veau. Stk. 4. Følgende sikringsniveauer gælder for havne: 1) Sikringsniveau 1 er det niveau, hvor hensigtsmæssige, minimale beskyttelses-/sikringstiltag skal opretholdes til enhver tid 2) Sikringsniveau 2 er det niveau, hvor hensigtsmæssige, supplerende beskyttelses-/sikringsforanstaltninger skal opretholdes i en periode på grund af forhøjet risiko for en sikringsrelateret hændelse 3) Sikringsniveau 3 er det niveau, hvor yderligere, specifikke beskyttelses-/sikringsforanstaltninger skal opretholdes i en begrænset periode, hvis en sikringsrelateret hændelse er sandsynlig eller overhængende, selv om det måske ikke er muligt at udpege det specifikke mål.",
      "valid_from": "2010-07-09",
      "valid_to": null
    },
    {
      "provision_ref": "5:16",
      "chapter": "5",
      "section": "16",
      "content": "§ 16. Hvis der opstår en sikringsrelateret hændelse skal PSO, hvis hændelsen ikke umiddelbart kan afvises som betydningsløs, informere politidirektøren eller Kystdirektoratet herom afhængigt af hændelsens karakter. Informerer PSO politidirektøren, skal Kystdirektoratet efterfølgende orienteres.",
      "valid_from": "2010-07-09",
      "valid_to": null
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Politidirektøren kan, når det findes sikringsmæssigt påkrævet, meddele påbud om, at de iværksatte sikringstiltag skal intensiveres og suppleres med yderligere tiltag.",
      "valid_from": "2010-07-09",
      "valid_to": null
    },
    {
      "provision_ref": "6:18",
      "chapter": "6",
      "section": "18",
      "content": "§ 18. Havnesikringsmyndigheden nedsætter et udvalg for havnesikring med henblik på at inddrage terminaloperatører og havnevirksomheder på eller i nærheden af havnen i arbejdet med sikring af havnen. Stk. 2. Udvalget for havnesikring skal endvidere rådgive havnesikringsmyndigheden i sikringsspørgsmål samt medvirke til planlægning af øvelser m.v. Stk. 3. Følgende skal indgå i udvalget for havnesikring: 1) Havnens PSO, jf. § 5, 2) PFSO eller en repræsentant herfor for hver af havnefaciliteterne inden for havnens grænser, 3) En repræsentant for hver selvstændig terminaloperatør på havnen, medmindre terminaloperatøren er omfattet af stk. 3, nr. 2, og 4) En repræsentant for hver relevant havnevirksomhed på eller i nærheden af havnen, medmindre havnevirksomheden er omfattet af stk. 3, nr. 2. Stk. 4. Repræsentanter for sikringsrelevante myndigheder eller beredskaber m.v. kan endvidere indgå i udvalget for havnesikring. Stk. 5. Udvalget for havnesikring skal mødes jævnligt, og når det er relevant i forhold til udvalgets opgaver, dog skal udvalget mødes mindst én gang årligt. Stk. 6. Kystdirektoratet kan kræve, at et udvalg for havnesikring mødes. Kystdirektoratet kan endvidere kræve at deltage i et udvalg for havnesikrings møder eller at modtage referater fra et udvalgs møder.",
      "valid_from": "2010-07-09",
      "valid_to": null
    },
    {
      "provision_ref": "7:19",
      "chapter": "7",
      "section": "19",
      "content": "§ 19. Havnesårbarhedsvurderinger, havnesikringsplaner, rapporter over sikringsrelaterede hændelser samt øvelsesevalueringer må ikke komme uvedkommende i hænde. Materialet kan opbevares i elektronisk form og skal opbevares således, at uautoriseret adgang, sletning, ødelæggelse, ændring og offentliggørelse forhindres. Stk. 2. Materiale i forbindelse med godkendelse af sikringsorganisationer, havnesårbarhedsvurderinger og hav­ne­sik­rings­pla­ner skal fremsendes med brev til Kystdirektoratet. Det fremsendte materiale kan være elektroniske dokumenter eller i papirformat. Materialet og øvrig korrespondance i forbindelse med sagsbehandlingen i Kystdirektoratet må af sikkerhedsmæssige grunde ikke fremsendes med e-mail eller via internettet. Stk. 3. Hvis fortroligt materiale kommer til uvedkommendes kendskab eller må formodes at være kommet til uvedkommendes kendskab, kan det resultere i, at hav­ne­sik­rings­pla­nen eller dele af denne skal ændres. Kystdirektoratet afgør, om sådanne forhold foreligger, og kan give havnen anvisninger, jf. § 11, stk. 3 og § 14, stk. 1, nr. 1. Stk. 4. PSO er ansvarlig for, at det personale, der er involveret i sikringsrelateret arbejde på havnen, behandler sikringsinformation på betryggende vis. PSO beslutter, hvilket personale der skal sikkerhedsgodkendes, aflevere straffeattest eller underskrive fortrolighedserklæring.",
      "valid_from": "2010-07-09",
      "valid_to": null
    },
    {
      "provision_ref": "7:20",
      "chapter": "7",
      "section": "20",
      "content": "§ 20. Transportministeriets ansatte, der medvirker ved udarbejdelse af havnesårbarhedsvurderinger og hav­ne­sik­rings­pla­ner, og som modtager oplysninger i henhold til denne bekendtgørelse, skal mod fremvisning af legitimation tillades adgang til havnen, faciliteten og relevante dokumenter.",
      "valid_from": "2010-07-09",
      "valid_to": null
    },
    {
      "provision_ref": "7:21",
      "chapter": "7",
      "section": "21",
      "content": "§ 21. Personer, der medvirker ved udarbejdelse af havnesårbarhedsvurderinger og havnesikringsplaner, og som modtager oplysninger i henhold til reglerne i denne bekendtgørelse, er under ansvar efter straffelovens §§ 152-152 e forpligtet til over for uvedkommende at hemmeligholde oplysningerne, jf. lov om havne § 14 a, stk. 2. Stk. 2. Kystdirektoratet kan videregive oplysninger til udenlandske myndigheder og internationale organisationer, når det følger af Danmarks internationale forpligtelser, jf. lov om havne § 14 a, stk. 2 og 3.",
      "valid_from": "2010-07-09",
      "valid_to": null
    },
    {
      "provision_ref": "8:22",
      "chapter": "8",
      "section": "22",
      "content": "§ 22. Havnesikringsmyndigheden sikrer, at en havnesikringsplans effektivitet afprøves ved afholdelse af øvelser. Stk. 2. Øvelser, som skal teste sikringsplanen, herunder kommunikation, koordinering, ressourcetilgængelighed og reaktioner, skal gennemføres mindst én gang hvert kalenderår således, at der ikke er mere end 18 måneder mellem øvelserne. Stk. 3. Øvelserne, jf. stk. 2, kan udover havnens sikringsansvarlige personel efter omstændighederne omfatte deltagelse af havnefaciliteternes personel, relevante myndigheder, rederiets sikringsansvarlige eller skibets sikringsofficer. Stk. 4. Øvelserne, jf. stk. 2, kan gennemføres: 1) i fuld skala, 2) som skrivebordssimulering eller seminarer, eller 3) som kombination med andre øvelser, såsom beredskabsøvelser. Stk. 5. Havnesikringsmyndigheden fører en log over afholdte øvelser. Kystdirektoratet kan kræve at få forevist denne log som dokumentation for, at havnesikringsmyndigheden lever op til forpligtelserne jf. stk. 1 og 2.",
      "valid_from": "2010-07-09",
      "valid_to": null
    },
    {
      "provision_ref": "9:23",
      "chapter": "9",
      "section": "23",
      "content": "§ 23. Kystdirektoratet foretager regelmæssigt inspektioner af havnesikringen og dens gennemførelse. Stk. 2. Kystdirektoratet kan afprøve effektiviteten af godkendte havnesikringsplaner, herunder ved uanmeldte kontrolbesøg. Stk. 3. Når Europa-Kommissionen gennemfører tilsyn i henhold til direktiv 2005/65/EF, deltager Kystdirektoratet heri.",
      "valid_from": "2010-07-09",
      "valid_to": null
    },
    {
      "provision_ref": "9:24",
      "chapter": "9",
      "section": "24",
      "content": "§ 24. Kystdirektoratet videregiver oplysninger om havne med en godkendt havnesikringsplan til Europa-Kommissionen.",
      "valid_from": "2010-07-09",
      "valid_to": null
    },
    {
      "provision_ref": "10:25",
      "chapter": "10",
      "section": "25",
      "content": "§ 25. En anerkendt sikringskonsulent, jf. bekendtgørelse nr. 895 af 9. juli 2010 om sikring af havnefaciliteter § 35, stk. 1 og § 36, stk. 1, kan udføre visse sikringsrelaterede opgaver: 1) udarbejde en havnesårbarhedsvurdering, jf. § 7, på havnesikringsmyndighedens vegne i samarbejde med politidirektøren, eller 2) udarbejde en havnesikringsplan, jf. § 10, på havnesikringsmyndighedens vegne. Stk. 2. En anerkendt sikringskonsulent, der har medvirket ved udarbejdelsen af en havnesårbarhedsvurdering, eller en revision af en sådan vurdering, må ikke udarbejde eller revidere havnesikringsplanen for den samme havn. Stk. 3. En anerkendt sikringskonsulent kan ud over opgaverne, jf. stk. 1, rådgive eller assistere havnesikringsmyndigheden om sikringsspørgsmål.",
      "valid_from": "2010-07-09",
      "valid_to": null
    },
    {
      "provision_ref": "11:26",
      "chapter": "11",
      "section": "26",
      "content": "§ 26. Afgørelser truffet af Kystdirektoratet efter bestemmelserne i denne bekendtgørelse kan ikke påklages til en højere administrativ myndighed.",
      "valid_from": "2010-07-09",
      "valid_to": null
    },
    {
      "provision_ref": "11:27",
      "chapter": "11",
      "section": "27",
      "content": "§ 27. Med bøde straffes den, der 1) overtræder § 11, stk. 2 og 4, § 12, stk. 2, § 13, stk. 2, § 15, stk. 3, § 18, stk. 6 og § 22, stk. 2 og 5, 2) undlader at efterkomme et påbud efter § 14, 3) ikke foretager indberetninger, jf. § 5, stk. 4 og § 16, eller 4) ikke giver adgang, jf. § 20. Stk. 2. Medmindre højere straf er forskyldt efter anden lovgivning, straffes den, som videregiver oplysninger, der er omfattet af § 19, med bøde.",
      "valid_from": "2010-07-09",
      "valid_to": null
    },
    {
      "provision_ref": "11:28",
      "chapter": "11",
      "section": "28",
      "content": "§ 28. Bekendtgørelsen træder i kraft den 12. juli 2010. Stk. 2. Havnesårbarhedsvurderinger og havnesikringsplaner godkendt efter bekendtgørelse nr. 989 af 29. september 2006 om sikring af havne og havnefaciliteter er fortsat gældende. Stk. 3. Uanset at der foreligger en godkendt havnesårbarhedsvurdering, jf. bekendtgørelse nr. 989 af 29. september 2006 om sikring af havne og havnefaciliteter, skal Kystdirektoratet godkende havnens sikringsmæssige afgrænsning, jf. § 4. Stk. 4. Uanset at der foreligger en fritagelse for udarbejdelse af en havnesikringsplan, jf. § 22, stk. 5 i bekendtgørelse nr. 989 af 29. september 2006 om sikring af havne og havnefaciliteter, kan Kystdirektoratet tilbagekalde fritagelsen, hvis den ikke lever om til kravene i denne bekendtgørelse.",
      "valid_from": "2010-07-09",
      "valid_to": null
    }
  ],
  "definitions": []
}
