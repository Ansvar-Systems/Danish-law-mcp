{
  "id": "2010:390",
  "type": "statute",
  "title": "Bekendtgørelse om indkøbsforeninger for mindre virksomheder i landdistrikterne",
  "short_name": "BEK H#LOKDOK04",
  "status": "in_force",
  "issued_date": "2010-04-16",
  "url": "https://www.retsinformation.dk/eli/lta/2010/390/xml",
  "description": "Retsinformation source. DocumentId=AH003823; AccessionNumber=B20100039005; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. FødevareErhverv godkender vedtægter for de enkelte indkøbsforeninger og for Danske Indkøbsforeningers Landsforening (landsforeningen). FødevareErhverv skal endvidere godkende ændring af vedtægter, før ændringerne kan træde i kraft. Stk. 2. FødevareErhverv forestår det i loven fastsatte tilsyn."
    },
    {
      "provision_ref": "2",
      "section": "2",
      "content": "§ 2. Så længe statskassen har et tilgodehavende i en indkøbsforening, kan indkøbsforeningen kun optage lån i pengeinstitutter og kun på følgende vilkår, der skal fremgå tydeligt af lånedokumentet: 1) Pengeinstituttet forpligter sig til i forbindelse med enhver form for universalforfølgning, herunder likvidation af indkøbsforeningen, at træde tilbage fra at gøre krav gældende mod indkøbsforeningen, indtil statskassens tilgodehavende er indfriet. 2) Pengeinstituttet giver afkald på enhver form for individuel kreditorforfølgning af låntager uden forud indhentet tilladelse fra FødevareErhverv. 3) Lånets løbetid må højst være på 5 år, og lånet skal kunne opsiges af indkøbsforeningen med højst 3 måneders varsel. Ved optagelse af lån i fremmed valuta skal der ske kurssikring af lånet. Stk. 2. FødevareErhverv kan give den i stk. 1, nr. 2, nævnte tilladelse i særlige tilfælde, hvis det skønnes, at den ønskede individualforfølgning ikke vil få betydning for statens tilgodehavende hos indkøbsforeningen."
    },
    {
      "provision_ref": "3",
      "section": "3",
      "content": "§ 3. Hvis en indkøbsforening optager lån efter § 2, skal indkøbsforeningens reservefond, senest fra det tidspunkt, hvor det første private lån bevilges, udgøre mindst 25 pct. af summen af restgælden af de private og statslige lån. Stk. 2. Hvis indkøbsforeningen efterfølgende ikke opfylder kravet i stk. 1, påhviler det indkøbsforeningen inden 6 måneder fra dette forholds indtræden at opfylde kravet. Stk. 3. Hvis indkøbsforeningens bestyrelse eller den daglige ledelse må formode, at indkøbsforeningen ikke længere kan opfylde kravet efter stk. 1 til reservefondens størrelse, skal indkøbsforeningen omgående foretage indberetning herom til FødevareErhverv og fremlægge en plan, der sandsynliggør, at foreningen inden for den i stk. 2 nævnte frist vil kunne opfylde det i stk. 1 nævnte krav. Stk. 4. Hvis indkøbsforeningen ikke fremlægger en plan efter stk. 3, eller hvis FødevareErhverv finder, at planen ikke sandsynliggør, at indkøbsforeningen kan opfylde kravet efter stk. 1, kan indkøbsforeningens virksomhed standses i henhold til lovens § 8."
    },
    {
      "provision_ref": "4",
      "section": "4",
      "content": "§ 4. Bekendtgørelsen træder i kraft den 21. april 2010."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. FødevareErhverv godkender vedtægter for de enkelte indkøbsforeninger og for Danske Indkøbsforeningers Landsforening (landsforeningen). FødevareErhverv skal endvidere godkende ændring af vedtægter, før ændringerne kan træde i kraft. Stk. 2. FødevareErhverv forestår det i loven fastsatte tilsyn.",
      "valid_from": "2010-04-16",
      "valid_to": null
    },
    {
      "provision_ref": "2",
      "section": "2",
      "content": "§ 2. Så længe statskassen har et tilgodehavende i en indkøbsforening, kan indkøbsforeningen kun optage lån i pengeinstitutter og kun på følgende vilkår, der skal fremgå tydeligt af lånedokumentet: 1) Pengeinstituttet forpligter sig til i forbindelse med enhver form for universalforfølgning, herunder likvidation af indkøbsforeningen, at træde tilbage fra at gøre krav gældende mod indkøbsforeningen, indtil statskassens tilgodehavende er indfriet. 2) Pengeinstituttet giver afkald på enhver form for individuel kreditorforfølgning af låntager uden forud indhentet tilladelse fra FødevareErhverv. 3) Lånets løbetid må højst være på 5 år, og lånet skal kunne opsiges af indkøbsforeningen med højst 3 måneders varsel. Ved optagelse af lån i fremmed valuta skal der ske kurssikring af lånet. Stk. 2. FødevareErhverv kan give den i stk. 1, nr. 2, nævnte tilladelse i særlige tilfælde, hvis det skønnes, at den ønskede individualforfølgning ikke vil få betydning for statens tilgodehavende hos indkøbsforeningen.",
      "valid_from": "2010-04-16",
      "valid_to": null
    },
    {
      "provision_ref": "3",
      "section": "3",
      "content": "§ 3. Hvis en indkøbsforening optager lån efter § 2, skal indkøbsforeningens reservefond, senest fra det tidspunkt, hvor det første private lån bevilges, udgøre mindst 25 pct. af summen af restgælden af de private og statslige lån. Stk. 2. Hvis indkøbsforeningen efterfølgende ikke opfylder kravet i stk. 1, påhviler det indkøbsforeningen inden 6 måneder fra dette forholds indtræden at opfylde kravet. Stk. 3. Hvis indkøbsforeningens bestyrelse eller den daglige ledelse må formode, at indkøbsforeningen ikke længere kan opfylde kravet efter stk. 1 til reservefondens størrelse, skal indkøbsforeningen omgående foretage indberetning herom til FødevareErhverv og fremlægge en plan, der sandsynliggør, at foreningen inden for den i stk. 2 nævnte frist vil kunne opfylde det i stk. 1 nævnte krav. Stk. 4. Hvis indkøbsforeningen ikke fremlægger en plan efter stk. 3, eller hvis FødevareErhverv finder, at planen ikke sandsynliggør, at indkøbsforeningen kan opfylde kravet efter stk. 1, kan indkøbsforeningens virksomhed standses i henhold til lovens § 8.",
      "valid_from": "2010-04-16",
      "valid_to": null
    },
    {
      "provision_ref": "4",
      "section": "4",
      "content": "§ 4. Bekendtgørelsen træder i kraft den 21. april 2010.",
      "valid_from": "2010-04-16",
      "valid_to": null
    }
  ],
  "definitions": []
}
