{
  "id": "2021:2509",
  "type": "statute",
  "title": "Bekendtgørelse om tilskud til projekter i udpegede landdistrikter (LAG-områder)",
  "short_name": "BEK H#LOKDOK04",
  "status": "in_force",
  "issued_date": "2021-12-08",
  "url": "https://www.retsinformation.dk/eli/lta/2021/2509/xml",
  "description": "Retsinformation source. DocumentId=DE000191; AccessionNumber=B20210250905; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Formålet med bekendtgørelsen er at fastsætte rammerne for tildeling af tilskud til projekter, som vedrører job- og vækstskabende erhvervsudvikling i udpegede landdistrikter og til projekter, som forbedrer rammevilkårene i udpegede landdistrikter."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Bolig- og Planstyrelsen kan yde tilskud til følgende typer projekter, jf. dog §§ 3-4: 1) Erhvervsprojekter, som har til formål at fremme vækst og etablere nye arbejdspladser i udpegede landdistrikter. 2) Rammeprojekter, som har til formål at styrke rammevilkårene i udpegede landdistrikter, særligt med henblik på at fremme bosætning."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Tilskud til erhvervsprojekter omfattet af § 2, nr. 1, kan ydes inden for følgende temaer: 1) Etablering og udvikling af små virksomheder og mikrovirksomheder. 2) Erhvervssamarbejde. 3) Innovation."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Tilskud til rammeprojekter efter § 2, nr. 2, kan ydes til almennyttige projekter inden for følgende temaer: 1) Basale servicefaciliteter. 2) Fornyelse i landsbyer. 3) Innovation."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. I denne bekendtgørelse forstås ved: 1) LEADER metoden: Grundprincippet for LEADER metoden er, at lokale partnerskaber i form af lokale aktionsgrupper på baggrund af lokalkendskab og lokale netværk kan gennemføre lokale strategier og innovative projekter ud fra en bottom-up strategi med bedre resultater end en centraliseret indsats vil kunne. 2) Lokale aktionsgrupper: Lokale aktionsgrupper (LAG) i udpegede landdistrikter, (LAG-områder) jf. bilag 1. 3) Plan for samarbejde: En beskrivelse af formålet med projektet, herunder en finansieringsplan, de forventede resultater, samarbejdsaktiviteter og samarbejdspartnerne. 4) Primær produktion af produkter fra landbrugssektoren: Produktion af landbrugsprodukter omfattet af bilag I til Traktaten om Den Europæiske Unions funktionsmåde (TEUF) med undtagelse af fiskeri- og akvakulturprodukter, som ikke har været genstand for forarbejdning. Forberedelse til første salg betragtes som primær produktion. 5) Små virksomheder og mikrovirksomheder: Virksomheder med færre end 50 ansatte, og hvor enten den årlige omsætning ikke overstiger 10 mio. euro eller den årlige samlede balance ikke overstiger 43 mio. euro. 6) Udpegede landdistrikter (LAG-områder): Områder, som er udpeget af Indenrigs- og Boligministeren. Områderne er gengivet i bilag 1. 7) Udviklingsstrategi: En lokal aktionsgruppes individuelle vision og målsætninger for udvikling af det lokale område. Udviklingsstrategien indeholder retningslinjerne for, hvilke typer projekter, aktionsgruppen ønsker at indstille til tilsagn om tilskud. Strategien tager udgangspunkt i de udfordringer og muligheder, som findes i det område, hvor den enkelte lokale aktionsgruppe er udpeget."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Tildelingen af tilskud gennemføres som lokalt styret udvikling (LEADER) med lokale aktionsgrupper i de udpegede landdistrikter."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. De bevillingsmæssige rammer for de lokale aktionsgrupper udgøres af midler fra Bolig- og Planstyrelsen og EU, jf. dog stk. 2. Stk. 2. Bolig- og Planstyrelsen bestemmer, hvordan de lokale aktionsgrupper skal udnytte de bevillingsmæssige rammer, herunder kan Bolig- og Planstyrelsen 1) udmelde rammer, der alene omfatter EU-midler. Inden for disse rammer kan bestyrelsen for den lokale aktionsgruppe indstille projekter, der medfinansieres af andre offentlige nationale midler, 2) fastsætte antallet af ansøgnings- og indstillingsrunder pr. år, og 3) fastsætte antallet af sager, der kan indstilles til Bolig- og Planstyrelsen i hver runde."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Tilskud til projekter efter § 2, nr. 1-2, kan søges af 1) små virksomheder og mikrovirksomheder, 2) fysiske personer, 3) foreninger og 4) myndigheder og institutioner, jf. dog stk. 2. Stk. 2. Der kan ikke ydes tilskud til projekter, der vedrører opgaver, som offentlige myndigheder normalt skal varetage."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Ansøgning om tilsagn om tilskud skal sendes til den lokale aktionsgruppe i det område, hvor projektet skal gennemføres. Ansøgningen skal ske digitalt på den måde, som angives på Bolig- og Planstyrelsens hjemmeside. Stk. 2. Ansøgningen om tilsagn om tilskud skal indeholde følgende: 1) Ansøgningsskema, som er udfyldt med de påkrævede oplysninger, herunder oplysninger om den, som ansøger, projektbeskrivelse, projektets beliggenhed, overslag over udgiftsposter og samlet budget for det projekt, der søges tilskud til. 2) Redegørelse for, hvordan projektet bidrager til opfyldelse af målsætningerne i den lokale aktionsgruppes godkendte udviklingsstrategi. 3) Forretningsplan, hvis projektet vedrører etablering og udvikling af små virksomheder og mikrovirksomheder, jf. § 3 nr. 1. 4) Samarbejdsaftaler og plan for samarbejdet, hvis der søges om tilsagn om tilskud til erhvervssamarbejde, jf. § 3, nr. 2. 5) Erklæring om tidligere modtaget de minimis-støtte, hvis projektet falder ind under statsstøttereglerne, jf. § 14, stk 1, nr. 4"
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Ansøger kan igangsætte projektet for egen regning og risiko, når ansøgning om tilskud er modtaget hos den lokale aktionsgruppe."
    },
    {
      "provision_ref": "6:11",
      "chapter": "6",
      "section": "11",
      "content": "§ 11. Bestyrelsen for den lokale aktionsgruppe vurderer, om ansøgningerne ligger inden for rammerne af den lokale udviklingsstrategi, og tildeler hver enkelt ansøgning point på grundlag af prioriteringskriterier. Stk. 2. Bolig- og Planstyrelsen fastsætter prioriteringskriterierne, jf. stk. 1."
    },
    {
      "provision_ref": "6:12",
      "chapter": "6",
      "section": "12",
      "content": "§ 12. Bestyrelsen for den lokale aktionsgruppe udvælger inden for den afsatte bevillingsmæssige ramme, jf. § 7, de ansøgninger, som har fået den højeste pointscore. Bestyrelsen indstiller de udvalgte ansøgninger til Bolig- og Planstyrelsen til afgørelse om tilsagn om tilskud, jf. dog § 13. Stk. 2. Bestyrelsen for den lokale aktionsgruppe træffer afgørelse om afslag på de ansøgninger, som bestyrelsen ikke har indstillet til tilsagn om tilskud."
    },
    {
      "provision_ref": "6:13",
      "chapter": "6",
      "section": "13",
      "content": "§ 13. Det er en betingelse for, at en ansøgning kan indstilles til Bolig- og Planstyrelsen til tilsagn om tilskud, at 1) projektet skal gennemføres i den lokale aktionsgruppes område, eller kommer aktionsgruppens område til gode, 2) projektets formål er omfattet af § 2, nr. 1-2, og kan placeres inden for et af temaerne i § 3, nr. 1-3 eller § 4, nr. 1-3, 3) hvis projektet søges som et rammeprojekt efter § 2, nr. 2 og § 4, stk. 1-3, skal projektet have almennyttig karakter, 4) det ansøgte projekt ligger inden for rammerne af den lokale aktionsgruppes udviklingsstrategi, 5) projektet skal gennemføres af en virksomhed, fysisk person, forening eller myndighed omfattet af § 8, stk. 1-2, 6) projektets samlede udgifter mindst udgør 100.000 kr., 7) Ansøger har fremsendt materiale som kan anvendes til at dokumentere prisernes rimelighed på alle udgifter på 50.000 kr. eksklusiv moms og derover, jf. dog nr. 8, og 8) hvis ansøger kan godtgøre, at der alene findes én leverandør af den konkrete vare eller tjenesteydelse, skal ansøger alene fremsende et tilbud fra eneleverandøren."
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Den lokale aktionsgruppes bestyrelse fastsætter inden for den afsatte bevillingsmæssige ramme for ansøgningsrunden, jf. § 7, det tilskud, hver enkelt udvalgte ansøgning skal indstilles til. Ved fastsættelsen af tilskuddet gælder følgende 1) tilskuddet til et projekt skal som minimum udgøre 50.000 kr., 2) tilskuddet kan maksimalt udgøre 50 % af de tilskudsberettigede udgifter, jf. dog nr. 3, 3) tilskud til projekter som vedrører fødevareproduktion, kan maksimalt udgøre 40 % af de tilskudsberettigede udgifter og 4) hvis tilskuddet skal ydes som de minimis-støtte, gælder betingelserne i Kommissionens Forordning (EU) 1407/2013 om anvendelse af artikel 107 og 108 i Traktaten om Den Europæiske funktionsmåde på de minimis støtte."
    },
    {
      "provision_ref": "6:15",
      "chapter": "6",
      "section": "15",
      "content": "§ 15. Den lokale aktionsgruppe skal kvalitetssikre ansøgningsmaterialet, som indstilles til tilsagn om tilskud, inden ansøgninger sendes til Bolig- og Planstyrelsen til legalitetskontrol."
    },
    {
      "provision_ref": "7:16",
      "chapter": "7",
      "section": "16",
      "content": "§ 16. Bolig- og Planstyrelsen træffer efter en legalitetskontrol afgørelse om tilsagn om tilskud eller afgørelse om afslag på baggrund af den prioritering og udvælgelse af ansøgninger, som bestyrelsen for den lokale aktionsgruppe har foretaget efter §§ 11 og 12. Stk. 2. Bolig- og Planstyrelsen fastsætter i forbindelse med afgørelse efter stk. 1, den projektperiode, som projektet skal afvikles indenfor, jf. dog stk. 3. Følgende betingelser gælder for fastsættelsen af projektperioden, jf. dog § 48: 1) Projektperioden kan maksimalt fastsættes til to år. 2) Projektperiodens start kan tidligst fastsættes til den dato, hvor ansøgningen om tilsagn om tilskud er modtaget hos den lokale aktionsgruppe. Stk. 3. Bolig- og Planstyrelsen kan dispensere fra betingelserne i stk. 2, nr. 1, hvis særlige forhold ved projektet gør sig gældende. Stk. 4. Bolig- og Planstyrelsen kan i forbindelse med afgørelse om godkendelse efter stk. 1, træffe afgørelse om, at tilsagnsbeløbet nedsættes eller tilskudsprocenten ændres, hvis der er søgt om tilskud til udgifter, som ikke kan godkendes efter §§ 18-21. Tilskuddet kan ikke forhøjes i forhold til det beløb, som den lokale aktionsgruppe har indstillet. Stk. 5. Bolig- og Planstyrelsen kan i afgørelsen om tilsagn om tilskud fastsætte vilkår for tilsagnet. Stk. 6. Bolig- og Planstyrelsen kan træffe afgørelsen efter stk. 1 som et betinget tilsagn om tilskud. Endeligt tilsagn meddeles først, når alle betingelser er opfyldt."
    },
    {
      "provision_ref": "8:17",
      "chapter": "8",
      "section": "17",
      "content": "§ 17. Bestyrelsen for en lokal aktionsgruppe kan ansøge om tilsagn om tilskud til gennemførelse af et tværnationalt samarbejdsprojekt. Bolig- og Planstyrelsen kan give et foreløbigt tilsagn til gennemførelse af projektet. Stk. 2. Ansøgning om tilsagn om tilskud til gennemførelse af tværnationale samarbejdsprojekter skal vedlægges en samarbejdsaftale. Stk. 3. Bolig- og Planstyrelsen orienterer Europa-Kommissionen om det foreløbige tilsagn til tværnationalt samarbejdsprojekt og udpeger en dansk kontaktperson fra Bolig- og Planstyrelsen for hvert projekt. Stk. 4. Bolig- og Planstyrelsen konsulterer EU’s database for tværnationale samarbejdsprojekter for at sikre, at et tværnationalt samarbejdsprojekt har opnået foreløbig godkendelse af de kompetente myndigheder i de øvrige involverede EU-medlemslande. Stk. 5. Hvis det tværnationale samarbejdsprojekt opnår foreløbig godkendelse fra de kompetente myndigheder i de øvrige involverede EU-medlemslande, kan Bolig- og Planstyrelsen meddele endeligt tilsagn om tilskud til bestyrelsen for den lokale aktionsgruppe til gennemførelse af et tværnationalt samarbejdsprojekt. Hvis det tværnationale samarbejdsprojekt ikke opnår foreløbig godkendelse af de kompetente myndigheder i de øvrige involverede EU-medlemslande inden Bolig- og Planstyrelsens foreløbige tilsagn, bortfalder tilsagnet."
    },
    {
      "provision_ref": "9:18",
      "chapter": "9",
      "section": "18",
      "content": "§ 18. Tilsagn om tilskud efter § 16 er betinget af følgende, jf. dog §§ 19-21: 1) Ansøger har fremsendt materiale som kan anvendes til at dokumentere prisernes rimelighed på alle udgifter på 50.000 kr. eksklusiv moms og derover, jf. dog stk. 2. 2) Projektet gennemføres af den fysiske eller juridiske person, som har søgt om tilskuddet, jf. dog § 23. 3) Ansøger skal overholde EU’s udbudsregler, udbudslovens og tilbudslovens regler, hvis det er relevant for projektet. 4) Ansøger indestår for, at projektet er gennemført, at alle fakturaer er betalt, og slutrapport, jf. § 35, er indsendt til den lokale aktionsgruppe senest 2 måneder efter, projektperioden er udløbet. 5) Ansøger skal informere offentligheden om, at tilskuddet ydes fra Den Europæiske Landbrugsfond for Udvikling af Landdistrikterne, hvis det er relevant for projektet. Ansøger skal herunder sikre at informationen sker i overensstemmelse med bilag III i Kommissionens gennemførelsesforordning (EU) nr. 808/2014 af 17. juli 2014 og bilag III i Kommissionens gennemførelsesforordning (EU) 2016/669. Stk. 2. Bolig- og Planstyrelsen kan dispensere fra kravet i stk. 1, nr. 1, hvis der alene findes én leverandør af den konkrete vare eller tjenesteydelse. Stk. 3. Bolig- og Planstyrelsen kan i afgørelsen om tilsagn om tilskud fastsætte supplerende betingelser for tilsagnet."
    },
    {
      "provision_ref": "10:19",
      "chapter": "10",
      "section": "19",
      "content": "§ 19. Bolig- og Planstyrelsen godkender i forbindelse med afgørelse om tilsagn om tilskud, jf. § 16, de tilskudsberettigede udgifter i projektet. Stk. 2. Udgifter kan godkendes som tilskudsberettigede, hvis de er nødvendige for at gennemføre projektet og direkte relaterede til projektet, jf. dog § 23. Tilskudsberettigede udgifter kan omfatte: 1) Køb og leje af materialer, maskiner, udstyr. 2) Leje af lokaler. 3) Løn til medarbejdere ansat i projektet for en arbejdsindsats, som er direkte relateret til projektet. Lønudgiften kan indeholde op til 15 % overhead, jf. dog § 20. 4) Rejseudgifter direkte relateret til projektet, når rejsen udføres af projektholder eller ansatte medarbejdere i projektet. Rejseudgiften skal være billigst muligt. Udgifter til transport i egen bil støttes med tilskud, som svarer til kørselsgodtgørelse i henhold til statens laveste takst på tidspunktet for kørslen. 5) Driftsudgifter, herunder husleje, hvis tilsagn om tilskud er meddelt i henhold til § 3, stk. 1, nr. 1. 6) Immaterielle investeringer, herunder computersoftware, patentrettigheder, licenser, ophavsret og varemærker. 7) Bygge- og anlægsopgaver. 8) Udgifter vedrørende forberedelse og fremme af samarbejde. 9) Testaktiviteter m.v., der ligger forud for udviklingsaktiviteter. 10) Udgifter til udvikling af nye maskiner, udstyr mv. 11) Formidling af information, herunder reklame og markedsføring mv. 12) Honorar for bistand fra ekstern konsulent under nr. 6-11, herunder honorarer til arkitekter, ingeniører og konsulenter til rådgivning, gennemførelse af udbud, projektledelse, formidling mv. 13) Andre omkostninger, som er af væsentlig betydning for gennemførelsen af projektet. Stk. 3. Bolig- og Planstyrelsen kan fastsætte standardomkostninger for tilskudsberettigede udgifter."
    },
    {
      "provision_ref": "10:20",
      "chapter": "10",
      "section": "20",
      "content": "§ 20. Tilskudsberettigede lønudgifter, jf. § 19, stk. 2, nr. 3, kan godkendes inden for følgende kategorier: 1) Almindeligt kontor- og servicearbejde kan godkendes som en tilskudsberettiget udgift med maksimal timepris på 292 kr./timen. 2) Arbejde, der forudsætter viden på mellemniveau for teknisk arbejde inden for videnskab i ingeniørvirksomhed, skibs- og luftfart, forretningsservice, økonomi, administration og salg, jura, samfundsvidenskab, kultur, information og kommunikationsteknikerarbejde kan godkendes som en tilskudsberettiget udgift med maksimal timepris på 351 kr./timen. 3) Arbejde, som forudsætter viden på højt niveau inden for inden for naturvidenskab, ingeniør, økonomi, administration, jura, samfundsvidenskab kan godkendes som en tilskudsberettiget udgift med maksimal timepris på 386 kr./timen. 4) Almindeligt ledelsesarbejde inden for administration, erhvervsorienterende funktioner og produktions- og servicevirksomhed kan godkendes som en tilskudsberettiget udgift med maksimal timepris på 560 kr./timen. 5) Alle lønudgifter skal dokumenteres ved løndokumentation. Stk. 2. Bolig- og Planstyrelsen kan fastsætte generelle rammer for timeprisen for løn for projektansatte medarbejdere."
    },
    {
      "provision_ref": "10:21",
      "chapter": "10",
      "section": "21",
      "content": "§ 21. Bolig- og Planstyrelsen kan godkende, at udgifter til frivilligt, ulønnet arbejde indgår som en del af finansieringen af projektet med 100 kr. pr. time, jf. dog stk. 2. Stk. 2. Det er en betingelse for godkendelsen efter stk. 1, at 1) projektet har et almennyttigt formål under et tema anført i § 4, nr. 1-3, 2) det frivillige, ulønnede arbejde er nødvendigt for at gennemføre projektet og er direkte relateret til projektet, og 3) det samlede tilskudsbeløb til projektet ikke overstiger de samlede reelt afholdte udgifter til projektet."
    },
    {
      "provision_ref": "11:22",
      "chapter": "11",
      "section": "22",
      "content": "§ 22. Der kan ikke ydes tilskud til: 1) Udgifter, som tilsagnshaver har afholdt, inden ansøgning om tilskud er modtaget hos den lokale aktionsgruppe, jf. § 10. 2) Udgifter i form af naturalydelser, bortset fra frivilligt arbejde, der udføres i forbindelse med almennyttige projekter, jf. § 21. 3) Udgifter til leasing af udstyr og materiel. 4) Udgifter, hvortil der gives andre EU-tilskud. 5) Udgifter vedrørende aktiviteter, som tilsagnshaver er forpligtet til at gennemføre i medfør af anden lovgivning, herunder gebyrer. 6) Finansierings-, revisions-, advokat- og pengeinstitutomkostninger, medmindre disse skyldes krav fra Bolig- og Planstyrelsen. 7) Moms, medmindre denne endeligt bæres af tilsagnshaver. 8) Køb af fast ejendom, herunder køb af jord. 9) Driftsudgifter, herunder husleje, medmindre Bolig- og Planstyrelsen har meddelt tilsagn om tilskud er i henhold til § 3, nr. 1. 10) Simple genanskaffelser. 11) Udgifter forbundet med primær landbrugsproduktion. 12) Udgifter, som tilsagnshaver kan få refunderet, fx pant på emballage og transportpaller."
    },
    {
      "provision_ref": "12:23",
      "chapter": "12",
      "section": "23",
      "content": "§ 23. Tilsagnshaver skal søge om at få ændret tilsagnet om tilskud til projektet i følgende tilfælde: 1) Projektets samlede budget eller mindst en udgiftspost i budgettet skal ændres mere end 10 % i forhold til det seneste budget, Bolig-og Planstyrelsen har godkendt. 2) Projektet skal overdrages til en anden fysisk eller juridisk person. 3) Den godkendte projektperiode skal forlænges. 4) Projektet på anden måde ændres væsentligt."
    },
    {
      "provision_ref": "12:24",
      "chapter": "12",
      "section": "24",
      "content": "§ 24. Ansøgning om ændring af tilsagn om tilskud, jf. § 23, skal sendes til den lokale aktionsgruppe i det område, hvor projektet gennemføres. Ansøgningen skal ske digitalt på den måde, som angives på Bolig- og Planstyrelsens hjemmeside. Stk. 2. Hvis ændringen skal ske i den godkendte projektperiode, skal ansøgningen være modtaget hos den lokale aktionsgruppe inden udløbet af den projektperiode, som er fastsat i tilsagnet om tilskud, jf. § 16, stk. 2, eller i en senere ændring af tilsagnet. Stk. 3. Hvis ændringen skal ske efter den godkendte projektperiodes udløb, (gælder kun ved projektoverdragelse), skal ansøgningen være modtaget hos den lokale aktionsgruppe inden ændringen igangsættes."
    },
    {
      "provision_ref": "12:25",
      "chapter": "12",
      "section": "25",
      "content": "§ 25. Tilsagnshaver kan igangsætte ændringen for egen regning og risiko, når ansøgningen om ændringen af tilsagnet om tilskud er modtaget hos den lokale aktionsgruppe."
    },
    {
      "provision_ref": "12:26",
      "chapter": "12",
      "section": "26",
      "content": "§ 26. Bestyrelsen for den lokale aktionsgruppe vurderer ansøgninger om ændringer af tilsagn om tilskud, som er modtaget efter § 24, og indstiller ansøgningerne til godkendelse eller afslag hos Bolig- og Planstyrelsen, jf. dog stk. 2. Stk. 2. Det er en betingelse for, at en ansøgning om ændring af tilsagn om tilskud til et projekt kan indstilles til godkendelse, at 1) projektet skal gennemføres i den lokale aktionsgruppes område, eller kommer en lokal aktionsgruppes område til gode, 2) det overordnede formål med projektet, som er godkendt i tilsagnet om tilskud, jf. § 16, ikke ændres, 3) det ansøgte projekt ligger inden for rammerne af den lokale aktionsgruppes udviklingsstrategi, 4) projektet fortsat skal gennemføres af en virksomhed, fysisk person, forening eller myndighed omfattet af § 8, stk. 1-4, 5) hvis tilskuddet skal ydes som de minimis-støtte, gælder betingelserne i Kommissionens Forordning (EU) 1407/2013 om anvendelse af artikel 107 og 108 i Traktaten om Den Europæiske funktionsmåde på de minimis-støtte, 6) ansøger har fremsendt materiale som kan anvendes til at dokumentere prisernes rimelighed på alle udgifter på 50.000 kr. eksklusiv moms og derover, jf. dog nr. 7, og 7) hvis ansøger kan godtgøre, at der alene findes én leverandør af den konkrete vare eller tjenesteydelse, skal ansøger alene fremsende et tilbud fra eneleverandøren."
    },
    {
      "provision_ref": "12:27",
      "chapter": "12",
      "section": "27",
      "content": "§ 27. Den lokale aktionsgruppe skal kvalitetssikre ansøgninger og indholdet, som indstilles til tilsagn om tilskud, inden ansøgninger sendes til Bolig- og Planstyrelsen til legalitetskontrol"
    },
    {
      "provision_ref": "12:28",
      "chapter": "12",
      "section": "28",
      "content": "§ 28. Bolig- og Planstyrelsen træffer efter en legalitetskontrol afgørelse om at godkende eller afvise en ændring af tilsagnet om tilskud til et projekt på baggrund af den lokale aktionsgruppes indstilling, jf. § 26. Stk. 2. Ved godkendelse af nye udgifter i en afgørelse om ændring af tilsagnet efter stk. 1, finder §§ 18-22 tilsvarende anvendelse. Stk. 3. Bolig- og Planstyrelsen fastsætter i afgørelsen om godkendelse efter stk. 1 den dato, som ændringen skal have virkning fra. Stk. 4. Bolig- og Planstyrelsen kan i forbindelse med afgørelse om godkendelse efter stk. 1, træffe afgørelse om, at tilsagnsbeløbet nedsættes eller tilskudsprocenten ændres, herunder hvis ændringen af tilsagnet medfører ændringer i projektets aktiviteter eller budget eller udgifter ikke godkendes efter §§ 18-22. Stk. 5. Bolig- og Planstyrelsen kan i forbindelse med afgørelse efter stk. 1, fastsætte vilkår."
    },
    {
      "provision_ref": "13:29",
      "chapter": "13",
      "section": "29",
      "content": "§ 29. Tilsagnshaver kan søge om at få udbetalt en rate af tilskuddet i løbet af projektperioden, hvis 1) projektet er omfattet af § 2, nr. 1, 2) Bolig- og Planstyrelsens tilsagn om tilskud til projektet udgør mindst 200.000 kroner og 3) raten udgør mindst 20 % og maksimalt 80 % af det samlede tilsagnsbeløb. Stk. 2. Det er en betingelse for at søge om en rate efter stk. 1, at tilsagnshaver har afholdt støtteberettigede udgifter, som mindst svarer til det beløb, der søges udbetalt."
    },
    {
      "provision_ref": "13:30",
      "chapter": "13",
      "section": "30",
      "content": "§ 30. Ansøgning om udbetaling af en rate af tilskuddet, jf. § 29, skal være modtaget hos den lokale aktionsgruppe inden projektperiodens udløb. Ansøgningen skal sendes digitalt til den lokale aktionsgruppe på den måde, som angives på Bolig- og Planstyrelsens hjemmeside. Stk. 2. Ansøgningen, jf. stk. 1, skal indeholde følgende for de udgifter, som raten vedrører: 1) Opgørelse over de afholdte udgifter i projektet. 2) Dokumentation for de afholdte udgifter, herunder fakturaer, betalingsdokumentation, lønsedler mv. Dokumentationen skal være dateret og udspecificeret, så alle udgifter kan henføres til en tilskudsberettiget og nødvendig udgift i projektet. 3) Hvis udgifterne er omfattet af EU’s udbudsregler, udbudsloven eller tilbudsloven, skal ansøgningen indeholde dokumentation for, at disse regler er overholdt. 4) Hvis udstyr, maskiner mv. er købt brugt, skal ansøgningen indeholde dokumentation for, at der ikke de sidste syv år er ydet offentligt tilskud, herunder EU-tilskud, til udstyret, maskinen mv. 5) Dokumentation for, at offentligheden er informeret om, at tilskuddet ydes fra Den Europæiske Landbrugsfond for Udvikling af Landdistrikterne, jf. § 18, nr. 5. 6) Anden dokumentation, som er relevant for Bolig- og Planstyrelsens behandling af ansøgningen. 7) Ved udgifter afholdt i fremmed valuta anvendes vekselkursen på den dag, udgiften er betalt."
    },
    {
      "provision_ref": "13:31",
      "chapter": "13",
      "section": "31",
      "content": "§ 31. Den lokale aktionsgruppe besigtiger projektet, hvis tilsagnshaver har søgt om at få udbetalt en rate af tilskuddet på mindst 100.000 kr. Stk. 2. Den lokale aktionsgruppe udarbejder en rapport over besigtigelsen. Skabelon til besigtigelsesrapporten findes på Bolig- og Planstyrelsens hjemmeside."
    },
    {
      "provision_ref": "13:32",
      "chapter": "13",
      "section": "32",
      "content": "§ 32. Den lokale aktionsgruppe sender en indstilling til Bolig- og Planstyrelsen om udbetaling af tilskud eller afslag. Indstillingen skal være vedlagt 1) tilsagnshavers ansøgning om udbetaling af tilskud, jf. § 30, stk. 1-2, og 2) den lokale aktionsgruppes rapport over besigtigelsen, jf. § 31, stk. 2, hvis projektet er besigtiget."
    },
    {
      "provision_ref": "13:33",
      "chapter": "13",
      "section": "33",
      "content": "§ 33. Bolig- og Planstyrelsen træffer afgørelse om udbetaling af en rate af tilskuddet eller afslag på baggrund af den lokale aktionsgruppes indstilling og dokumentationen nævnt i § 32, nr. 1-2. Stk. 2. Bolig- og Planstyrelsen kan dispensere fra kravet om dokumentation i § 30, stk. 2, nr. 2, hvis det kan underbygges af dokumenter med tilsvarende bevisværdi, at tilsagnshaver har afholdt udgifterne i projektet. Stk. 3. Bolig- og Planstyrelsen kan i forbindelse med afgørelse efter stk. 1 nedsætte tilskuddet, jf. § 41, stk. 1-2."
    },
    {
      "provision_ref": "13:34",
      "chapter": "13",
      "section": "34",
      "content": "§ 34. Tilskuddet udbetales til projektholders NemKonto."
    },
    {
      "provision_ref": "14:35",
      "chapter": "14",
      "section": "35",
      "content": "§ 35. Tilsagnshaver skal senest 2 måneder efter projektperiodens afslutning fremsende en slutrapport til den lokale aktionsgruppe, jf. dog stk. 2. Rapporten skal indeholde en redegørelse for de aktiviteter, der er gennemført ved projektet og for projektets effekter. Stk. 2. Hvis tilsagnshaver søger om udbetaling af tilskud, når projektet er afsluttet jf. § 36, skal slutrapporten fremsendes sammen med denne ansøgning. Stk. 3. Bolig- og Planstyrelsen kan efter begrundet ansøgning fra tilsagnshaver meddele dispensation fra fristen for at indsende slutrapporten, jf. stk. 1."
    },
    {
      "provision_ref": "14:36",
      "chapter": "14",
      "section": "36",
      "content": "§ 36. Tilsagnshaver kan søge om at få udbetalt tilskud, når projektet er afsluttet. Ansøgningen skal være modtaget hos den lokale aktionsgruppe senest 2 måneder efter projektperiodens afslutning. Ansøgningen skal sendes digitalt til den lokale aktionsgruppe på den måde, som angives på Bolig- og Planstyrelsens hjemmeside. Stk. 2. Ansøgningen, jf. stk. 1, skal indeholde følgende: 1) Slutrapport, jf. § 35. 2) Opgørelse over alle afholdte udgifter i projektet. 3) Dokumentation for de afholdte udgifter, herunder fakturaer, betalingsdokumentation, lønsedler mv. Dokumentationen skal være dateret og udspecificeret, så alle udgifter kan henføres til en tilskudsberettiget og nødvendig udgift i projektet. 4) Dokumentation for anden offentlig medfinansiering, hvis projektet finansieres af andet offentligt tilskud. 5) Dokumentation for, at alle nødvendige offentlige tilladelser er indhentet. 6) Hvis udgifter i projektet er omfattet af EU’s udbudsregler, udbudsloven eller tilbudsloven, skal ansøgningen indeholde dokumentation for, at disse regler er overholdt. 7) Hvis udstyr, maskiner mv. er købt brugt, skal ansøgningen indeholde dokumentation for, at der ikke de sidste syv år er ydet offentligt tilskud til udstyret, maskinen mv. 8) Dokumentation for, at offentligheden er informeret om, at tilskuddet ydes fra Den Europæiske Landbrugsfond for Udvikling af Landdistrikterne, jf. § 18, nr. 5. 9) Anden dokumentation, som er relevant for Bolig- og Planstyrelsens behandling af ansøgningen. 10) Ved udgifter afholdt i fremmed valuta anvendes vekselkursen på den dag, udgiften er betalt. Stk. 3. Bolig- og Planstyrelsen kan efter begrundet ansøgning fra tilsagnshaver meddele dispensation fra fristen for at indsende ansøgning, jf. stk. 1."
    },
    {
      "provision_ref": "14:37",
      "chapter": "14",
      "section": "37",
      "content": "§ 37. Den lokale aktionsgruppe besigtiger projektet, hvis tilsagnshaver har søgt om at få udbetalt tilskud på mindst 100.000 kr. Stk. 2. Den lokale aktionsgruppe udarbejder en rapport over besigtigelsen. Skabelon til besigtigelsesrapporten findes på Bolig- og Planstyrelsens hjemmeside."
    },
    {
      "provision_ref": "14:38",
      "chapter": "14",
      "section": "38",
      "content": "§ 38. Projektet indstilles af den lokale aktionsgruppe til udbetaling af tilskud eller til afslag hos Bolig- og Planstyrelsen. Indstillingen skal indeholde 1) tilsagnshavers ansøgning om udbetaling af tilskud, jf. § 36, stk. 1-3, og 2) den lokale aktionsgruppes rapport over besigtigelsen, jf. § 37, stk. 2, hvis projektet er besigtiget. Stk. 2. Indstillingen efter stk. 1, skal være modtaget hos Bolig- og Planstyrelsen senest 3 måneder efter projektets afslutning. Stk. 3. Bolig- og Planstyrelsen kan efter begrundet ansøgning fra den lokale aktionsgruppe meddele dispensation fra fristen anført i stk. 2."
    },
    {
      "provision_ref": "14:39",
      "chapter": "14",
      "section": "39",
      "content": "§ 39. Bolig- og Planstyrelsen træffer afgørelse om udbetaling af tilskuddet eller afslag på baggrund af den lokale aktionsgruppes indstilling og dokumentationen nævnt i § 38, stk.1, nr. 1-2. Stk. 2. Bolig- og Planstyrelsen kan dispensere fra kravet om dokumentation i § 36, stk. 2, nr. 3, hvis det kan underbygges af dokumenter med tilsvarende bevisværdi, at tilsagnshaver har afholdt udgifterne i projektet. Stk. 3. Bolig- og Planstyrelsen kan i forbindelse med afgørelse efter stk. 1 nedsætte tilskuddet, jf. § 41, stk. 1-2."
    },
    {
      "provision_ref": "14:40",
      "chapter": "14",
      "section": "40",
      "content": "§ 40. Tilskuddet udbetales til projektholders NemKonto."
    },
    {
      "provision_ref": "15:41",
      "chapter": "15",
      "section": "41",
      "content": "§ 41. Bolig- og Planstyrelsen kan nedsætte tilskuddet, hvis styrelsen vurderer, at 1) projektet har modtaget mere i offentligt tilskud, herunder EU-tilskud, end der har været tilskudsberettigede udgifter i projektet. 2) reglerne i EU᾽s udbudsregler eller reglerne i tilbuds- eller udbudsloven ikke er overholdt, 3) tilsagnshaver ikke har informeret offentligheden om, at tilskuddet ydes fra Den Europæiske Landbrugsfond for Udvikling af Landdistrikterne, jf. § 18, nr. 5, herunder hvis informationen i væsentligt omfang er mangelfuld. 4) tilsagnshaver har søgt om udbetaling af tilskud til udgifter, der ikke er tilskudsberettigede, og det søgte beløb overstiger det beløb, tilsagnshaveren er berettiget til med 10 % eller mere. Nedsættelsen af tilskuddet udgør forskellen mellem det beløb, tilsagnshaver anmoder om, og det beløb tilsagnshaver er berettiget til. 5) Varer eller ydelser til projektet er leveret af leverandører, som ikke er uafhængige af tilsagnshaver eller andre leverandører til projektet. Stk. 2. Nedsættelse af tilskud vil blive fastsat ud fra følgende vurdering 1) art og grovhed af overtrædelsen eller manglen og 2) det eventuelle økonomiske tab for Den Europæiske Landbrugsfond for Udvikling af Landdistrikterne (ELFUL), der vurderes at være forbundet med overtrædelsen eller manglen. Stk. 3. Bolig- og Planstyrelsen kan undlade at nedsætte tilskuddet efter stk. 1, nr. 4, hvis tilsagnshaver ikke selv er skyld i, at der er søgt for meget i tilskud."
    },
    {
      "provision_ref": "15:42",
      "chapter": "15",
      "section": "42",
      "content": "§ 42. Bolig- og Planstyrelsen modregner indtægter i projektperioden, som kan henføres direkte til projektet, hvis projektet har fået tilsagn om tilskud til et rammeprojekt efter § 2, nr. 2. Stk. 2. Bolig- og Planstyrelsen modregner summen af indtægterne i projektperioden i de samlede tilskudsberettigede projektudgifter."
    },
    {
      "provision_ref": "16:43",
      "chapter": "16",
      "section": "43",
      "content": "§ 43. Tilsagnshaver skal opretholde produktive investeringer, der er ydet tilskud til, i fem år fra datoen for den afsluttende udbetaling af tilskuddet, jf. dog stk. 2. Stk. 2. Hvis tilsagnshaver er en mikrovirksomhed eller lille virksomhed, skal tilsagnshaver opretholde produktive investeringer, der er ydet tilskud til, i tre år fra datoen for den afsluttende udbetaling af tilskuddet."
    },
    {
      "provision_ref": "16:44",
      "chapter": "16",
      "section": "44",
      "content": "§ 44. Tilsagnshaver skal opbevare alle bilag vedrørende projektet i 5,5 år fra datoen for den afsluttende udbetaling af tilskuddet. jf. dog stk. 2. Stk. 2. Hvis tilskuddet ydes som de minimis-støtte, skal tilsagnshaver opbevare regnskabsbilag, som er relevante for de minimis-støtten, i 10 skatteår fra datoen for udbetaling af tilskuddet."
    },
    {
      "provision_ref": "17:45",
      "chapter": "17",
      "section": "45",
      "content": "§ 45. Tilsagnshaver er i hele perioden, hvor betingelserne for tilsagn om tilskud gælder, forpligtet til uden ugrundet ophold at give Bolig- og Planstyrelsen meddelelse om forhold, der kan medføre bortfald af tilsagnet eller tilbagebetaling af udbetalt tilskud efter § 33 og § 39. Stk. 2. Tilsagnshaver skal i hele perioden, hvor betingelserne for tilsagn om tilskud gælder, på forlangende afgive en erklæring til Bolig- og Planstyrelsen om, hvorvidt betingelserne for tilsagnet fortsat er opfyldet."
    },
    {
      "provision_ref": "18:46",
      "chapter": "18",
      "section": "46",
      "content": "§ 46. Bolig- og Planstyrelsen foretager kontrol af godkendte, afsluttede projekter , jf. dog stk. 3, § 31 og § 37. Stk. 2. Bolig- og Planstyrelsen kan til brug for kontrollen efter stk. 1 indhente oplysninger fra andre myndigheder i nødvendigt omfang. Stk. 3. Landbrugsstyrelsen eller andre, kan efter aftale med Bolig- og Planstyrelsen, varetage kontrollen nævnt i stk. 1."
    },
    {
      "provision_ref": "19:47",
      "chapter": "19",
      "section": "47",
      "content": "§ 47. Tilsagn om tilskud bortfalder, hvis 1) betingelserne for tilsagn om tilskud ikke er opfyldt, 2) slutrapporten ikke er modtaget rettidigt hos den lokale aktionsgruppe, jf. § 35, 3) tilsagnshaver har afgivet urigtige eller vildledende oplysninger eller har fortiet oplysninger af betydning for sagens afgørelse, 4) projektet ikke gennemføres i overensstemmelse med tilsagnet, 5) tilsagnshaver tilsidesætter sine pligter, eller 6) tilsagnshaver ikke overholder sin underretningspligt efter § 45. Stk. 2. I de i stk. 1, nævnte tilfælde træffer Bolig- og Planstyrelsen afgørelse om tilbagebetaling af tilskud. Ved opgørelse af et tilbagebetalingskrav tillægges der renter. Rentetillægget beregnes fra tidspunktet for meddelelse af tilbagebetalingskravet til tilbagebetaling sker og med den i lov om renter ved forsinket betaling m.v. (Renteloven) fastsatte referencesats med tillæg. Rentetillægget udgør dog mindst 50 kr."
    },
    {
      "provision_ref": "20:48",
      "chapter": "20",
      "section": "48",
      "content": "§ 48. Bolig- og Planstyrelsen kan af hensyn til afslutning af en programperiode for Landdistriktsprogrammet fastsætte følgende frister: 1) Sidste frist for, hvornår de lokale aktionsgrupper senest kan indstille projekter til tilsagn om tilskud. 2) Sidste frist for, hvornår alle projekter skal være afsluttet. Stk. 2. Fristerne offentliggøres på Bolig- og Planstyrelsens hjemmeside."
    },
    {
      "provision_ref": "21:49",
      "chapter": "21",
      "section": "49",
      "content": "§ 49. Bekendtgørelsen træder i kraft den 1. januar 2022. Stk. 2. Bekendtgørelse nr. 64 af 25. januar 2020 om tilskud til projekter vedrørende job- og vækstskabende erhvervsudvikling, forbedring af rammevilkårene i landdistrikterne samt job- og vækstskabende projekter i fiskeriområder ophæves, jf. dog stk. 3. Stk. 3. Bekendtgørelse nr. 64 af 25. januar 2020 om tilskud til projekter vedrørende job- og vækstskabende erhvervsudvikling, forbedring af rammevilkår i landdistrikterne samt job- og vækstskabende projekter i fiskeriområder finder fortsat anvendelse på sager, hvor tilskuddet er endeligt udbetalt, og der hvor tilskuddet ikke er endeligt udbetalt, jf. dog stk. 4 og stk. 5. Stk. 4. § 13, stk. 1, nr. 10, i bekendtgørelse nr. 64 af 25. januar 2020 finder ikke anvendelse i de sager, der er omfattet af stk. 3. I stedet for finder § 43 i denne bekendtgørelse anvendelse. Stk. 5. § 13 stk. 1, nr. 11, i bekendtgørelse nr. 64 af 25. januar 2020 finder ikke anvendelse i de sager, der er omfattet af stk. 3. I stedet for finder § 44 i denne bekendtgørelse anvendelse."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Formålet med bekendtgørelsen er at fastsætte rammerne for tildeling af tilskud til projekter, som vedrører job- og vækstskabende erhvervsudvikling i udpegede landdistrikter og til projekter, som forbedrer rammevilkårene i udpegede landdistrikter.",
      "valid_from": "2021-12-08",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Bolig- og Planstyrelsen kan yde tilskud til følgende typer projekter, jf. dog §§ 3-4: 1) Erhvervsprojekter, som har til formål at fremme vækst og etablere nye arbejdspladser i udpegede landdistrikter. 2) Rammeprojekter, som har til formål at styrke rammevilkårene i udpegede landdistrikter, særligt med henblik på at fremme bosætning.",
      "valid_from": "2021-12-08",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Tilskud til erhvervsprojekter omfattet af § 2, nr. 1, kan ydes inden for følgende temaer: 1) Etablering og udvikling af små virksomheder og mikrovirksomheder. 2) Erhvervssamarbejde. 3) Innovation.",
      "valid_from": "2021-12-08",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Tilskud til rammeprojekter efter § 2, nr. 2, kan ydes til almennyttige projekter inden for følgende temaer: 1) Basale servicefaciliteter. 2) Fornyelse i landsbyer. 3) Innovation.",
      "valid_from": "2021-12-08",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. I denne bekendtgørelse forstås ved: 1) LEADER metoden: Grundprincippet for LEADER metoden er, at lokale partnerskaber i form af lokale aktionsgrupper på baggrund af lokalkendskab og lokale netværk kan gennemføre lokale strategier og innovative projekter ud fra en bottom-up strategi med bedre resultater end en centraliseret indsats vil kunne. 2) Lokale aktionsgrupper: Lokale aktionsgrupper (LAG) i udpegede landdistrikter, (LAG-områder) jf. bilag 1. 3) Plan for samarbejde: En beskrivelse af formålet med projektet, herunder en finansieringsplan, de forventede resultater, samarbejdsaktiviteter og samarbejdspartnerne. 4) Primær produktion af produkter fra landbrugssektoren: Produktion af landbrugsprodukter omfattet af bilag I til Traktaten om Den Europæiske Unions funktionsmåde (TEUF) med undtagelse af fiskeri- og akvakulturprodukter, som ikke har været genstand for forarbejdning. Forberedelse til første salg betragtes som primær produktion. 5) Små virksomheder og mikrovirksomheder: Virksomheder med færre end 50 ansatte, og hvor enten den årlige omsætning ikke overstiger 10 mio. euro eller den årlige samlede balance ikke overstiger 43 mio. euro. 6) Udpegede landdistrikter (LAG-områder): Områder, som er udpeget af Indenrigs- og Boligministeren. Områderne er gengivet i bilag 1. 7) Udviklingsstrategi: En lokal aktionsgruppes individuelle vision og målsætninger for udvikling af det lokale område. Udviklingsstrategien indeholder retningslinjerne for, hvilke typer projekter, aktionsgruppen ønsker at indstille til tilsagn om tilskud. Strategien tager udgangspunkt i de udfordringer og muligheder, som findes i det område, hvor den enkelte lokale aktionsgruppe er udpeget.",
      "valid_from": "2021-12-08",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Tildelingen af tilskud gennemføres som lokalt styret udvikling (LEADER) med lokale aktionsgrupper i de udpegede landdistrikter.",
      "valid_from": "2021-12-08",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. De bevillingsmæssige rammer for de lokale aktionsgrupper udgøres af midler fra Bolig- og Planstyrelsen og EU, jf. dog stk. 2. Stk. 2. Bolig- og Planstyrelsen bestemmer, hvordan de lokale aktionsgrupper skal udnytte de bevillingsmæssige rammer, herunder kan Bolig- og Planstyrelsen 1) udmelde rammer, der alene omfatter EU-midler. Inden for disse rammer kan bestyrelsen for den lokale aktionsgruppe indstille projekter, der medfinansieres af andre offentlige nationale midler, 2) fastsætte antallet af ansøgnings- og indstillingsrunder pr. år, og 3) fastsætte antallet af sager, der kan indstilles til Bolig- og Planstyrelsen i hver runde.",
      "valid_from": "2021-12-08",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Tilskud til projekter efter § 2, nr. 1-2, kan søges af 1) små virksomheder og mikrovirksomheder, 2) fysiske personer, 3) foreninger og 4) myndigheder og institutioner, jf. dog stk. 2. Stk. 2. Der kan ikke ydes tilskud til projekter, der vedrører opgaver, som offentlige myndigheder normalt skal varetage.",
      "valid_from": "2021-12-08",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Ansøgning om tilsagn om tilskud skal sendes til den lokale aktionsgruppe i det område, hvor projektet skal gennemføres. Ansøgningen skal ske digitalt på den måde, som angives på Bolig- og Planstyrelsens hjemmeside. Stk. 2. Ansøgningen om tilsagn om tilskud skal indeholde følgende: 1) Ansøgningsskema, som er udfyldt med de påkrævede oplysninger, herunder oplysninger om den, som ansøger, projektbeskrivelse, projektets beliggenhed, overslag over udgiftsposter og samlet budget for det projekt, der søges tilskud til. 2) Redegørelse for, hvordan projektet bidrager til opfyldelse af målsætningerne i den lokale aktionsgruppes godkendte udviklingsstrategi. 3) Forretningsplan, hvis projektet vedrører etablering og udvikling af små virksomheder og mikrovirksomheder, jf. § 3 nr. 1. 4) Samarbejdsaftaler og plan for samarbejdet, hvis der søges om tilsagn om tilskud til erhvervssamarbejde, jf. § 3, nr. 2. 5) Erklæring om tidligere modtaget de minimis-støtte, hvis projektet falder ind under statsstøttereglerne, jf. § 14, stk 1, nr. 4",
      "valid_from": "2021-12-08",
      "valid_to": null
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Ansøger kan igangsætte projektet for egen regning og risiko, når ansøgning om tilskud er modtaget hos den lokale aktionsgruppe.",
      "valid_from": "2021-12-08",
      "valid_to": null
    },
    {
      "provision_ref": "6:11",
      "chapter": "6",
      "section": "11",
      "content": "§ 11. Bestyrelsen for den lokale aktionsgruppe vurderer, om ansøgningerne ligger inden for rammerne af den lokale udviklingsstrategi, og tildeler hver enkelt ansøgning point på grundlag af prioriteringskriterier. Stk. 2. Bolig- og Planstyrelsen fastsætter prioriteringskriterierne, jf. stk. 1.",
      "valid_from": "2021-12-08",
      "valid_to": null
    },
    {
      "provision_ref": "6:12",
      "chapter": "6",
      "section": "12",
      "content": "§ 12. Bestyrelsen for den lokale aktionsgruppe udvælger inden for den afsatte bevillingsmæssige ramme, jf. § 7, de ansøgninger, som har fået den højeste pointscore. Bestyrelsen indstiller de udvalgte ansøgninger til Bolig- og Planstyrelsen til afgørelse om tilsagn om tilskud, jf. dog § 13. Stk. 2. Bestyrelsen for den lokale aktionsgruppe træffer afgørelse om afslag på de ansøgninger, som bestyrelsen ikke har indstillet til tilsagn om tilskud.",
      "valid_from": "2021-12-08",
      "valid_to": null
    },
    {
      "provision_ref": "6:13",
      "chapter": "6",
      "section": "13",
      "content": "§ 13. Det er en betingelse for, at en ansøgning kan indstilles til Bolig- og Planstyrelsen til tilsagn om tilskud, at 1) projektet skal gennemføres i den lokale aktionsgruppes område, eller kommer aktionsgruppens område til gode, 2) projektets formål er omfattet af § 2, nr. 1-2, og kan placeres inden for et af temaerne i § 3, nr. 1-3 eller § 4, nr. 1-3, 3) hvis projektet søges som et rammeprojekt efter § 2, nr. 2 og § 4, stk. 1-3, skal projektet have almennyttig karakter, 4) det ansøgte projekt ligger inden for rammerne af den lokale aktionsgruppes udviklingsstrategi, 5) projektet skal gennemføres af en virksomhed, fysisk person, forening eller myndighed omfattet af § 8, stk. 1-2, 6) projektets samlede udgifter mindst udgør 100.000 kr., 7) Ansøger har fremsendt materiale som kan anvendes til at dokumentere prisernes rimelighed på alle udgifter på 50.000 kr. eksklusiv moms og derover, jf. dog nr. 8, og 8) hvis ansøger kan godtgøre, at der alene findes én leverandør af den konkrete vare eller tjenesteydelse, skal ansøger alene fremsende et tilbud fra eneleverandøren.",
      "valid_from": "2021-12-08",
      "valid_to": null
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Den lokale aktionsgruppes bestyrelse fastsætter inden for den afsatte bevillingsmæssige ramme for ansøgningsrunden, jf. § 7, det tilskud, hver enkelt udvalgte ansøgning skal indstilles til. Ved fastsættelsen af tilskuddet gælder følgende 1) tilskuddet til et projekt skal som minimum udgøre 50.000 kr., 2) tilskuddet kan maksimalt udgøre 50 % af de tilskudsberettigede udgifter, jf. dog nr. 3, 3) tilskud til projekter som vedrører fødevareproduktion, kan maksimalt udgøre 40 % af de tilskudsberettigede udgifter og 4) hvis tilskuddet skal ydes som de minimis-støtte, gælder betingelserne i Kommissionens Forordning (EU) 1407/2013 om anvendelse af artikel 107 og 108 i Traktaten om Den Europæiske funktionsmåde på de minimis støtte.",
      "valid_from": "2021-12-08",
      "valid_to": null
    },
    {
      "provision_ref": "6:15",
      "chapter": "6",
      "section": "15",
      "content": "§ 15. Den lokale aktionsgruppe skal kvalitetssikre ansøgningsmaterialet, som indstilles til tilsagn om tilskud, inden ansøgninger sendes til Bolig- og Planstyrelsen til legalitetskontrol.",
      "valid_from": "2021-12-08",
      "valid_to": null
    },
    {
      "provision_ref": "7:16",
      "chapter": "7",
      "section": "16",
      "content": "§ 16. Bolig- og Planstyrelsen træffer efter en legalitetskontrol afgørelse om tilsagn om tilskud eller afgørelse om afslag på baggrund af den prioritering og udvælgelse af ansøgninger, som bestyrelsen for den lokale aktionsgruppe har foretaget efter §§ 11 og 12. Stk. 2. Bolig- og Planstyrelsen fastsætter i forbindelse med afgørelse efter stk. 1, den projektperiode, som projektet skal afvikles indenfor, jf. dog stk. 3. Følgende betingelser gælder for fastsættelsen af projektperioden, jf. dog § 48: 1) Projektperioden kan maksimalt fastsættes til to år. 2) Projektperiodens start kan tidligst fastsættes til den dato, hvor ansøgningen om tilsagn om tilskud er modtaget hos den lokale aktionsgruppe. Stk. 3. Bolig- og Planstyrelsen kan dispensere fra betingelserne i stk. 2, nr. 1, hvis særlige forhold ved projektet gør sig gældende. Stk. 4. Bolig- og Planstyrelsen kan i forbindelse med afgørelse om godkendelse efter stk. 1, træffe afgørelse om, at tilsagnsbeløbet nedsættes eller tilskudsprocenten ændres, hvis der er søgt om tilskud til udgifter, som ikke kan godkendes efter §§ 18-21. Tilskuddet kan ikke forhøjes i forhold til det beløb, som den lokale aktionsgruppe har indstillet. Stk. 5. Bolig- og Planstyrelsen kan i afgørelsen om tilsagn om tilskud fastsætte vilkår for tilsagnet. Stk. 6. Bolig- og Planstyrelsen kan træffe afgørelsen efter stk. 1 som et betinget tilsagn om tilskud. Endeligt tilsagn meddeles først, når alle betingelser er opfyldt.",
      "valid_from": "2021-12-08",
      "valid_to": null
    },
    {
      "provision_ref": "8:17",
      "chapter": "8",
      "section": "17",
      "content": "§ 17. Bestyrelsen for en lokal aktionsgruppe kan ansøge om tilsagn om tilskud til gennemførelse af et tværnationalt samarbejdsprojekt. Bolig- og Planstyrelsen kan give et foreløbigt tilsagn til gennemførelse af projektet. Stk. 2. Ansøgning om tilsagn om tilskud til gennemførelse af tværnationale samarbejdsprojekter skal vedlægges en samarbejdsaftale. Stk. 3. Bolig- og Planstyrelsen orienterer Europa-Kommissionen om det foreløbige tilsagn til tværnationalt samarbejdsprojekt og udpeger en dansk kontaktperson fra Bolig- og Planstyrelsen for hvert projekt. Stk. 4. Bolig- og Planstyrelsen konsulterer EU’s database for tværnationale samarbejdsprojekter for at sikre, at et tværnationalt samarbejdsprojekt har opnået foreløbig godkendelse af de kompetente myndigheder i de øvrige involverede EU-medlemslande. Stk. 5. Hvis det tværnationale samarbejdsprojekt opnår foreløbig godkendelse fra de kompetente myndigheder i de øvrige involverede EU-medlemslande, kan Bolig- og Planstyrelsen meddele endeligt tilsagn om tilskud til bestyrelsen for den lokale aktionsgruppe til gennemførelse af et tværnationalt samarbejdsprojekt. Hvis det tværnationale samarbejdsprojekt ikke opnår foreløbig godkendelse af de kompetente myndigheder i de øvrige involverede EU-medlemslande inden Bolig- og Planstyrelsens foreløbige tilsagn, bortfalder tilsagnet.",
      "valid_from": "2021-12-08",
      "valid_to": null
    },
    {
      "provision_ref": "9:18",
      "chapter": "9",
      "section": "18",
      "content": "§ 18. Tilsagn om tilskud efter § 16 er betinget af følgende, jf. dog §§ 19-21: 1) Ansøger har fremsendt materiale som kan anvendes til at dokumentere prisernes rimelighed på alle udgifter på 50.000 kr. eksklusiv moms og derover, jf. dog stk. 2. 2) Projektet gennemføres af den fysiske eller juridiske person, som har søgt om tilskuddet, jf. dog § 23. 3) Ansøger skal overholde EU’s udbudsregler, udbudslovens og tilbudslovens regler, hvis det er relevant for projektet. 4) Ansøger indestår for, at projektet er gennemført, at alle fakturaer er betalt, og slutrapport, jf. § 35, er indsendt til den lokale aktionsgruppe senest 2 måneder efter, projektperioden er udløbet. 5) Ansøger skal informere offentligheden om, at tilskuddet ydes fra Den Europæiske Landbrugsfond for Udvikling af Landdistrikterne, hvis det er relevant for projektet. Ansøger skal herunder sikre at informationen sker i overensstemmelse med bilag III i Kommissionens gennemførelsesforordning (EU) nr. 808/2014 af 17. juli 2014 og bilag III i Kommissionens gennemførelsesforordning (EU) 2016/669. Stk. 2. Bolig- og Planstyrelsen kan dispensere fra kravet i stk. 1, nr. 1, hvis der alene findes én leverandør af den konkrete vare eller tjenesteydelse. Stk. 3. Bolig- og Planstyrelsen kan i afgørelsen om tilsagn om tilskud fastsætte supplerende betingelser for tilsagnet.",
      "valid_from": "2021-12-08",
      "valid_to": null
    },
    {
      "provision_ref": "10:19",
      "chapter": "10",
      "section": "19",
      "content": "§ 19. Bolig- og Planstyrelsen godkender i forbindelse med afgørelse om tilsagn om tilskud, jf. § 16, de tilskudsberettigede udgifter i projektet. Stk. 2. Udgifter kan godkendes som tilskudsberettigede, hvis de er nødvendige for at gennemføre projektet og direkte relaterede til projektet, jf. dog § 23. Tilskudsberettigede udgifter kan omfatte: 1) Køb og leje af materialer, maskiner, udstyr. 2) Leje af lokaler. 3) Løn til medarbejdere ansat i projektet for en arbejdsindsats, som er direkte relateret til projektet. Lønudgiften kan indeholde op til 15 % overhead, jf. dog § 20. 4) Rejseudgifter direkte relateret til projektet, når rejsen udføres af projektholder eller ansatte medarbejdere i projektet. Rejseudgiften skal være billigst muligt. Udgifter til transport i egen bil støttes med tilskud, som svarer til kørselsgodtgørelse i henhold til statens laveste takst på tidspunktet for kørslen. 5) Driftsudgifter, herunder husleje, hvis tilsagn om tilskud er meddelt i henhold til § 3, stk. 1, nr. 1. 6) Immaterielle investeringer, herunder computersoftware, patentrettigheder, licenser, ophavsret og varemærker. 7) Bygge- og anlægsopgaver. 8) Udgifter vedrørende forberedelse og fremme af samarbejde. 9) Testaktiviteter m.v., der ligger forud for udviklingsaktiviteter. 10) Udgifter til udvikling af nye maskiner, udstyr mv. 11) Formidling af information, herunder reklame og markedsføring mv. 12) Honorar for bistand fra ekstern konsulent under nr. 6-11, herunder honorarer til arkitekter, ingeniører og konsulenter til rådgivning, gennemførelse af udbud, projektledelse, formidling mv. 13) Andre omkostninger, som er af væsentlig betydning for gennemførelsen af projektet. Stk. 3. Bolig- og Planstyrelsen kan fastsætte standardomkostninger for tilskudsberettigede udgifter.",
      "valid_from": "2021-12-08",
      "valid_to": null
    },
    {
      "provision_ref": "10:20",
      "chapter": "10",
      "section": "20",
      "content": "§ 20. Tilskudsberettigede lønudgifter, jf. § 19, stk. 2, nr. 3, kan godkendes inden for følgende kategorier: 1) Almindeligt kontor- og servicearbejde kan godkendes som en tilskudsberettiget udgift med maksimal timepris på 292 kr./timen. 2) Arbejde, der forudsætter viden på mellemniveau for teknisk arbejde inden for videnskab i ingeniørvirksomhed, skibs- og luftfart, forretningsservice, økonomi, administration og salg, jura, samfundsvidenskab, kultur, information og kommunikationsteknikerarbejde kan godkendes som en tilskudsberettiget udgift med maksimal timepris på 351 kr./timen. 3) Arbejde, som forudsætter viden på højt niveau inden for inden for naturvidenskab, ingeniør, økonomi, administration, jura, samfundsvidenskab kan godkendes som en tilskudsberettiget udgift med maksimal timepris på 386 kr./timen. 4) Almindeligt ledelsesarbejde inden for administration, erhvervsorienterende funktioner og produktions- og servicevirksomhed kan godkendes som en tilskudsberettiget udgift med maksimal timepris på 560 kr./timen. 5) Alle lønudgifter skal dokumenteres ved løndokumentation. Stk. 2. Bolig- og Planstyrelsen kan fastsætte generelle rammer for timeprisen for løn for projektansatte medarbejdere.",
      "valid_from": "2021-12-08",
      "valid_to": null
    },
    {
      "provision_ref": "10:21",
      "chapter": "10",
      "section": "21",
      "content": "§ 21. Bolig- og Planstyrelsen kan godkende, at udgifter til frivilligt, ulønnet arbejde indgår som en del af finansieringen af projektet med 100 kr. pr. time, jf. dog stk. 2. Stk. 2. Det er en betingelse for godkendelsen efter stk. 1, at 1) projektet har et almennyttigt formål under et tema anført i § 4, nr. 1-3, 2) det frivillige, ulønnede arbejde er nødvendigt for at gennemføre projektet og er direkte relateret til projektet, og 3) det samlede tilskudsbeløb til projektet ikke overstiger de samlede reelt afholdte udgifter til projektet.",
      "valid_from": "2021-12-08",
      "valid_to": null
    },
    {
      "provision_ref": "11:22",
      "chapter": "11",
      "section": "22",
      "content": "§ 22. Der kan ikke ydes tilskud til: 1) Udgifter, som tilsagnshaver har afholdt, inden ansøgning om tilskud er modtaget hos den lokale aktionsgruppe, jf. § 10. 2) Udgifter i form af naturalydelser, bortset fra frivilligt arbejde, der udføres i forbindelse med almennyttige projekter, jf. § 21. 3) Udgifter til leasing af udstyr og materiel. 4) Udgifter, hvortil der gives andre EU-tilskud. 5) Udgifter vedrørende aktiviteter, som tilsagnshaver er forpligtet til at gennemføre i medfør af anden lovgivning, herunder gebyrer. 6) Finansierings-, revisions-, advokat- og pengeinstitutomkostninger, medmindre disse skyldes krav fra Bolig- og Planstyrelsen. 7) Moms, medmindre denne endeligt bæres af tilsagnshaver. 8) Køb af fast ejendom, herunder køb af jord. 9) Driftsudgifter, herunder husleje, medmindre Bolig- og Planstyrelsen har meddelt tilsagn om tilskud er i henhold til § 3, nr. 1. 10) Simple genanskaffelser. 11) Udgifter forbundet med primær landbrugsproduktion. 12) Udgifter, som tilsagnshaver kan få refunderet, fx pant på emballage og transportpaller.",
      "valid_from": "2021-12-08",
      "valid_to": null
    },
    {
      "provision_ref": "12:23",
      "chapter": "12",
      "section": "23",
      "content": "§ 23. Tilsagnshaver skal søge om at få ændret tilsagnet om tilskud til projektet i følgende tilfælde: 1) Projektets samlede budget eller mindst en udgiftspost i budgettet skal ændres mere end 10 % i forhold til det seneste budget, Bolig-og Planstyrelsen har godkendt. 2) Projektet skal overdrages til en anden fysisk eller juridisk person. 3) Den godkendte projektperiode skal forlænges. 4) Projektet på anden måde ændres væsentligt.",
      "valid_from": "2021-12-08",
      "valid_to": null
    },
    {
      "provision_ref": "12:24",
      "chapter": "12",
      "section": "24",
      "content": "§ 24. Ansøgning om ændring af tilsagn om tilskud, jf. § 23, skal sendes til den lokale aktionsgruppe i det område, hvor projektet gennemføres. Ansøgningen skal ske digitalt på den måde, som angives på Bolig- og Planstyrelsens hjemmeside. Stk. 2. Hvis ændringen skal ske i den godkendte projektperiode, skal ansøgningen være modtaget hos den lokale aktionsgruppe inden udløbet af den projektperiode, som er fastsat i tilsagnet om tilskud, jf. § 16, stk. 2, eller i en senere ændring af tilsagnet. Stk. 3. Hvis ændringen skal ske efter den godkendte projektperiodes udløb, (gælder kun ved projektoverdragelse), skal ansøgningen være modtaget hos den lokale aktionsgruppe inden ændringen igangsættes.",
      "valid_from": "2021-12-08",
      "valid_to": null
    },
    {
      "provision_ref": "12:25",
      "chapter": "12",
      "section": "25",
      "content": "§ 25. Tilsagnshaver kan igangsætte ændringen for egen regning og risiko, når ansøgningen om ændringen af tilsagnet om tilskud er modtaget hos den lokale aktionsgruppe.",
      "valid_from": "2021-12-08",
      "valid_to": null
    },
    {
      "provision_ref": "12:26",
      "chapter": "12",
      "section": "26",
      "content": "§ 26. Bestyrelsen for den lokale aktionsgruppe vurderer ansøgninger om ændringer af tilsagn om tilskud, som er modtaget efter § 24, og indstiller ansøgningerne til godkendelse eller afslag hos Bolig- og Planstyrelsen, jf. dog stk. 2. Stk. 2. Det er en betingelse for, at en ansøgning om ændring af tilsagn om tilskud til et projekt kan indstilles til godkendelse, at 1) projektet skal gennemføres i den lokale aktionsgruppes område, eller kommer en lokal aktionsgruppes område til gode, 2) det overordnede formål med projektet, som er godkendt i tilsagnet om tilskud, jf. § 16, ikke ændres, 3) det ansøgte projekt ligger inden for rammerne af den lokale aktionsgruppes udviklingsstrategi, 4) projektet fortsat skal gennemføres af en virksomhed, fysisk person, forening eller myndighed omfattet af § 8, stk. 1-4, 5) hvis tilskuddet skal ydes som de minimis-støtte, gælder betingelserne i Kommissionens Forordning (EU) 1407/2013 om anvendelse af artikel 107 og 108 i Traktaten om Den Europæiske funktionsmåde på de minimis-støtte, 6) ansøger har fremsendt materiale som kan anvendes til at dokumentere prisernes rimelighed på alle udgifter på 50.000 kr. eksklusiv moms og derover, jf. dog nr. 7, og 7) hvis ansøger kan godtgøre, at der alene findes én leverandør af den konkrete vare eller tjenesteydelse, skal ansøger alene fremsende et tilbud fra eneleverandøren.",
      "valid_from": "2021-12-08",
      "valid_to": null
    },
    {
      "provision_ref": "12:27",
      "chapter": "12",
      "section": "27",
      "content": "§ 27. Den lokale aktionsgruppe skal kvalitetssikre ansøgninger og indholdet, som indstilles til tilsagn om tilskud, inden ansøgninger sendes til Bolig- og Planstyrelsen til legalitetskontrol",
      "valid_from": "2021-12-08",
      "valid_to": null
    },
    {
      "provision_ref": "12:28",
      "chapter": "12",
      "section": "28",
      "content": "§ 28. Bolig- og Planstyrelsen træffer efter en legalitetskontrol afgørelse om at godkende eller afvise en ændring af tilsagnet om tilskud til et projekt på baggrund af den lokale aktionsgruppes indstilling, jf. § 26. Stk. 2. Ved godkendelse af nye udgifter i en afgørelse om ændring af tilsagnet efter stk. 1, finder §§ 18-22 tilsvarende anvendelse. Stk. 3. Bolig- og Planstyrelsen fastsætter i afgørelsen om godkendelse efter stk. 1 den dato, som ændringen skal have virkning fra. Stk. 4. Bolig- og Planstyrelsen kan i forbindelse med afgørelse om godkendelse efter stk. 1, træffe afgørelse om, at tilsagnsbeløbet nedsættes eller tilskudsprocenten ændres, herunder hvis ændringen af tilsagnet medfører ændringer i projektets aktiviteter eller budget eller udgifter ikke godkendes efter §§ 18-22. Stk. 5. Bolig- og Planstyrelsen kan i forbindelse med afgørelse efter stk. 1, fastsætte vilkår.",
      "valid_from": "2021-12-08",
      "valid_to": null
    },
    {
      "provision_ref": "13:29",
      "chapter": "13",
      "section": "29",
      "content": "§ 29. Tilsagnshaver kan søge om at få udbetalt en rate af tilskuddet i løbet af projektperioden, hvis 1) projektet er omfattet af § 2, nr. 1, 2) Bolig- og Planstyrelsens tilsagn om tilskud til projektet udgør mindst 200.000 kroner og 3) raten udgør mindst 20 % og maksimalt 80 % af det samlede tilsagnsbeløb. Stk. 2. Det er en betingelse for at søge om en rate efter stk. 1, at tilsagnshaver har afholdt støtteberettigede udgifter, som mindst svarer til det beløb, der søges udbetalt.",
      "valid_from": "2021-12-08",
      "valid_to": null
    },
    {
      "provision_ref": "13:30",
      "chapter": "13",
      "section": "30",
      "content": "§ 30. Ansøgning om udbetaling af en rate af tilskuddet, jf. § 29, skal være modtaget hos den lokale aktionsgruppe inden projektperiodens udløb. Ansøgningen skal sendes digitalt til den lokale aktionsgruppe på den måde, som angives på Bolig- og Planstyrelsens hjemmeside. Stk. 2. Ansøgningen, jf. stk. 1, skal indeholde følgende for de udgifter, som raten vedrører: 1) Opgørelse over de afholdte udgifter i projektet. 2) Dokumentation for de afholdte udgifter, herunder fakturaer, betalingsdokumentation, lønsedler mv. Dokumentationen skal være dateret og udspecificeret, så alle udgifter kan henføres til en tilskudsberettiget og nødvendig udgift i projektet. 3) Hvis udgifterne er omfattet af EU’s udbudsregler, udbudsloven eller tilbudsloven, skal ansøgningen indeholde dokumentation for, at disse regler er overholdt. 4) Hvis udstyr, maskiner mv. er købt brugt, skal ansøgningen indeholde dokumentation for, at der ikke de sidste syv år er ydet offentligt tilskud, herunder EU-tilskud, til udstyret, maskinen mv. 5) Dokumentation for, at offentligheden er informeret om, at tilskuddet ydes fra Den Europæiske Landbrugsfond for Udvikling af Landdistrikterne, jf. § 18, nr. 5. 6) Anden dokumentation, som er relevant for Bolig- og Planstyrelsens behandling af ansøgningen. 7) Ved udgifter afholdt i fremmed valuta anvendes vekselkursen på den dag, udgiften er betalt.",
      "valid_from": "2021-12-08",
      "valid_to": null
    },
    {
      "provision_ref": "13:31",
      "chapter": "13",
      "section": "31",
      "content": "§ 31. Den lokale aktionsgruppe besigtiger projektet, hvis tilsagnshaver har søgt om at få udbetalt en rate af tilskuddet på mindst 100.000 kr. Stk. 2. Den lokale aktionsgruppe udarbejder en rapport over besigtigelsen. Skabelon til besigtigelsesrapporten findes på Bolig- og Planstyrelsens hjemmeside.",
      "valid_from": "2021-12-08",
      "valid_to": null
    },
    {
      "provision_ref": "13:32",
      "chapter": "13",
      "section": "32",
      "content": "§ 32. Den lokale aktionsgruppe sender en indstilling til Bolig- og Planstyrelsen om udbetaling af tilskud eller afslag. Indstillingen skal være vedlagt 1) tilsagnshavers ansøgning om udbetaling af tilskud, jf. § 30, stk. 1-2, og 2) den lokale aktionsgruppes rapport over besigtigelsen, jf. § 31, stk. 2, hvis projektet er besigtiget.",
      "valid_from": "2021-12-08",
      "valid_to": null
    },
    {
      "provision_ref": "13:33",
      "chapter": "13",
      "section": "33",
      "content": "§ 33. Bolig- og Planstyrelsen træffer afgørelse om udbetaling af en rate af tilskuddet eller afslag på baggrund af den lokale aktionsgruppes indstilling og dokumentationen nævnt i § 32, nr. 1-2. Stk. 2. Bolig- og Planstyrelsen kan dispensere fra kravet om dokumentation i § 30, stk. 2, nr. 2, hvis det kan underbygges af dokumenter med tilsvarende bevisværdi, at tilsagnshaver har afholdt udgifterne i projektet. Stk. 3. Bolig- og Planstyrelsen kan i forbindelse med afgørelse efter stk. 1 nedsætte tilskuddet, jf. § 41, stk. 1-2.",
      "valid_from": "2021-12-08",
      "valid_to": null
    },
    {
      "provision_ref": "13:34",
      "chapter": "13",
      "section": "34",
      "content": "§ 34. Tilskuddet udbetales til projektholders NemKonto.",
      "valid_from": "2021-12-08",
      "valid_to": null
    },
    {
      "provision_ref": "14:35",
      "chapter": "14",
      "section": "35",
      "content": "§ 35. Tilsagnshaver skal senest 2 måneder efter projektperiodens afslutning fremsende en slutrapport til den lokale aktionsgruppe, jf. dog stk. 2. Rapporten skal indeholde en redegørelse for de aktiviteter, der er gennemført ved projektet og for projektets effekter. Stk. 2. Hvis tilsagnshaver søger om udbetaling af tilskud, når projektet er afsluttet jf. § 36, skal slutrapporten fremsendes sammen med denne ansøgning. Stk. 3. Bolig- og Planstyrelsen kan efter begrundet ansøgning fra tilsagnshaver meddele dispensation fra fristen for at indsende slutrapporten, jf. stk. 1.",
      "valid_from": "2021-12-08",
      "valid_to": null
    },
    {
      "provision_ref": "14:36",
      "chapter": "14",
      "section": "36",
      "content": "§ 36. Tilsagnshaver kan søge om at få udbetalt tilskud, når projektet er afsluttet. Ansøgningen skal være modtaget hos den lokale aktionsgruppe senest 2 måneder efter projektperiodens afslutning. Ansøgningen skal sendes digitalt til den lokale aktionsgruppe på den måde, som angives på Bolig- og Planstyrelsens hjemmeside. Stk. 2. Ansøgningen, jf. stk. 1, skal indeholde følgende: 1) Slutrapport, jf. § 35. 2) Opgørelse over alle afholdte udgifter i projektet. 3) Dokumentation for de afholdte udgifter, herunder fakturaer, betalingsdokumentation, lønsedler mv. Dokumentationen skal være dateret og udspecificeret, så alle udgifter kan henføres til en tilskudsberettiget og nødvendig udgift i projektet. 4) Dokumentation for anden offentlig medfinansiering, hvis projektet finansieres af andet offentligt tilskud. 5) Dokumentation for, at alle nødvendige offentlige tilladelser er indhentet. 6) Hvis udgifter i projektet er omfattet af EU’s udbudsregler, udbudsloven eller tilbudsloven, skal ansøgningen indeholde dokumentation for, at disse regler er overholdt. 7) Hvis udstyr, maskiner mv. er købt brugt, skal ansøgningen indeholde dokumentation for, at der ikke de sidste syv år er ydet offentligt tilskud til udstyret, maskinen mv. 8) Dokumentation for, at offentligheden er informeret om, at tilskuddet ydes fra Den Europæiske Landbrugsfond for Udvikling af Landdistrikterne, jf. § 18, nr. 5. 9) Anden dokumentation, som er relevant for Bolig- og Planstyrelsens behandling af ansøgningen. 10) Ved udgifter afholdt i fremmed valuta anvendes vekselkursen på den dag, udgiften er betalt. Stk. 3. Bolig- og Planstyrelsen kan efter begrundet ansøgning fra tilsagnshaver meddele dispensation fra fristen for at indsende ansøgning, jf. stk. 1.",
      "valid_from": "2021-12-08",
      "valid_to": null
    },
    {
      "provision_ref": "14:37",
      "chapter": "14",
      "section": "37",
      "content": "§ 37. Den lokale aktionsgruppe besigtiger projektet, hvis tilsagnshaver har søgt om at få udbetalt tilskud på mindst 100.000 kr. Stk. 2. Den lokale aktionsgruppe udarbejder en rapport over besigtigelsen. Skabelon til besigtigelsesrapporten findes på Bolig- og Planstyrelsens hjemmeside.",
      "valid_from": "2021-12-08",
      "valid_to": null
    },
    {
      "provision_ref": "14:38",
      "chapter": "14",
      "section": "38",
      "content": "§ 38. Projektet indstilles af den lokale aktionsgruppe til udbetaling af tilskud eller til afslag hos Bolig- og Planstyrelsen. Indstillingen skal indeholde 1) tilsagnshavers ansøgning om udbetaling af tilskud, jf. § 36, stk. 1-3, og 2) den lokale aktionsgruppes rapport over besigtigelsen, jf. § 37, stk. 2, hvis projektet er besigtiget. Stk. 2. Indstillingen efter stk. 1, skal være modtaget hos Bolig- og Planstyrelsen senest 3 måneder efter projektets afslutning. Stk. 3. Bolig- og Planstyrelsen kan efter begrundet ansøgning fra den lokale aktionsgruppe meddele dispensation fra fristen anført i stk. 2.",
      "valid_from": "2021-12-08",
      "valid_to": null
    },
    {
      "provision_ref": "14:39",
      "chapter": "14",
      "section": "39",
      "content": "§ 39. Bolig- og Planstyrelsen træffer afgørelse om udbetaling af tilskuddet eller afslag på baggrund af den lokale aktionsgruppes indstilling og dokumentationen nævnt i § 38, stk.1, nr. 1-2. Stk. 2. Bolig- og Planstyrelsen kan dispensere fra kravet om dokumentation i § 36, stk. 2, nr. 3, hvis det kan underbygges af dokumenter med tilsvarende bevisværdi, at tilsagnshaver har afholdt udgifterne i projektet. Stk. 3. Bolig- og Planstyrelsen kan i forbindelse med afgørelse efter stk. 1 nedsætte tilskuddet, jf. § 41, stk. 1-2.",
      "valid_from": "2021-12-08",
      "valid_to": null
    },
    {
      "provision_ref": "14:40",
      "chapter": "14",
      "section": "40",
      "content": "§ 40. Tilskuddet udbetales til projektholders NemKonto.",
      "valid_from": "2021-12-08",
      "valid_to": null
    },
    {
      "provision_ref": "15:41",
      "chapter": "15",
      "section": "41",
      "content": "§ 41. Bolig- og Planstyrelsen kan nedsætte tilskuddet, hvis styrelsen vurderer, at 1) projektet har modtaget mere i offentligt tilskud, herunder EU-tilskud, end der har været tilskudsberettigede udgifter i projektet. 2) reglerne i EU᾽s udbudsregler eller reglerne i tilbuds- eller udbudsloven ikke er overholdt, 3) tilsagnshaver ikke har informeret offentligheden om, at tilskuddet ydes fra Den Europæiske Landbrugsfond for Udvikling af Landdistrikterne, jf. § 18, nr. 5, herunder hvis informationen i væsentligt omfang er mangelfuld. 4) tilsagnshaver har søgt om udbetaling af tilskud til udgifter, der ikke er tilskudsberettigede, og det søgte beløb overstiger det beløb, tilsagnshaveren er berettiget til med 10 % eller mere. Nedsættelsen af tilskuddet udgør forskellen mellem det beløb, tilsagnshaver anmoder om, og det beløb tilsagnshaver er berettiget til. 5) Varer eller ydelser til projektet er leveret af leverandører, som ikke er uafhængige af tilsagnshaver eller andre leverandører til projektet. Stk. 2. Nedsættelse af tilskud vil blive fastsat ud fra følgende vurdering 1) art og grovhed af overtrædelsen eller manglen og 2) det eventuelle økonomiske tab for Den Europæiske Landbrugsfond for Udvikling af Landdistrikterne (ELFUL), der vurderes at være forbundet med overtrædelsen eller manglen. Stk. 3. Bolig- og Planstyrelsen kan undlade at nedsætte tilskuddet efter stk. 1, nr. 4, hvis tilsagnshaver ikke selv er skyld i, at der er søgt for meget i tilskud.",
      "valid_from": "2021-12-08",
      "valid_to": null
    },
    {
      "provision_ref": "15:42",
      "chapter": "15",
      "section": "42",
      "content": "§ 42. Bolig- og Planstyrelsen modregner indtægter i projektperioden, som kan henføres direkte til projektet, hvis projektet har fået tilsagn om tilskud til et rammeprojekt efter § 2, nr. 2. Stk. 2. Bolig- og Planstyrelsen modregner summen af indtægterne i projektperioden i de samlede tilskudsberettigede projektudgifter.",
      "valid_from": "2021-12-08",
      "valid_to": null
    },
    {
      "provision_ref": "16:43",
      "chapter": "16",
      "section": "43",
      "content": "§ 43. Tilsagnshaver skal opretholde produktive investeringer, der er ydet tilskud til, i fem år fra datoen for den afsluttende udbetaling af tilskuddet, jf. dog stk. 2. Stk. 2. Hvis tilsagnshaver er en mikrovirksomhed eller lille virksomhed, skal tilsagnshaver opretholde produktive investeringer, der er ydet tilskud til, i tre år fra datoen for den afsluttende udbetaling af tilskuddet.",
      "valid_from": "2021-12-08",
      "valid_to": null
    },
    {
      "provision_ref": "16:44",
      "chapter": "16",
      "section": "44",
      "content": "§ 44. Tilsagnshaver skal opbevare alle bilag vedrørende projektet i 5,5 år fra datoen for den afsluttende udbetaling af tilskuddet. jf. dog stk. 2. Stk. 2. Hvis tilskuddet ydes som de minimis-støtte, skal tilsagnshaver opbevare regnskabsbilag, som er relevante for de minimis-støtten, i 10 skatteår fra datoen for udbetaling af tilskuddet.",
      "valid_from": "2021-12-08",
      "valid_to": null
    },
    {
      "provision_ref": "17:45",
      "chapter": "17",
      "section": "45",
      "content": "§ 45. Tilsagnshaver er i hele perioden, hvor betingelserne for tilsagn om tilskud gælder, forpligtet til uden ugrundet ophold at give Bolig- og Planstyrelsen meddelelse om forhold, der kan medføre bortfald af tilsagnet eller tilbagebetaling af udbetalt tilskud efter § 33 og § 39. Stk. 2. Tilsagnshaver skal i hele perioden, hvor betingelserne for tilsagn om tilskud gælder, på forlangende afgive en erklæring til Bolig- og Planstyrelsen om, hvorvidt betingelserne for tilsagnet fortsat er opfyldet.",
      "valid_from": "2021-12-08",
      "valid_to": null
    },
    {
      "provision_ref": "18:46",
      "chapter": "18",
      "section": "46",
      "content": "§ 46. Bolig- og Planstyrelsen foretager kontrol af godkendte, afsluttede projekter , jf. dog stk. 3, § 31 og § 37. Stk. 2. Bolig- og Planstyrelsen kan til brug for kontrollen efter stk. 1 indhente oplysninger fra andre myndigheder i nødvendigt omfang. Stk. 3. Landbrugsstyrelsen eller andre, kan efter aftale med Bolig- og Planstyrelsen, varetage kontrollen nævnt i stk. 1.",
      "valid_from": "2021-12-08",
      "valid_to": null
    },
    {
      "provision_ref": "19:47",
      "chapter": "19",
      "section": "47",
      "content": "§ 47. Tilsagn om tilskud bortfalder, hvis 1) betingelserne for tilsagn om tilskud ikke er opfyldt, 2) slutrapporten ikke er modtaget rettidigt hos den lokale aktionsgruppe, jf. § 35, 3) tilsagnshaver har afgivet urigtige eller vildledende oplysninger eller har fortiet oplysninger af betydning for sagens afgørelse, 4) projektet ikke gennemføres i overensstemmelse med tilsagnet, 5) tilsagnshaver tilsidesætter sine pligter, eller 6) tilsagnshaver ikke overholder sin underretningspligt efter § 45. Stk. 2. I de i stk. 1, nævnte tilfælde træffer Bolig- og Planstyrelsen afgørelse om tilbagebetaling af tilskud. Ved opgørelse af et tilbagebetalingskrav tillægges der renter. Rentetillægget beregnes fra tidspunktet for meddelelse af tilbagebetalingskravet til tilbagebetaling sker og med den i lov om renter ved forsinket betaling m.v. (Renteloven) fastsatte referencesats med tillæg. Rentetillægget udgør dog mindst 50 kr.",
      "valid_from": "2021-12-08",
      "valid_to": null
    },
    {
      "provision_ref": "20:48",
      "chapter": "20",
      "section": "48",
      "content": "§ 48. Bolig- og Planstyrelsen kan af hensyn til afslutning af en programperiode for Landdistriktsprogrammet fastsætte følgende frister: 1) Sidste frist for, hvornår de lokale aktionsgrupper senest kan indstille projekter til tilsagn om tilskud. 2) Sidste frist for, hvornår alle projekter skal være afsluttet. Stk. 2. Fristerne offentliggøres på Bolig- og Planstyrelsens hjemmeside.",
      "valid_from": "2021-12-08",
      "valid_to": null
    },
    {
      "provision_ref": "21:49",
      "chapter": "21",
      "section": "49",
      "content": "§ 49. Bekendtgørelsen træder i kraft den 1. januar 2022. Stk. 2. Bekendtgørelse nr. 64 af 25. januar 2020 om tilskud til projekter vedrørende job- og vækstskabende erhvervsudvikling, forbedring af rammevilkårene i landdistrikterne samt job- og vækstskabende projekter i fiskeriområder ophæves, jf. dog stk. 3. Stk. 3. Bekendtgørelse nr. 64 af 25. januar 2020 om tilskud til projekter vedrørende job- og vækstskabende erhvervsudvikling, forbedring af rammevilkår i landdistrikterne samt job- og vækstskabende projekter i fiskeriområder finder fortsat anvendelse på sager, hvor tilskuddet er endeligt udbetalt, og der hvor tilskuddet ikke er endeligt udbetalt, jf. dog stk. 4 og stk. 5. Stk. 4. § 13, stk. 1, nr. 10, i bekendtgørelse nr. 64 af 25. januar 2020 finder ikke anvendelse i de sager, der er omfattet af stk. 3. I stedet for finder § 43 i denne bekendtgørelse anvendelse. Stk. 5. § 13 stk. 1, nr. 11, i bekendtgørelse nr. 64 af 25. januar 2020 finder ikke anvendelse i de sager, der er omfattet af stk. 3. I stedet for finder § 44 i denne bekendtgørelse anvendelse.",
      "valid_from": "2021-12-08",
      "valid_to": null
    }
  ],
  "definitions": []
}
