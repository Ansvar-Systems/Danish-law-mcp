{
  "id": "2019:259",
  "type": "statute",
  "title": "Bekendtgørelse om den kommunale medfinansiering på sundhedsområdet og om aconto-betalinger i perioden fra den 1. april 2019 til 1. april 2020",
  "short_name": "BEK H#LOKDOK04",
  "status": "in_force",
  "issued_date": "2019-03-20",
  "url": "https://www.retsinformation.dk/eli/lta/2019/259/xml",
  "description": "Retsinformation source. DocumentId=CN000946; AccessionNumber=B20190025905; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Kommunerne betaler til regionen efter reglerne i denne bekendtgørelse en andel af regionernes udgifter på sundhedsområdet. Betalingen beregnes som en andel af regionens forbrug, der er finansieret af regionen, og udløst af kommunens borgere i form af ydelser leveret af praktiserende sundhedspersoner samt behandling på sygehus. Stk. 2. Medfinansieringen efter stk. 1 beregnes på grundlag af regionens forbrug i ydelsesåret, der løber fra 1. januar til 31. december. Stk. 3. Medfinansieringen efter stk. 1 afholdes af betalingskommunen, og afregningen sker over for bopælsregionen på grundlag af borgerens bopæl på behandlingstidspunktet. Betalingskommunen er den kommune, som i henhold til § 9 a, stk. 4, 1.-3. pkt., samt § 9 c, stk. 2 og stk. 4-6 og stk. 12, i lov om retssikkerhed på det sociale område, har den generelle betalingsforpligtelse."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Medfinansieringen efter § 1 omfatter al somatisk og psykiatrisk sygehusbehandling, der foregår ambulant eller under indlæggelse, og som finansieres af en region ved egne eller fremmede sygehuse, klinikker m.v. i medfør af sundhedslovens afsnit VI. Stk. 2. Medfinansieringen omfatter desuden alle ydelser leveret af praktiserende sundhedspersoner efter sundhedslovens §§ 60-69 og 71. Ydelser leveret efter sundhedslovens §§ 60-63 er dog kun omfattet af medfinansiering ved grundydelser i henhold til overenskomst om almen praksis. Ydelser, der er omfattet af medfinansiering efter 2. pkt., fremgår af bilag 1. Stk. 3. Der opkræves ikke kommunal medfinansiering efter stk. 1 og 2 af ydelser til personer, der ikke har bopæl her i landet, eller til personer, hvor udgifterne til behandling afholdes af andre end regionerne, jf. bekendtgørelse nr. 293 af 27. marts 2017 om ret til sygehusbehandling m.v. Stk. 4. Sundhedsministeren træffer i tvivlstilfælde afgørelse om afgrænsningen efter stk. 1-3."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Værdien af regionernes forbrug efter § 2, stk. 1, opgøres på baggrund af takster (DRG-takster (for regionsudskrivninger) samt sengedagstakster m.v.) i henhold til reglerne i takstvejledningen, der følger af reglerne i § 6 i bekendtgørelse nr. 290 af 16. april 2018 om regioners betaling for sygehusbehandling ved en anden regions sygehusvæsen, for ydelsesåret fra Sundhedsdatastyrelsen samt Budgettakster udmeldt af Sundhedsdatastyrelsen. Stk. 2. Værdien af regionernes forbrug efter § 2, stk. 2, opgøres på baggrund af honorarer på behandlingstidspunktet, der er fastsat i overenskomsterne for praktiserende sundhedspersoner."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Den kommunale medfinansiering beregnes som en andel af regionernes forbrug efter § 3 baseret på de i bilag 2 fastsatte procentsatser og maksimumgrænser for medfinansiering. Stk. 2. De i bilag 2 fastsatte maksimumsgrænser er opgjort i 2019 pris- og lønniveau og reguleres årligt med virkning fra 1. januar med samme pris- og lønregulering, som benyttes i forbindelse med DRG-takster fra Sundhedsdatastyrelsen."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Regionernes indtægt fra den kommunale medfinansiering kan maksimalt udgøre de i henhold til § 14 a, stk. 2, i lov om regionernes finansiering årligt fastsatte maksimale beløb. Stk. 2. Overskydende beløb tilfalder staten, jf. dog § 14 a, stk. 3, i lov om regionernes finansiering."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Forbrug efter § 2, stk. 1, på sygehuse, der i henhold til »Fællesindhold for basisregistrering af sygehuspatienter« indberettes obligatorisk til Sundhedsdatastyrelsens Landspatientregister, dokumenteres gennem dette register. Forbrug efter § 2, stk. 2, leveret af praktiserende sundhedspersoner, der indberettes til Sundhedsdatastyrelsens register for ydelser i den primære sundhedssektor, dokumenteres gennem dette register. Stk. 2. Regionsrådene sikrer gennem deres aftaler med private sygehuse og klinikker i Danmark, at forbruget på disse indberettes til Sundhedsdatastyrelsens Landspatientregister i henhold til Sundhedsdatastyrelsens »Fællesindhold for basisregistrering af sygehuspatienter« for ydelsesåret og dokumenteres gennem dette register. Forbrug i øvrigt af ydelser, som kan leveres af praktiserende sundhedspersoner, og som ikke indberettes til Sundhedsdatastyrelsens register for ydelser i den primære sundhedssektor, skal indberettes til og dokumenteres gennem dette register. Regionsrådene sikrer, at øvrigt forbrug efter § 2, stk. 1, herunder behandling i udlandet og ydelser leveret af praktiserende sundhedspersoner, indberettes på individniveau ved anvendelse af oplysninger til gruppering i DRG-grupper, blandt andet ICD10-koder samt behandling- og operationskoder, til Sundhedsdatastyrelsen på særligt modul på internettet og dokumenteres herigennem. Stk. 3. Regionsrådene meddeler, jf. sundhedslovens §§ 195 og 227-229, Sundhedsdatastyrelsen alle nødvendige, herunder personhenførbare, oplysninger om opgørelse og registrering af den aktivitet, der indberettes i henhold til stk. 1-2."
    },
    {
      "provision_ref": "4:7",
      "chapter": "4",
      "section": "7",
      "content": "§ 7. På basis af det forbrug, der efter § 6 er indberettet til Sundhedsdatastyrelsens registre pr. den 10. i måneden efter ydelsesmåneden, foretager Sundhedsdatastyrelsen en foreløbig opgørelse af den kommunale medfinansiering efter kapitel 2. Stk. 2. Første opgørelse pr. 10. februar beregner den kommunale medfinansiering baseret på regionernes forbrug i januar måned. De efterfølgende opgørelser pr. 10. marts og frem til 10. februar efter ydelsesåret beregner den kommunale medfinansiering baseret på regionernes forbrug den foregående måned med evt. tillæg eller fradrag for forbrug i ydelsesåret, som vedrører ikke-tidligere afregnede ydelser eller værdiændringer af allerede afregnede ydelser. Stk. 3. De foreløbige opgørelser efter stk. 1 og 2 baseres på indberettet aktivitet til Sundhedsdatastyrelsens registre inklusive evt. tillæg eller fradrag for fejl i tilknytning til de enkelte kontakter og ydelser. Sundhedsdatastyrelsen opstiller nærmere retningslinjer for beregningen af forbruget efter 1. pkt."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Sundhedsdatastyrelsen giver via informationssystemet eSundhed meddelelse til regionsrådene og kommunalbestyrelserne om den foreløbige opgørelse efter § 7 senest den 17. i måneden, eller førstkommende hverdag herefter, efter den måned, hvor aktiviteten har fundet sted."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Regionsrådene opkræver, på grundlag af meddelelse efter § 8 fra Sundhedsdatastyrelsen, den kommunale medfinansiering for ydelsesmåneden fra kommunerne hver den 25. i måneden, eller førstkommende hverdag herefter, efter den måned, hvor aktiviteten har fundet sted. Opkrævningen efter 1. pkt. kan være et såvel positivt som negativt beløb. Stk. 2. Hvis summen af opkrævninger for afregningsåret efter stk. 1 overstiger de jf. § 5 opgjorte beløb, tilfalder de overskydende beløb staten."
    },
    {
      "provision_ref": "5:10",
      "chapter": "5",
      "section": "10",
      "content": "§ 10. På basis af det forbrug, der efter § 6 er indberettet til Sundhedsdatastyrelsens registre pr. den 10. marts efter ydelsesåret, foretager Sundhedsdatastyrelsen en endelig opgørelse af den kommunale medfinansiering efter kapitel 2 for ydelsesåret i sin helhed."
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Sundhedsdatastyrelsen giver via informationssystemet eSundhed meddelelse til regionsrådene og kommunalbestyrelserne om den endelige opgørelse efter § 10 senest den 20. marts, eller førstkommende hverdag herefter, efter ydelsesåret."
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Regionsrådene opkræver, på grundlag af meddelelse efter § 11 fra Sundhedsdatastyrelsen, den kommunale medfinansiering for ydelsesåret fra kommunerne den 25. marts, eller førstkommende hverdag herefter, efter ydelsesåret. Opkrævningen efter 1. pkt. kan være et såvel positivt som negativt beløb. Stk. 2. Hvis summen af opkrævninger for afregningsåret efter stk. 1 overstiger de jf. § 5 opgjorte beløb, tilfalder de overskydende beløb staten."
    },
    {
      "provision_ref": "6:13",
      "chapter": "6",
      "section": "13",
      "content": "§ 13. Kapitel 4 og 5 finder ikke anvendelse for betalinger af kommunal medfinansiering i perioden fra 1. april 2019 og til 1. april 2020 for ydelsesåret 2019. Sundhedsdatastyrelsen giver senest den 24. marts 2019 eller førstkommende hverdag herefter, via informationssystemet eSundhed meddelelse til regionsrådene og kommunalbestyrelserne om månedlige aconto-betalinger af den kommunale medfinansiering i perioden efter første pkt. Stk. 2. Aconto-betalingerne i perioden fra 1. april 2019 til 1. januar 2020 er summen af budgettet for den kommunale medfinansiering for de enkelte kommuner for 2019, som opgøres af Danmarks Statistik, fratrukket efterbetalingerne for den kommunale medfinansiering for 2018 pr. 1. februar 2019 til og med 1. april 2019, foreløbig opgørelse af efterreguleringen for den kommunale medfinansiering for 2018 og afregnet kommunale medfinansiering for januar 2019 pr. 1. marts 2019. Stk. 3. Den månedlige aconto-betaling i perioden fra 1. april 2019 til og med 1. januar 2020 vil være en tiendedel af det opgjorte niveau efter stk. 2 Stk. 4. Aconto-betalingerne i perioden fra 1. februar 2020 til 1. april 2020 er summen af budgettet for den kommunale medfinansiering for de enkelte kommunaer 2019, som opgøres af Danmarks Statistik, fratrukket aconto-betalingerne efter stk. 2 og afregnet kommunale medfinansiering for januar 2019 pr. 1. marts 2019. Stk. 5. Den månedlige aconto-betaling i perioden fra 1. februar 2020 til og med 1. april 2020 vil være en tredjedel af det opgjorte niveau efter stk. 4."
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Regionsrådene opkræver, på grundlag af Sundhedsdatastyrelsens meddelelse efter § 7, den kommunale medfinansiering for ydelsesmåneden fra kommunerne hver den 25. i måneden eller førstkommende hverdag herefter. Første opkrævning fra regionerne forfalder den 25. marts 2019, og den sidste opkrævning forfalder den 25. marts 2020. Stk. 2. Hvis summen af opkrævninger for afregningsåret efter stk. 1 overstiger de jf. § 5 opgjorte beløb, tilfalder de overskydende beløb staten."
    },
    {
      "provision_ref": "7:15",
      "chapter": "7",
      "section": "15",
      "content": "§ 15. Kommunalbestyrelsen i kommunen anviser den kommunale medfinansiering efter kapitel 4 og 5 til patientens bopælsregion, jf. § 1, stk. 3 eller efter kapitel 6 til den region, som kommunen er beliggende i. Stk. 2. Hvis der jf. § 9, stk. 2, § 12, stk. 2 eller § 14, stk. 2 tilfalder staten overskydende beløb, anviser regionsrådene disse til staten. Stk. 3. Betalinger efter kapitel 4 anvises til regionen eller staten, så betalingen er til disposition den første bankdag i måneden efter den måned, hvor den foreløbige opgørelse af den kommunale medfinansiering fra Sundhedsdatastyrelsen foreligger. Betalinger efter kapitel 5 anvises til regionen eller staten, så betalingen er til disposition den 1. april, eller førstkommende hverdag herefter, efter ydelsesåret. Betalinger efter kapitel 6 anvises til regionen eller staten, så betalingen er til disposition den første bankdag i måneden. Første betaling efter kapitel 6 er til disposition den 1. april 2019 og sidste betaling den 1. april 2020. Stk. 4. Betalingerne efter stk. 1-3 afregnes via regionens, kommunens og statens konti i Offentligt BetalingsSystem (OBS) i henhold til gældende regler om dette system."
    },
    {
      "provision_ref": "8:16",
      "chapter": "8",
      "section": "16",
      "content": "§ 16. Sundhedsministeren udsteder en særlig revisionsinstruks til brug for regionsrådenes dokumentation af aktivitet efter § 6, der finansieres gennem ordningen, jf. § 15 a."
    },
    {
      "provision_ref": "8:17",
      "chapter": "8",
      "section": "17",
      "content": "§ 17. Regionsrådene afgiver senest 1. september efter ydelsesåret til Sundhedsministeren og kommunalbestyrelserne i regionen en revisionspåtegnet redegørelse for aktiviteten efter § 6."
    },
    {
      "provision_ref": "8:18",
      "chapter": "8",
      "section": "18",
      "content": "§ 18. Sundhedsministeren kan i helt særlige tilfælde træffe beslutning om at basere den endelige opgørelse efter § 10 på et forbrug, der er opgjort pr. en senere dato end 10. marts efter ydelsesåret, dette gælder dog ikke for ydelsesåret 2019. Sundhedsministeren træffer i givet fald tilsvarende beslutning om datoerne for meddelelse efter § 11 fra Sundhedsdatastyrelsen, regionsrådets opkrævning efter § 12, betalingen efter § 13, stk. 2 samt betalingsmåden efter § 13, stk. 3. Stk. 2. Væsentlige fejl i den endelige meddelelse fra Sundhedsdatastyrelsen efter § 11, der konstateres frem til og med 31. december efter ydelsesåret, kan udløse korrektioner af den samlede medfinansiering fra kommunen til regionen for ydelsesåret. Sundhedsministeren træffer i givet fald beslutning herom, herunder om frister for anvisning af og betalingsmåde for de pågældende beløb."
    },
    {
      "provision_ref": "8:19",
      "chapter": "8",
      "section": "19",
      "content": "§ 19. Sundhedsministeren kan bestemme, at den enkelte region og kommune skal indgå i en evaluering af den af bekendtgørelsen omhandlede ordning."
    },
    {
      "provision_ref": "9:20",
      "chapter": "9",
      "section": "20",
      "content": "§ 20. Bekendtgørelsen træder i kraft den 25. marts 2019. Stk. 2. Bekendtgørelse nr. 1781 af 27. december 2016 om den kommunale medfinansiering på sundhedsområdet ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Kommunerne betaler til regionen efter reglerne i denne bekendtgørelse en andel af regionernes udgifter på sundhedsområdet. Betalingen beregnes som en andel af regionens forbrug, der er finansieret af regionen, og udløst af kommunens borgere i form af ydelser leveret af praktiserende sundhedspersoner samt behandling på sygehus. Stk. 2. Medfinansieringen efter stk. 1 beregnes på grundlag af regionens forbrug i ydelsesåret, der løber fra 1. januar til 31. december. Stk. 3. Medfinansieringen efter stk. 1 afholdes af betalingskommunen, og afregningen sker over for bopælsregionen på grundlag af borgerens bopæl på behandlingstidspunktet. Betalingskommunen er den kommune, som i henhold til § 9 a, stk. 4, 1.-3. pkt., samt § 9 c, stk. 2 og stk. 4-6 og stk. 12, i lov om retssikkerhed på det sociale område, har den generelle betalingsforpligtelse.",
      "valid_from": "2019-03-20",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Medfinansieringen efter § 1 omfatter al somatisk og psykiatrisk sygehusbehandling, der foregår ambulant eller under indlæggelse, og som finansieres af en region ved egne eller fremmede sygehuse, klinikker m.v. i medfør af sundhedslovens afsnit VI. Stk. 2. Medfinansieringen omfatter desuden alle ydelser leveret af praktiserende sundhedspersoner efter sundhedslovens §§ 60-69 og 71. Ydelser leveret efter sundhedslovens §§ 60-63 er dog kun omfattet af medfinansiering ved grundydelser i henhold til overenskomst om almen praksis. Ydelser, der er omfattet af medfinansiering efter 2. pkt., fremgår af bilag 1. Stk. 3. Der opkræves ikke kommunal medfinansiering efter stk. 1 og 2 af ydelser til personer, der ikke har bopæl her i landet, eller til personer, hvor udgifterne til behandling afholdes af andre end regionerne, jf. bekendtgørelse nr. 293 af 27. marts 2017 om ret til sygehusbehandling m.v. Stk. 4. Sundhedsministeren træffer i tvivlstilfælde afgørelse om afgrænsningen efter stk. 1-3.",
      "valid_from": "2019-03-20",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Værdien af regionernes forbrug efter § 2, stk. 1, opgøres på baggrund af takster (DRG-takster (for regionsudskrivninger) samt sengedagstakster m.v.) i henhold til reglerne i takstvejledningen, der følger af reglerne i § 6 i bekendtgørelse nr. 290 af 16. april 2018 om regioners betaling for sygehusbehandling ved en anden regions sygehusvæsen, for ydelsesåret fra Sundhedsdatastyrelsen samt Budgettakster udmeldt af Sundhedsdatastyrelsen. Stk. 2. Værdien af regionernes forbrug efter § 2, stk. 2, opgøres på baggrund af honorarer på behandlingstidspunktet, der er fastsat i overenskomsterne for praktiserende sundhedspersoner.",
      "valid_from": "2019-03-20",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Den kommunale medfinansiering beregnes som en andel af regionernes forbrug efter § 3 baseret på de i bilag 2 fastsatte procentsatser og maksimumgrænser for medfinansiering. Stk. 2. De i bilag 2 fastsatte maksimumsgrænser er opgjort i 2019 pris- og lønniveau og reguleres årligt med virkning fra 1. januar med samme pris- og lønregulering, som benyttes i forbindelse med DRG-takster fra Sundhedsdatastyrelsen.",
      "valid_from": "2019-03-20",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Regionernes indtægt fra den kommunale medfinansiering kan maksimalt udgøre de i henhold til § 14 a, stk. 2, i lov om regionernes finansiering årligt fastsatte maksimale beløb. Stk. 2. Overskydende beløb tilfalder staten, jf. dog § 14 a, stk. 3, i lov om regionernes finansiering.",
      "valid_from": "2019-03-20",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Forbrug efter § 2, stk. 1, på sygehuse, der i henhold til »Fællesindhold for basisregistrering af sygehuspatienter« indberettes obligatorisk til Sundhedsdatastyrelsens Landspatientregister, dokumenteres gennem dette register. Forbrug efter § 2, stk. 2, leveret af praktiserende sundhedspersoner, der indberettes til Sundhedsdatastyrelsens register for ydelser i den primære sundhedssektor, dokumenteres gennem dette register. Stk. 2. Regionsrådene sikrer gennem deres aftaler med private sygehuse og klinikker i Danmark, at forbruget på disse indberettes til Sundhedsdatastyrelsens Landspatientregister i henhold til Sundhedsdatastyrelsens »Fællesindhold for basisregistrering af sygehuspatienter« for ydelsesåret og dokumenteres gennem dette register. Forbrug i øvrigt af ydelser, som kan leveres af praktiserende sundhedspersoner, og som ikke indberettes til Sundhedsdatastyrelsens register for ydelser i den primære sundhedssektor, skal indberettes til og dokumenteres gennem dette register. Regionsrådene sikrer, at øvrigt forbrug efter § 2, stk. 1, herunder behandling i udlandet og ydelser leveret af praktiserende sundhedspersoner, indberettes på individniveau ved anvendelse af oplysninger til gruppering i DRG-grupper, blandt andet ICD10-koder samt behandling- og operationskoder, til Sundhedsdatastyrelsen på særligt modul på internettet og dokumenteres herigennem. Stk. 3. Regionsrådene meddeler, jf. sundhedslovens §§ 195 og 227-229, Sundhedsdatastyrelsen alle nødvendige, herunder personhenførbare, oplysninger om opgørelse og registrering af den aktivitet, der indberettes i henhold til stk. 1-2.",
      "valid_from": "2019-03-20",
      "valid_to": null
    },
    {
      "provision_ref": "4:7",
      "chapter": "4",
      "section": "7",
      "content": "§ 7. På basis af det forbrug, der efter § 6 er indberettet til Sundhedsdatastyrelsens registre pr. den 10. i måneden efter ydelsesmåneden, foretager Sundhedsdatastyrelsen en foreløbig opgørelse af den kommunale medfinansiering efter kapitel 2. Stk. 2. Første opgørelse pr. 10. februar beregner den kommunale medfinansiering baseret på regionernes forbrug i januar måned. De efterfølgende opgørelser pr. 10. marts og frem til 10. februar efter ydelsesåret beregner den kommunale medfinansiering baseret på regionernes forbrug den foregående måned med evt. tillæg eller fradrag for forbrug i ydelsesåret, som vedrører ikke-tidligere afregnede ydelser eller værdiændringer af allerede afregnede ydelser. Stk. 3. De foreløbige opgørelser efter stk. 1 og 2 baseres på indberettet aktivitet til Sundhedsdatastyrelsens registre inklusive evt. tillæg eller fradrag for fejl i tilknytning til de enkelte kontakter og ydelser. Sundhedsdatastyrelsen opstiller nærmere retningslinjer for beregningen af forbruget efter 1. pkt.",
      "valid_from": "2019-03-20",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Sundhedsdatastyrelsen giver via informationssystemet eSundhed meddelelse til regionsrådene og kommunalbestyrelserne om den foreløbige opgørelse efter § 7 senest den 17. i måneden, eller førstkommende hverdag herefter, efter den måned, hvor aktiviteten har fundet sted.",
      "valid_from": "2019-03-20",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Regionsrådene opkræver, på grundlag af meddelelse efter § 8 fra Sundhedsdatastyrelsen, den kommunale medfinansiering for ydelsesmåneden fra kommunerne hver den 25. i måneden, eller førstkommende hverdag herefter, efter den måned, hvor aktiviteten har fundet sted. Opkrævningen efter 1. pkt. kan være et såvel positivt som negativt beløb. Stk. 2. Hvis summen af opkrævninger for afregningsåret efter stk. 1 overstiger de jf. § 5 opgjorte beløb, tilfalder de overskydende beløb staten.",
      "valid_from": "2019-03-20",
      "valid_to": null
    },
    {
      "provision_ref": "5:10",
      "chapter": "5",
      "section": "10",
      "content": "§ 10. På basis af det forbrug, der efter § 6 er indberettet til Sundhedsdatastyrelsens registre pr. den 10. marts efter ydelsesåret, foretager Sundhedsdatastyrelsen en endelig opgørelse af den kommunale medfinansiering efter kapitel 2 for ydelsesåret i sin helhed.",
      "valid_from": "2019-03-20",
      "valid_to": null
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Sundhedsdatastyrelsen giver via informationssystemet eSundhed meddelelse til regionsrådene og kommunalbestyrelserne om den endelige opgørelse efter § 10 senest den 20. marts, eller førstkommende hverdag herefter, efter ydelsesåret.",
      "valid_from": "2019-03-20",
      "valid_to": null
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Regionsrådene opkræver, på grundlag af meddelelse efter § 11 fra Sundhedsdatastyrelsen, den kommunale medfinansiering for ydelsesåret fra kommunerne den 25. marts, eller førstkommende hverdag herefter, efter ydelsesåret. Opkrævningen efter 1. pkt. kan være et såvel positivt som negativt beløb. Stk. 2. Hvis summen af opkrævninger for afregningsåret efter stk. 1 overstiger de jf. § 5 opgjorte beløb, tilfalder de overskydende beløb staten.",
      "valid_from": "2019-03-20",
      "valid_to": null
    },
    {
      "provision_ref": "6:13",
      "chapter": "6",
      "section": "13",
      "content": "§ 13. Kapitel 4 og 5 finder ikke anvendelse for betalinger af kommunal medfinansiering i perioden fra 1. april 2019 og til 1. april 2020 for ydelsesåret 2019. Sundhedsdatastyrelsen giver senest den 24. marts 2019 eller førstkommende hverdag herefter, via informationssystemet eSundhed meddelelse til regionsrådene og kommunalbestyrelserne om månedlige aconto-betalinger af den kommunale medfinansiering i perioden efter første pkt. Stk. 2. Aconto-betalingerne i perioden fra 1. april 2019 til 1. januar 2020 er summen af budgettet for den kommunale medfinansiering for de enkelte kommuner for 2019, som opgøres af Danmarks Statistik, fratrukket efterbetalingerne for den kommunale medfinansiering for 2018 pr. 1. februar 2019 til og med 1. april 2019, foreløbig opgørelse af efterreguleringen for den kommunale medfinansiering for 2018 og afregnet kommunale medfinansiering for januar 2019 pr. 1. marts 2019. Stk. 3. Den månedlige aconto-betaling i perioden fra 1. april 2019 til og med 1. januar 2020 vil være en tiendedel af det opgjorte niveau efter stk. 2 Stk. 4. Aconto-betalingerne i perioden fra 1. februar 2020 til 1. april 2020 er summen af budgettet for den kommunale medfinansiering for de enkelte kommunaer 2019, som opgøres af Danmarks Statistik, fratrukket aconto-betalingerne efter stk. 2 og afregnet kommunale medfinansiering for januar 2019 pr. 1. marts 2019. Stk. 5. Den månedlige aconto-betaling i perioden fra 1. februar 2020 til og med 1. april 2020 vil være en tredjedel af det opgjorte niveau efter stk. 4.",
      "valid_from": "2019-03-20",
      "valid_to": null
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Regionsrådene opkræver, på grundlag af Sundhedsdatastyrelsens meddelelse efter § 7, den kommunale medfinansiering for ydelsesmåneden fra kommunerne hver den 25. i måneden eller førstkommende hverdag herefter. Første opkrævning fra regionerne forfalder den 25. marts 2019, og den sidste opkrævning forfalder den 25. marts 2020. Stk. 2. Hvis summen af opkrævninger for afregningsåret efter stk. 1 overstiger de jf. § 5 opgjorte beløb, tilfalder de overskydende beløb staten.",
      "valid_from": "2019-03-20",
      "valid_to": null
    },
    {
      "provision_ref": "7:15",
      "chapter": "7",
      "section": "15",
      "content": "§ 15. Kommunalbestyrelsen i kommunen anviser den kommunale medfinansiering efter kapitel 4 og 5 til patientens bopælsregion, jf. § 1, stk. 3 eller efter kapitel 6 til den region, som kommunen er beliggende i. Stk. 2. Hvis der jf. § 9, stk. 2, § 12, stk. 2 eller § 14, stk. 2 tilfalder staten overskydende beløb, anviser regionsrådene disse til staten. Stk. 3. Betalinger efter kapitel 4 anvises til regionen eller staten, så betalingen er til disposition den første bankdag i måneden efter den måned, hvor den foreløbige opgørelse af den kommunale medfinansiering fra Sundhedsdatastyrelsen foreligger. Betalinger efter kapitel 5 anvises til regionen eller staten, så betalingen er til disposition den 1. april, eller førstkommende hverdag herefter, efter ydelsesåret. Betalinger efter kapitel 6 anvises til regionen eller staten, så betalingen er til disposition den første bankdag i måneden. Første betaling efter kapitel 6 er til disposition den 1. april 2019 og sidste betaling den 1. april 2020. Stk. 4. Betalingerne efter stk. 1-3 afregnes via regionens, kommunens og statens konti i Offentligt BetalingsSystem (OBS) i henhold til gældende regler om dette system.",
      "valid_from": "2019-03-20",
      "valid_to": null
    },
    {
      "provision_ref": "8:16",
      "chapter": "8",
      "section": "16",
      "content": "§ 16. Sundhedsministeren udsteder en særlig revisionsinstruks til brug for regionsrådenes dokumentation af aktivitet efter § 6, der finansieres gennem ordningen, jf. § 15 a.",
      "valid_from": "2019-03-20",
      "valid_to": null
    },
    {
      "provision_ref": "8:17",
      "chapter": "8",
      "section": "17",
      "content": "§ 17. Regionsrådene afgiver senest 1. september efter ydelsesåret til Sundhedsministeren og kommunalbestyrelserne i regionen en revisionspåtegnet redegørelse for aktiviteten efter § 6.",
      "valid_from": "2019-03-20",
      "valid_to": null
    },
    {
      "provision_ref": "8:18",
      "chapter": "8",
      "section": "18",
      "content": "§ 18. Sundhedsministeren kan i helt særlige tilfælde træffe beslutning om at basere den endelige opgørelse efter § 10 på et forbrug, der er opgjort pr. en senere dato end 10. marts efter ydelsesåret, dette gælder dog ikke for ydelsesåret 2019. Sundhedsministeren træffer i givet fald tilsvarende beslutning om datoerne for meddelelse efter § 11 fra Sundhedsdatastyrelsen, regionsrådets opkrævning efter § 12, betalingen efter § 13, stk. 2 samt betalingsmåden efter § 13, stk. 3. Stk. 2. Væsentlige fejl i den endelige meddelelse fra Sundhedsdatastyrelsen efter § 11, der konstateres frem til og med 31. december efter ydelsesåret, kan udløse korrektioner af den samlede medfinansiering fra kommunen til regionen for ydelsesåret. Sundhedsministeren træffer i givet fald beslutning herom, herunder om frister for anvisning af og betalingsmåde for de pågældende beløb.",
      "valid_from": "2019-03-20",
      "valid_to": null
    },
    {
      "provision_ref": "8:19",
      "chapter": "8",
      "section": "19",
      "content": "§ 19. Sundhedsministeren kan bestemme, at den enkelte region og kommune skal indgå i en evaluering af den af bekendtgørelsen omhandlede ordning.",
      "valid_from": "2019-03-20",
      "valid_to": null
    },
    {
      "provision_ref": "9:20",
      "chapter": "9",
      "section": "20",
      "content": "§ 20. Bekendtgørelsen træder i kraft den 25. marts 2019. Stk. 2. Bekendtgørelse nr. 1781 af 27. december 2016 om den kommunale medfinansiering på sundhedsområdet ophæves.",
      "valid_from": "2019-03-20",
      "valid_to": null
    }
  ],
  "definitions": []
}
