{
  "id": "2025:1575",
  "type": "statute",
  "title": "Bekendtgørelse om EU's CO2-kvoteregister og Det Danske Kyotoregister",
  "short_name": "BEK H#LOKDOK04",
  "status": "in_force",
  "issued_date": "2025-12-09",
  "url": "https://www.retsinformation.dk/eli/lta/2025/1575/xml",
  "description": "Retsinformation source. DocumentId=CQ003449; AccessionNumber=B20250157505; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen supplerer Kommissionens forordning 2019/1122/EU for så vidt angår driften af EU’s CO2-kvoteregister og Kommissionens forordning nr. 389/2013/EU om driften af det Danske Kyoto-register. Erhvervsstyrelsen er national administrator, som defineret i forordningerne af EU’s CO2- kvoteregister og det Danske Kyoto-register."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Anmelder: En fysisk person, som anmelder et forhold til Erhvervsstyrelsen på vegne af en potentiel eller eksisterende kontohaver. 2) Compliancekonto: Fælles betegnelse for driftslederbeholdningskonto, luftfartoperatørbeholdningskonto, søfartsoperatørkonto og reguleret enheds konto. 3) Forordningerne: Fælles betegnelse for Kommissionens forordning 389/2013/EU om oprettelse af et EU-register i henhold til Europa-Parlamentets og Rådets direktiv 2003/87/EF og Europa- Parlamentets og Rådets beslutning nr. 280/2004/EF og nr. 406/2009/EF, og om ophævelse af Kommissionens forordning 920/2010/EU og nr. 1193/2011/EU, EU-Tidende 2013, nr. L 122, side 1, senest ændret og suppleret ved Kommissionens delegerede forordning (EU) 2023/2904 om ændring af delegeret forordning (EU) 2019/1122 om supplerende regler til Europa-Parlamentets og Rådets direktiv 2003/87/EF for så vidt angår driften af EU-registret. 4) Frivillig konto: Fællesbetegnelse for handelskonto og personbeholdningskonto."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Kontohavere, kontorepræsentanter, verifikatorer og anmeldere skal så vidt muligt anvende selvbetjeningsløsningen på Virk Indberet til at indsende anmodninger om at oprette eller lukke en konto, tilføje eller fjerne kontorepræsentanter, foretage ændringer af rettigheder, roller og oplysninger samt uploade dokumenter i overensstemmelse med, hvad der fremgår af selvbetjeningsløsningen. Stk. 2. Hvis anmodningen ikke kan ske gennem Virk Indberet, skal anmodningen ske ved at benytte de til enhver tid gældende retningslinjer, som fremgår på Erhvervsstyrelsens hjemmeside. Af denne hjemmeside fremgår også hvilke digitale signaturer, der kan anvendes. Stk. 3. Erhvervsstyrelsen kan forlange, at dokumentation leveres i fysisk form. Stk. 4. En anmelder, kontohaver, kontorepræsentant eller en verifikator, der registrerer et forhold i EU’s CO2-kvoteregister eller Det Danske Kyoto-register eller indsender anmeldelse herom til Erhvervsstyrelsen, indestår for, at registreringen eller anmeldelsen er lovligt foretaget, herunder at der foreligger behørig fuldmagt, og at dokumentationen i forbindelse med registreringen eller anmeldelsen er fuldstændig, ajourført, nøjagtig og korrekt."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Erhvervsstyrelsen indhenter relevante oplysninger, der er tilgængelige i EU’s CO2-kvoteregister eller Det Danske Kyoto-register, på CVR, CPR, skatteforvaltningen samt offentlige tilgængelige virksomheds- og personregistre i og uden for Danmark. Hvis Erhvervsstyrelsen ikke selv kan indhente oplysningerne, anmoder Erhvervsstyrelsen kontohaver om at indsende de manglende oplysninger. Stk. 2. Oplysninger i EU’s CO2-kvoteregister eller Det Danske Kyoto-register, som andre myndigheder har adgang til, fremgår af forordningerne, relevante EU-retsakter, lov om CO2-kvoter, lov om fremgangsmåde ved anmeldelse m.v. af visse oplysninger og lov om Erhvervsstyrelsens behandling af data. Stk. 3. Erhvervsstyrelsen gemmer indhentede personoplysninger maksimum 10 år efter, at en kontorepræsentant er ophørt som repræsentant eller 10 år efter, at en konto er blevet lukket. Oplysningerne vil herefter blive fjernet fra Erhvervsstyrelsens registre. Straffeattester gemmes ikke efter afslutning af sagen."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. En kontohaver eller kontorepræsentant skal efter anmodning fra Erhvervsstyrelsen afgive enhver oplysning, som styrelsen finder nødvendig til varetagelse af styrelsens opgaver i forhold til EU’s CO2- kvoteregister og Det Danske Kyoto-register."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Erhvervsstyrelsen kan kræve supplerende dokumentation udover, hvad der fremgår af forordningerne og denne bekendtgørelse, hvis det konkret skønnes nødvendigt. Stk. 2. Erhvervsstyrelsen kan i særlige tilfælde efter en konkret vurdering dispensere fra dokumentationskravene."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. En kopi af et dokument udstedt i Danmark, der sendes som dokumentation, skal bekræftes som en retvisende kopi af den udstedende myndighed, en dansk kommunes borgerservicecenter, et domstolskontor i Danmark, en notar, en uafhængig advokat eller en godkendt revisor i Danmark."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. En kopi af et dokument udstedt i udlandet, der sendes som dokumentation, skal bekræftes i henhold til Europa-Parlamentets og Rådets forordning 2016/1191/EU om fremme af den frie bevægelighed for borgere gennem en forenkling af kravene vedrørende fremlæggelse af visse offentlige dokumenter i Den Europæiske Union og om ændring af forordning (EU) nr. 1024/2012 eller legaliseres efter gældende bilaterale eller internationale aftaler."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Med forbehold for bekræftelser, jf. § 7, skal et dokument eller en kopi af et dokument, der sendes som dokumentation, være affattet på dansk, norsk, svensk eller engelsk og i modsat fald ledsages af en oversættelse til dansk eller engelsk. Tilsvarende gælder for oversættelse af bekræftelser og legaliseringer efter § 8. Stk. 2. Erhvervsstyrelsen kan kræve, at oversættelse skal foretages af et registreret oversættelsesbureau."
    },
    {
      "provision_ref": "2:10",
      "chapter": "2",
      "section": "10",
      "content": "§ 10. En kontohaver eller kontorepræsentant skal inden 10 hverdage skriftligt anmelde ændringer i de oplysninger eller dokumenter, der er forelagt Erhvervsstyrelsen i forbindelse med oprettelse eller ajourføring af en konto. Med anmeldelsen skal følge de oplysninger og dokumenter, som er relevante for ændringen. Stk. 2. En kontohaver eller kontorepræsentant fritages for anmeldelsespligten i stk. 1, hvis en ændring i virksomhedsoplysninger er meddelt Erhvervsstyrelsen eller skatteforvaltningen i medfør af bekendtgørelse om anmeldelse, registrering, gebyr samt offentliggørelse, m.v. i Erhvervsstyrelsen. Det samme gælder for personoplysninger meddelt CPR."
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Erhvervsstyrelsen opkræver gebyr én gang årligt. Gebyret kan pris- og lønreguleres årligt. Gebyret fremgår af bilag 1. Gebyret opkræves for det indeværende kalenderår for de konti og verifikatoradgange, der er åbne og aktive det pågældende år og opkræves uanset, om kontoen er åben i hele kalenderåret. Stk. 2. Ved oprettelse af en handels-, person-, eller auktionsleveringskonto eller registrering af en verifikator, opkræver Erhvervsstyrelsen et gebyr svarende til det årlige gebyr. Betalingen af gebyret er en betingelse for oprettelse af en konto. Gebyret gælder for oprettelse af kontoen samt for den resterende del af det indeværende kalenderår. Stk. 3. Hvis en anmeldelse om oprettelse af en konto ikke fører til oprettelse, skal der ikke betales gebyr."
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Betaling af gebyr skal ske på de af Erhvervsstyrelsen anviste fremgangsmåder og betalingsfrister. Stk. 2. Overskrides betalingsfristen, vil der blive pålagt et rykkergebyr til dækning af Erhvervsstyrelsens omkostninger i forbindelse med rykkerproceduren. Bliver kontogebyret eller omkostningerne med tillæg af rykkergebyr fortsat ikke betalt, oversendes gebyrkravet eller omkostningerne til inkasso, og Erhvervsstyrelsen kan lukke eller suspendere adgangen til kontoen. De til enhver tid gældende takster for rykkergebyr fremgår af Erhvervsstyrelsens hjemmeside."
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Kontohaveren eller den potentielle kontohaver bemyndiger anmelderen og kontorepræsentanter til at optræde som fuldmægtige på virksomhedens eller personens vegne i forhold til Erhvervsstyrelsen. Anmeldelsen skal underskrives af de tegningsberettigede for kontohaveren eller af en person, som kontohaveren har givet skriftlig fuldmagt hertil."
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Når en virksomhed omfattes af lov om CO2-kvoter, kontakter Erhvervsstyrelsen virksomheden med henblik på at indhente de krævede oplysninger og dokumenter for at åbne en compliancekonto. Stk. 2. Foruden de oplysninger og dokumentation, som kræves af forordning 2019/1122/EU, skal en kvoteomfattet virksomhed indsende følgende oplysninger: 1) Et dokument, som beviser den juridiske enheds registrering. 2) Bankkontooplysninger. 3) En bekræftelse af momsregistrering. 4) Navn, fødselsdato og nationalitet for den juridiske enheds reelle ejer som defineret i artikel 3, nr. 6), i direktiv (EU) 2015/849, herunder hvilken form for ejerskab eller kontrol, der udøves."
    },
    {
      "provision_ref": "3:15",
      "chapter": "3",
      "section": "15",
      "content": "§ 15. Ved anmodning om oprettelse af en frivilligkonto skal der indsendes dokumentation i overensstemmelse med forordningerne. For oprettelse af en handelskonto skal der derudover indsendes straffeattester fra virksomhedens ledelse. Stk. 2. Der er en betingelse for at få åbnet en frivilligkonto, at kontohaver har fast bopæl i Danmark eller er registreret i CVR eller et andet virksomhedsregister i rigsfællesskabet. Stk. 3. Erhvervsstyrelsen kan lukke en frivilligkonto, hvis betingelser for at have en konto ikke overholdes trods påbud herom."
    },
    {
      "provision_ref": "3:16",
      "chapter": "3",
      "section": "16",
      "content": "§ 16. Der er krav om dansk momsregistrering i det omfang, at det er påkrævet i henhold til momslovens regler for virksomheder, som anmoder om åbning af konti. Dette gælder ikke for verifikatoradgange og udenlandske operatører, som ikke har filial eller andre aktiviteter i Danmark."
    },
    {
      "provision_ref": "3:17",
      "chapter": "3",
      "section": "17",
      "content": "§ 17. I tilfælde af fusion mellem selskaber regulerer de selskabsretlige regler, hvorvidt en konto kan overføres fra et ophørende selskab til et nyt selskab eller til et fortsættende selskab. Tilsvarende regulerer de selskabsretlige regler, hvorvidt en konto kan overføres fra et indskydende selskab til et modtagende selskab ved spaltning. Den tidligere kontohavers retlige efterfølger bliver den nye kontohaver, når vedkommende har indsendt den dokumentation, der kræves i henhold til §§ 14 eller 15. Stk. 2. Overdragelse af en driftslederkonto forudsætter overdragelse af de tilknyttet anlæg, jf. forordning nr. 2019/1122/EU, artikel 22, stk. 5. Stk. 3. Erhvervsstyrelsen skal underrettes om ændringer i ejerskab, jf. stk. 1 og 2, inden for 10 hverdage, med mindre at ændringerne i forvejen er indberettet i CVR-registeret."
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Kontohaver bestemmer antal, roller, bemyndigelser, samt afsætning af kontorepræsentanter. Der skal udpeges mindst to kontorepræsentanter for at åbne en konto. Stk. 2. En anmeldelse om udnævnelse af kontorepræsentanter og bemyndigelser skal underskrives af de tegningsberettigede for kontohaveren eller af en person, som kontohaveren har givet skriftlig fuldmagt hertil. Anmeldelsen indsendes sammen med dokumentation og oplysninger som fremgår af forordningerne. Stk. 3. En kontorepræsentant kan selv anmode om at blive slettet fra en konto. Stk. 4. Mindst én kontorepræsentant skal have fast bopæl i Danmark og ikke kun have læseadgang til kontoen. Dette gælder ikke for verifikatoradgange og udenlandske operatører, som ikke har en filial eller andre aktiviteter i Danmark."
    },
    {
      "provision_ref": "5:19",
      "chapter": "5",
      "section": "19",
      "content": "§ 19. Hvis en kontorepræsentant, af tekniske eller andre grunde ikke kan få adgang til EU’s CO2- kvoteregister eller Det Danske Kyoto-register, kan Erhvervsstyrelsen på skriftlig anmodning fra kontorepræsentanten eller kontohaver igangsætte en transaktion på vegne af denne. Anmodningen skal sendes til Erhvervsstyrelsen senest 3 hverdage, før transaktionen ønskes igangsat, jf. § 3. Stk. 2. En kontohaver kan anmode Erhvervsstyrelsen om at foretage en returnering. Anmodningen skal sendes til Erhvervsstyrelsen senest 3 hverdage, før transaktionen ønskes igangsat, jf. § 3. Stk. 3. Kontorepræsentanten kan anmode Erhvervsstyrelsen om at afbryde eller tilbageføre visse transaktioner. Anmodningen skal sendes til Erhvervsstyrelsen indenfor de tidsfrister, der fremgår af forordningerne."
    },
    {
      "provision_ref": "5:20",
      "chapter": "5",
      "section": "20",
      "content": "§ 20. Hvis en kontorepræsentants autentificeringsdata til EU’s CO2-kvoteregister ikke længere er sikre, skal repræsentanten straks suspendere sin adgang til den relevante konto eller anmode Erhvervsstyrelsen om, at suspendere adgangen. Kontorepræsentanten skal kontakte Erhvervsstyrelsen for at få udskiftet repræsentantens autentificeringsdata."
    },
    {
      "provision_ref": "5:21",
      "chapter": "5",
      "section": "21",
      "content": "§ 21. Erhvervsstyrelsen kan i akutte situationer kontaktes uden for normal arbejdstid, for at suspendere for adgang til kontoen og melde sikkerhedsbrud. Tidsrummet for akutte henvendelser fremgår på Erhvervsstyrelsens hjemmeside."
    },
    {
      "provision_ref": "6:22",
      "chapter": "6",
      "section": "22",
      "content": "§ 22. En kontorepræsentant skal ved anvendelse af EU’s CO2-kvoteregister træffe alle nødvendige foranstaltninger til at hindre, at data mistes, stjæles eller kompromitteres. En kontorepræsentant skal straks underrette Erhvervsstyrelsen, hvis data mistes, stjæles eller kompromitteres. Stk. 2. Manglende overholdelse af sikkerhedskrav kan føre til suspension af adgang til kontoen."
    },
    {
      "provision_ref": "6:23",
      "chapter": "6",
      "section": "23",
      "content": "§ 23. Erhvervsstyrelsen er ikke ansvarlig for noget forhold, der indtræder som følge af, at en anmelder eller en kontohaver eller dennes kontorepræsentanter ikke kan kontaktes via de kontaktinformationer, som er registreret i EU’s CO2-kvoteregister. Stk. 2. Erhvervsstyrelsen er endvidere ikke ansvarlig for noget forhold, der skyldes, at en kontohaver eller dennes kontorepræsentanter ikke har overholdt bedst praksis til sikker datahåndtering og brug af internettet, som fremgår på Erhvervsstyrelsens hjemmeside."
    },
    {
      "provision_ref": "6:24",
      "chapter": "6",
      "section": "24",
      "content": "§ 24. Følgende afgørelser truffet af Erhvervsstyrelsen efter denne bekendtgørelse samt forordningen kan indbringes for Energiklagenævnet senest 30 kalenderdage efter, at afgørelsen er meddelt den pågældende: 1) Afvisning af at åbne en konto, jf. kapitel 3. 2) Afvisning af at godkende tilføjelsen af en kontorepræsentant, jf. § 18. 3) Suspension af adgange, forordning (EU) 389/2013, art. 34 eller forordning (EU) 2019/1122, art. 30 4) Lukning af konti og afsættelse af kontorepræsentant, forordning (EU) 389/2013, art. 33 eller forordning (EU) 2019/1122, art. 28 Stk. 2. En afgørelse kan ikke indbringes for domstolene, før den endelige administrative afgørelse foreligger. Stk. 3. Afgørelser truffet af Erhvervsstyrelsen efter denne bekendtgørelse samt forordningen kan ikke indbringes for Erhvervsministeren."
    },
    {
      "provision_ref": "6:25",
      "chapter": "6",
      "section": "25",
      "content": "§ 25. Medmindre højere straf er forskyldt efter anden lovgivning, straffes med bøde den, der 1) undlader at efterkomme påbud om at afgive oplysninger eller dokumentation efter § 5, § 6, stk. 1, 2) undlader at efterkomme påbud om at informere rettidigt om ændringer i de forelagte oplysninger, jf. § 10, 3) undlader at efterkomme påbud udstedt af Erhvervsstyrelsen i medfør af forordningerne, eller 4) fortier oplysninger eller afgiver urigtige eller vildledende oplysninger, der har betydning for Erhvervsstyrelsens sagsbehandling i forhold til EU’s CO2-kvoteregister eller Det Danske Kyoto-register. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "7:26",
      "chapter": "7",
      "section": "26",
      "content": "§ 26. Bekendtgørelsen træder i kraft den 1. januar 2026. Stk. 2. Bekendtgørelse nr. 582 af 30. maj 2024 om EU’s CO2-kvoteregister og Det Danske Kyoto-register ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen supplerer Kommissionens forordning 2019/1122/EU for så vidt angår driften af EU’s CO2-kvoteregister og Kommissionens forordning nr. 389/2013/EU om driften af det Danske Kyoto-register. Erhvervsstyrelsen er national administrator, som defineret i forordningerne af EU’s CO2- kvoteregister og det Danske Kyoto-register.",
      "valid_from": "2025-12-09",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Anmelder: En fysisk person, som anmelder et forhold til Erhvervsstyrelsen på vegne af en potentiel eller eksisterende kontohaver. 2) Compliancekonto: Fælles betegnelse for driftslederbeholdningskonto, luftfartoperatørbeholdningskonto, søfartsoperatørkonto og reguleret enheds konto. 3) Forordningerne: Fælles betegnelse for Kommissionens forordning 389/2013/EU om oprettelse af et EU-register i henhold til Europa-Parlamentets og Rådets direktiv 2003/87/EF og Europa- Parlamentets og Rådets beslutning nr. 280/2004/EF og nr. 406/2009/EF, og om ophævelse af Kommissionens forordning 920/2010/EU og nr. 1193/2011/EU, EU-Tidende 2013, nr. L 122, side 1, senest ændret og suppleret ved Kommissionens delegerede forordning (EU) 2023/2904 om ændring af delegeret forordning (EU) 2019/1122 om supplerende regler til Europa-Parlamentets og Rådets direktiv 2003/87/EF for så vidt angår driften af EU-registret. 4) Frivillig konto: Fællesbetegnelse for handelskonto og personbeholdningskonto.",
      "valid_from": "2025-12-09",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Kontohavere, kontorepræsentanter, verifikatorer og anmeldere skal så vidt muligt anvende selvbetjeningsløsningen på Virk Indberet til at indsende anmodninger om at oprette eller lukke en konto, tilføje eller fjerne kontorepræsentanter, foretage ændringer af rettigheder, roller og oplysninger samt uploade dokumenter i overensstemmelse med, hvad der fremgår af selvbetjeningsløsningen. Stk. 2. Hvis anmodningen ikke kan ske gennem Virk Indberet, skal anmodningen ske ved at benytte de til enhver tid gældende retningslinjer, som fremgår på Erhvervsstyrelsens hjemmeside. Af denne hjemmeside fremgår også hvilke digitale signaturer, der kan anvendes. Stk. 3. Erhvervsstyrelsen kan forlange, at dokumentation leveres i fysisk form. Stk. 4. En anmelder, kontohaver, kontorepræsentant eller en verifikator, der registrerer et forhold i EU’s CO2-kvoteregister eller Det Danske Kyoto-register eller indsender anmeldelse herom til Erhvervsstyrelsen, indestår for, at registreringen eller anmeldelsen er lovligt foretaget, herunder at der foreligger behørig fuldmagt, og at dokumentationen i forbindelse med registreringen eller anmeldelsen er fuldstændig, ajourført, nøjagtig og korrekt.",
      "valid_from": "2025-12-09",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Erhvervsstyrelsen indhenter relevante oplysninger, der er tilgængelige i EU’s CO2-kvoteregister eller Det Danske Kyoto-register, på CVR, CPR, skatteforvaltningen samt offentlige tilgængelige virksomheds- og personregistre i og uden for Danmark. Hvis Erhvervsstyrelsen ikke selv kan indhente oplysningerne, anmoder Erhvervsstyrelsen kontohaver om at indsende de manglende oplysninger. Stk. 2. Oplysninger i EU’s CO2-kvoteregister eller Det Danske Kyoto-register, som andre myndigheder har adgang til, fremgår af forordningerne, relevante EU-retsakter, lov om CO2-kvoter, lov om fremgangsmåde ved anmeldelse m.v. af visse oplysninger og lov om Erhvervsstyrelsens behandling af data. Stk. 3. Erhvervsstyrelsen gemmer indhentede personoplysninger maksimum 10 år efter, at en kontorepræsentant er ophørt som repræsentant eller 10 år efter, at en konto er blevet lukket. Oplysningerne vil herefter blive fjernet fra Erhvervsstyrelsens registre. Straffeattester gemmes ikke efter afslutning af sagen.",
      "valid_from": "2025-12-09",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. En kontohaver eller kontorepræsentant skal efter anmodning fra Erhvervsstyrelsen afgive enhver oplysning, som styrelsen finder nødvendig til varetagelse af styrelsens opgaver i forhold til EU’s CO2- kvoteregister og Det Danske Kyoto-register.",
      "valid_from": "2025-12-09",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Erhvervsstyrelsen kan kræve supplerende dokumentation udover, hvad der fremgår af forordningerne og denne bekendtgørelse, hvis det konkret skønnes nødvendigt. Stk. 2. Erhvervsstyrelsen kan i særlige tilfælde efter en konkret vurdering dispensere fra dokumentationskravene.",
      "valid_from": "2025-12-09",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. En kopi af et dokument udstedt i Danmark, der sendes som dokumentation, skal bekræftes som en retvisende kopi af den udstedende myndighed, en dansk kommunes borgerservicecenter, et domstolskontor i Danmark, en notar, en uafhængig advokat eller en godkendt revisor i Danmark.",
      "valid_from": "2025-12-09",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. En kopi af et dokument udstedt i udlandet, der sendes som dokumentation, skal bekræftes i henhold til Europa-Parlamentets og Rådets forordning 2016/1191/EU om fremme af den frie bevægelighed for borgere gennem en forenkling af kravene vedrørende fremlæggelse af visse offentlige dokumenter i Den Europæiske Union og om ændring af forordning (EU) nr. 1024/2012 eller legaliseres efter gældende bilaterale eller internationale aftaler.",
      "valid_from": "2025-12-09",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Med forbehold for bekræftelser, jf. § 7, skal et dokument eller en kopi af et dokument, der sendes som dokumentation, være affattet på dansk, norsk, svensk eller engelsk og i modsat fald ledsages af en oversættelse til dansk eller engelsk. Tilsvarende gælder for oversættelse af bekræftelser og legaliseringer efter § 8. Stk. 2. Erhvervsstyrelsen kan kræve, at oversættelse skal foretages af et registreret oversættelsesbureau.",
      "valid_from": "2025-12-09",
      "valid_to": null
    },
    {
      "provision_ref": "2:10",
      "chapter": "2",
      "section": "10",
      "content": "§ 10. En kontohaver eller kontorepræsentant skal inden 10 hverdage skriftligt anmelde ændringer i de oplysninger eller dokumenter, der er forelagt Erhvervsstyrelsen i forbindelse med oprettelse eller ajourføring af en konto. Med anmeldelsen skal følge de oplysninger og dokumenter, som er relevante for ændringen. Stk. 2. En kontohaver eller kontorepræsentant fritages for anmeldelsespligten i stk. 1, hvis en ændring i virksomhedsoplysninger er meddelt Erhvervsstyrelsen eller skatteforvaltningen i medfør af bekendtgørelse om anmeldelse, registrering, gebyr samt offentliggørelse, m.v. i Erhvervsstyrelsen. Det samme gælder for personoplysninger meddelt CPR.",
      "valid_from": "2025-12-09",
      "valid_to": null
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Erhvervsstyrelsen opkræver gebyr én gang årligt. Gebyret kan pris- og lønreguleres årligt. Gebyret fremgår af bilag 1. Gebyret opkræves for det indeværende kalenderår for de konti og verifikatoradgange, der er åbne og aktive det pågældende år og opkræves uanset, om kontoen er åben i hele kalenderåret. Stk. 2. Ved oprettelse af en handels-, person-, eller auktionsleveringskonto eller registrering af en verifikator, opkræver Erhvervsstyrelsen et gebyr svarende til det årlige gebyr. Betalingen af gebyret er en betingelse for oprettelse af en konto. Gebyret gælder for oprettelse af kontoen samt for den resterende del af det indeværende kalenderår. Stk. 3. Hvis en anmeldelse om oprettelse af en konto ikke fører til oprettelse, skal der ikke betales gebyr.",
      "valid_from": "2025-12-09",
      "valid_to": null
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Betaling af gebyr skal ske på de af Erhvervsstyrelsen anviste fremgangsmåder og betalingsfrister. Stk. 2. Overskrides betalingsfristen, vil der blive pålagt et rykkergebyr til dækning af Erhvervsstyrelsens omkostninger i forbindelse med rykkerproceduren. Bliver kontogebyret eller omkostningerne med tillæg af rykkergebyr fortsat ikke betalt, oversendes gebyrkravet eller omkostningerne til inkasso, og Erhvervsstyrelsen kan lukke eller suspendere adgangen til kontoen. De til enhver tid gældende takster for rykkergebyr fremgår af Erhvervsstyrelsens hjemmeside.",
      "valid_from": "2025-12-09",
      "valid_to": null
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Kontohaveren eller den potentielle kontohaver bemyndiger anmelderen og kontorepræsentanter til at optræde som fuldmægtige på virksomhedens eller personens vegne i forhold til Erhvervsstyrelsen. Anmeldelsen skal underskrives af de tegningsberettigede for kontohaveren eller af en person, som kontohaveren har givet skriftlig fuldmagt hertil.",
      "valid_from": "2025-12-09",
      "valid_to": null
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Når en virksomhed omfattes af lov om CO2-kvoter, kontakter Erhvervsstyrelsen virksomheden med henblik på at indhente de krævede oplysninger og dokumenter for at åbne en compliancekonto. Stk. 2. Foruden de oplysninger og dokumentation, som kræves af forordning 2019/1122/EU, skal en kvoteomfattet virksomhed indsende følgende oplysninger: 1) Et dokument, som beviser den juridiske enheds registrering. 2) Bankkontooplysninger. 3) En bekræftelse af momsregistrering. 4) Navn, fødselsdato og nationalitet for den juridiske enheds reelle ejer som defineret i artikel 3, nr. 6), i direktiv (EU) 2015/849, herunder hvilken form for ejerskab eller kontrol, der udøves.",
      "valid_from": "2025-12-09",
      "valid_to": null
    },
    {
      "provision_ref": "3:15",
      "chapter": "3",
      "section": "15",
      "content": "§ 15. Ved anmodning om oprettelse af en frivilligkonto skal der indsendes dokumentation i overensstemmelse med forordningerne. For oprettelse af en handelskonto skal der derudover indsendes straffeattester fra virksomhedens ledelse. Stk. 2. Der er en betingelse for at få åbnet en frivilligkonto, at kontohaver har fast bopæl i Danmark eller er registreret i CVR eller et andet virksomhedsregister i rigsfællesskabet. Stk. 3. Erhvervsstyrelsen kan lukke en frivilligkonto, hvis betingelser for at have en konto ikke overholdes trods påbud herom.",
      "valid_from": "2025-12-09",
      "valid_to": null
    },
    {
      "provision_ref": "3:16",
      "chapter": "3",
      "section": "16",
      "content": "§ 16. Der er krav om dansk momsregistrering i det omfang, at det er påkrævet i henhold til momslovens regler for virksomheder, som anmoder om åbning af konti. Dette gælder ikke for verifikatoradgange og udenlandske operatører, som ikke har filial eller andre aktiviteter i Danmark.",
      "valid_from": "2025-12-09",
      "valid_to": null
    },
    {
      "provision_ref": "3:17",
      "chapter": "3",
      "section": "17",
      "content": "§ 17. I tilfælde af fusion mellem selskaber regulerer de selskabsretlige regler, hvorvidt en konto kan overføres fra et ophørende selskab til et nyt selskab eller til et fortsættende selskab. Tilsvarende regulerer de selskabsretlige regler, hvorvidt en konto kan overføres fra et indskydende selskab til et modtagende selskab ved spaltning. Den tidligere kontohavers retlige efterfølger bliver den nye kontohaver, når vedkommende har indsendt den dokumentation, der kræves i henhold til §§ 14 eller 15. Stk. 2. Overdragelse af en driftslederkonto forudsætter overdragelse af de tilknyttet anlæg, jf. forordning nr. 2019/1122/EU, artikel 22, stk. 5. Stk. 3. Erhvervsstyrelsen skal underrettes om ændringer i ejerskab, jf. stk. 1 og 2, inden for 10 hverdage, med mindre at ændringerne i forvejen er indberettet i CVR-registeret.",
      "valid_from": "2025-12-09",
      "valid_to": null
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Kontohaver bestemmer antal, roller, bemyndigelser, samt afsætning af kontorepræsentanter. Der skal udpeges mindst to kontorepræsentanter for at åbne en konto. Stk. 2. En anmeldelse om udnævnelse af kontorepræsentanter og bemyndigelser skal underskrives af de tegningsberettigede for kontohaveren eller af en person, som kontohaveren har givet skriftlig fuldmagt hertil. Anmeldelsen indsendes sammen med dokumentation og oplysninger som fremgår af forordningerne. Stk. 3. En kontorepræsentant kan selv anmode om at blive slettet fra en konto. Stk. 4. Mindst én kontorepræsentant skal have fast bopæl i Danmark og ikke kun have læseadgang til kontoen. Dette gælder ikke for verifikatoradgange og udenlandske operatører, som ikke har en filial eller andre aktiviteter i Danmark.",
      "valid_from": "2025-12-09",
      "valid_to": null
    },
    {
      "provision_ref": "5:19",
      "chapter": "5",
      "section": "19",
      "content": "§ 19. Hvis en kontorepræsentant, af tekniske eller andre grunde ikke kan få adgang til EU’s CO2- kvoteregister eller Det Danske Kyoto-register, kan Erhvervsstyrelsen på skriftlig anmodning fra kontorepræsentanten eller kontohaver igangsætte en transaktion på vegne af denne. Anmodningen skal sendes til Erhvervsstyrelsen senest 3 hverdage, før transaktionen ønskes igangsat, jf. § 3. Stk. 2. En kontohaver kan anmode Erhvervsstyrelsen om at foretage en returnering. Anmodningen skal sendes til Erhvervsstyrelsen senest 3 hverdage, før transaktionen ønskes igangsat, jf. § 3. Stk. 3. Kontorepræsentanten kan anmode Erhvervsstyrelsen om at afbryde eller tilbageføre visse transaktioner. Anmodningen skal sendes til Erhvervsstyrelsen indenfor de tidsfrister, der fremgår af forordningerne.",
      "valid_from": "2025-12-09",
      "valid_to": null
    },
    {
      "provision_ref": "5:20",
      "chapter": "5",
      "section": "20",
      "content": "§ 20. Hvis en kontorepræsentants autentificeringsdata til EU’s CO2-kvoteregister ikke længere er sikre, skal repræsentanten straks suspendere sin adgang til den relevante konto eller anmode Erhvervsstyrelsen om, at suspendere adgangen. Kontorepræsentanten skal kontakte Erhvervsstyrelsen for at få udskiftet repræsentantens autentificeringsdata.",
      "valid_from": "2025-12-09",
      "valid_to": null
    },
    {
      "provision_ref": "5:21",
      "chapter": "5",
      "section": "21",
      "content": "§ 21. Erhvervsstyrelsen kan i akutte situationer kontaktes uden for normal arbejdstid, for at suspendere for adgang til kontoen og melde sikkerhedsbrud. Tidsrummet for akutte henvendelser fremgår på Erhvervsstyrelsens hjemmeside.",
      "valid_from": "2025-12-09",
      "valid_to": null
    },
    {
      "provision_ref": "6:22",
      "chapter": "6",
      "section": "22",
      "content": "§ 22. En kontorepræsentant skal ved anvendelse af EU’s CO2-kvoteregister træffe alle nødvendige foranstaltninger til at hindre, at data mistes, stjæles eller kompromitteres. En kontorepræsentant skal straks underrette Erhvervsstyrelsen, hvis data mistes, stjæles eller kompromitteres. Stk. 2. Manglende overholdelse af sikkerhedskrav kan føre til suspension af adgang til kontoen.",
      "valid_from": "2025-12-09",
      "valid_to": null
    },
    {
      "provision_ref": "6:23",
      "chapter": "6",
      "section": "23",
      "content": "§ 23. Erhvervsstyrelsen er ikke ansvarlig for noget forhold, der indtræder som følge af, at en anmelder eller en kontohaver eller dennes kontorepræsentanter ikke kan kontaktes via de kontaktinformationer, som er registreret i EU’s CO2-kvoteregister. Stk. 2. Erhvervsstyrelsen er endvidere ikke ansvarlig for noget forhold, der skyldes, at en kontohaver eller dennes kontorepræsentanter ikke har overholdt bedst praksis til sikker datahåndtering og brug af internettet, som fremgår på Erhvervsstyrelsens hjemmeside.",
      "valid_from": "2025-12-09",
      "valid_to": null
    },
    {
      "provision_ref": "6:24",
      "chapter": "6",
      "section": "24",
      "content": "§ 24. Følgende afgørelser truffet af Erhvervsstyrelsen efter denne bekendtgørelse samt forordningen kan indbringes for Energiklagenævnet senest 30 kalenderdage efter, at afgørelsen er meddelt den pågældende: 1) Afvisning af at åbne en konto, jf. kapitel 3. 2) Afvisning af at godkende tilføjelsen af en kontorepræsentant, jf. § 18. 3) Suspension af adgange, forordning (EU) 389/2013, art. 34 eller forordning (EU) 2019/1122, art. 30 4) Lukning af konti og afsættelse af kontorepræsentant, forordning (EU) 389/2013, art. 33 eller forordning (EU) 2019/1122, art. 28 Stk. 2. En afgørelse kan ikke indbringes for domstolene, før den endelige administrative afgørelse foreligger. Stk. 3. Afgørelser truffet af Erhvervsstyrelsen efter denne bekendtgørelse samt forordningen kan ikke indbringes for Erhvervsministeren.",
      "valid_from": "2025-12-09",
      "valid_to": null
    },
    {
      "provision_ref": "6:25",
      "chapter": "6",
      "section": "25",
      "content": "§ 25. Medmindre højere straf er forskyldt efter anden lovgivning, straffes med bøde den, der 1) undlader at efterkomme påbud om at afgive oplysninger eller dokumentation efter § 5, § 6, stk. 1, 2) undlader at efterkomme påbud om at informere rettidigt om ændringer i de forelagte oplysninger, jf. § 10, 3) undlader at efterkomme påbud udstedt af Erhvervsstyrelsen i medfør af forordningerne, eller 4) fortier oplysninger eller afgiver urigtige eller vildledende oplysninger, der har betydning for Erhvervsstyrelsens sagsbehandling i forhold til EU’s CO2-kvoteregister eller Det Danske Kyoto-register. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2025-12-09",
      "valid_to": null
    },
    {
      "provision_ref": "7:26",
      "chapter": "7",
      "section": "26",
      "content": "§ 26. Bekendtgørelsen træder i kraft den 1. januar 2026. Stk. 2. Bekendtgørelse nr. 582 af 30. maj 2024 om EU’s CO2-kvoteregister og Det Danske Kyoto-register ophæves.",
      "valid_from": "2025-12-09",
      "valid_to": null
    }
  ],
  "definitions": []
}
