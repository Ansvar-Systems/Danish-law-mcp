{
  "id": "2024:228",
  "type": "statute",
  "title": "Bekendtgørelse om ansøgningspuljen til handicaporganisationer og -foreninger på det sociale område (ULHAN)",
  "short_name": "BEK H#LOKDOK04",
  "status": "in_force",
  "issued_date": "2024-03-07",
  "url": "https://www.retsinformation.dk/eli/lta/2024/228/xml",
  "description": "Retsinformation source. DocumentId=DH001767; AccessionNumber=B20240022805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på Social- og Boligstyrelsens forvaltning af tilskud fra ansøgningspuljen til handicaporganisationer og -foreninger på det sociale område, jf. § 07.18.19.20. på finansloven for finansåret 2024."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Ansøgningspuljens formål er at styrke landsdækkende handicaporganisationer og -foreningers arbejde på det sociale område i form af generel interessevaretagelse og konkrete aktiviteter for personer med handicap."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Social- og Boligstyrelsen kan yde tilskud fra ansøgningspuljen til handicaporganisationer og -foreninger på det sociale område i overensstemmelse med reglerne i denne bekendtgørelse. Stk. 2. Ansøgningspuljen opdeles i to delpuljer, jf. § 6, stk. 1 og 2, som hver får en fast procentdel af den samlede ansøgningspulje: 1) Delpuljen til landsdækkende handicaporganisationer og -foreninger, jf. § 6, stk. 1, tildeles 97,6 pct. 2) Delpuljen til landsdækkende hovedforeninger for en eller flere sjældne diagnoser eller sjældne handicap, jf. § 6, stk. 2, tildeles 2,4 pct. Stk. 3. Ansøger kan kun modtage tilskud fra én af delpuljerne."
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Tilskud kan ydes til landsdækkende handicaporganisationer og -foreninger."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Målgruppen for ansøgningspuljen er personer med handicap og pårørende."
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Der gælder følgende tildelingskriterier for at opnå tilskud fra delpuljen til landsdækkende handicaporganisationer og -foreninger: 1) Ansøger skal have sit virke inden for handicapområdet og varetage både generel interessevaretagelse og konkrete aktiviteter for personer med handicap. 2) Ansøger skal være formaliseret. 3) Ansøger skal være en landsdækkende hovedorganisation. 4) Ansøger skal have bevist sin eksistensberettigelse, herunder eksisteret i minimum 5 år og have minimum 500 kontingentbetalende medlemmer. 5) Ansøger skal dække bredt inden for sin målgruppe. Stk. 2. Der gælder følgende tildelingskriterier for at opnå tilskud fra delpuljen til landsdækkende hovedforeninger for en eller flere sjældne diagnoser eller sjældne handicap: 1) Ansøger skal have sit virke inden for handicapområdet og varetage både generel interessevaretagelse og konkrete aktiviteter for personer med handicap. 2) Ansøger skal være formaliseret. 3) Ansøger skal være en landsdækkende hovedforening. 4) Ansøger skal have bevist sin eksistensberettigelse, herunder eksisteret i minimum 2 år og have minimum 15 kontingentbetalende medlemmer. 5) Ansøger skal dække bredt inden for sin målgruppe. Stk. 3. Der gælder følgende krav til en paraplyorganisation for at opnå tilskud fra én af de to delpuljer, jf. stk. 1 og 2: 1) Ansøger skal have minimum otte medlemsorganisationer, der alle er hovedorganisationer og berettigede til at modtage tilskud fra ansøgningspuljen. 2) Ansøger skal have eksisteret i minimum 1 år. 3) Ansøger skal dække bredt inden for handicapområdet, dvs. den skal dække minimum tre ud af følgende fire kategorier i FN’s handicapkonvention: langvarig fysisk, psykisk, intellektuel eller sensorisk funktionsnedsættelse. 4) Ansøger skal have en veldefineret rolle og funktion. Stk. 4. Hvis ansøger har modtaget tilskud til drift fra andre udlodningspuljer, der fordeles efter lov nr. 1532 af 19. december 2017 om udlodning af overskud og udbytte fra lotteri, kan der ikke ydes tilskud fra denne ansøgningspulje."
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Ansøgningen vurderes på baggrund af, om 1) ansøgers formål falder inden for ansøgningspuljens formål, 2) ansøger falder inden for ansøgningspuljens ansøgerkreds, 3) ansøgers målgruppe falder inden for ansøgningspuljens målgruppe, 4) ansøger opfylder tildelingskriterierne, jf. § 6 og 5) ansøger opfylder krav til budget, jf. § 8."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Ansøger skal indsende et samlet, bestyrelsesgodkendt budget for tilskudsåret. Budgettet skal udarbejdes, så det udgør en fyldestgørende og sandfærdig beskrivelse af ansøgers forventede udgifter. Stk. 2. Ansøgere, der søger om tilskud fra delpuljen til landsdækkende handicaporganisationer og -foreninger, jf. § 6, stk. 1, skal desuden indgive en erklæring, hvori følgende skal oplyses: 1) Udgifter for de 2 seneste regnskabsår, der er aflagt revideret årsrapport for. 2) Egenfinansiering, dvs. størrelsen af private og ikke offentlige indtægter for de 2 seneste regnskabsår, der er aflagt revideret årsrapport for. 3) Kontingentindtægter for de 2 seneste regnskabsår, der er aflagt revideret årsrapport for. Stk. 3. De beløb, der angives i forbindelse med ansøgning om tilskud, jf. stk. 2, skal dokumenteres af revisor i form af en underskreven specifikation. Stk. 4. Paraplyorganisationer, der søger om tilskud fra delpuljen til landsdækkende handicaporganisationer og -foreninger, er ikke omfattet af stk. 2. Stk. 5. Social- og Boligstyrelsen kan under særlige forhold beslutte at anvende nøgletal fra andre regnskabsår end de i stk. 2 angivne."
    },
    {
      "provision_ref": "5:9",
      "chapter": "5",
      "section": "9",
      "content": "§ 9. Ansøgers vedtægter skal indeholde bestemmelser om 1) navn, 2) hjemsted, 3) formål, 4) generalforsamling, 5) valg og konstituering af bestyrelse, 6) betingelser for medlemskab, 7) regnskabs- og formueforhold, herunder valg af revisor, 8) tegningsret og 9) vedtægtsændringer og ophør, herunder anvendelse af nettoformuen ved organisationens eller foreningens ophør."
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Ansøger skal ledes af en bestyrelse. Stk. 2. Bestyrelsen er ansvarlig for, at ansøgers formål varetages i overensstemmelse med gældende lovgivning og ansøgningspuljen. Stk. 3. Hvis ansøger har en daglig ledelse, skal den daglige ledelse handle inden for de budget- og bevillingsmæssige rammer samt øvrige tilskudsbetingelser i afgørelsen."
    },
    {
      "provision_ref": "6:11",
      "chapter": "6",
      "section": "11",
      "content": "§ 11. Social- og Boligstyrelsen fastsætter retningslinjer for indkaldelse af ansøgninger og for kravene til sådanne ansøgninger. Retningslinjerne offentliggøres på Social- og Boligstyrelsens hjemmeside."
    },
    {
      "provision_ref": "6:12",
      "chapter": "6",
      "section": "12",
      "content": "§ 12. Ansøgere kan indgive ansøgning om støtte fra ansøgningspuljen og indberette oplysninger ved anvendelse af den digitale løsning, som Social- og Boligstyrelsen stiller til rådighed (Social- og Boligstyrelsens elektroniske ansøgningsportal). Stk. 2. Ansøgning om støtte fra ansøgningspuljen skal indgives på den ansøgningsblanket, som Social- og Boligstyrelsen har udarbejdet til ansøgningspuljen efter denne bekendtgørelse. Ansøgningen skal vedlægges alle bilag, der fremgår af ansøgningsmaterialet. Stk. 3. Indberetning af oplysninger skal overholde eventuelle formkrav. Stk. 4. Social- og Boligstyrelsen har ret til at afvise ansøgninger og indberettede oplysninger, som ikke overholder formalia."
    },
    {
      "provision_ref": "7:13",
      "chapter": "7",
      "section": "13",
      "content": "§ 13. Fordelingen af tilskud sker på baggrund af et konkret beløb meddelt af Økonomistyrelsen samt fordelingsnøgler og beregningsmodeller m.v. Stk. 2. Fordelingen af tilskud kan blive påvirket af udsving i udlodningsbeløbet, hvis der sker et væsentligt fald i overskuddet fra Danske Spil eller udbyttet fra Klasselotteriet."
    },
    {
      "provision_ref": "7:14",
      "chapter": "7",
      "section": "14",
      "content": "§ 14. Tilskuddet beregnes på baggrund af antallet af ansøgninger, som opfylder kriterierne, og nøgletal for de organisationer, der lever op til kriterierne. Tilskuddet beregnes endvidere på baggrund af, hvilken delpulje ansøger hører under, jf. §§ 15 og 16."
    },
    {
      "provision_ref": "7:15",
      "chapter": "7",
      "section": "15",
      "content": "§ 15. For delpuljen til landsdækkende handicaporganisationer og -foreninger fordeles 1/7 af delpuljen til en eller flere paraplyorganisationer, hvorefter det resterende beløb i delpuljen fordeles til hovedorganisationer og -foreninger. Derudover fordeles 38 pct. af midlerne ligeligt mellem alle organisationer og 62 pct. fordeles på baggrund af organisationens størrelse, hvoraf 75 pct. fordeles efter samlede udgifter og 25 pct. efter samlede kontingentindtægter, jf. også § 8, stk. 2. Maksimumtilskuddet er 6,08 pct. af delpuljen og kan ikke overstige ansøgers egenfinansiering. Minimumtilskuddet er 300.000 kr. Stk. 2. En ny organisation eller forening, som er en organisation eller forening, der ikke har modtaget tilskud fra ansøgningspuljen i mindst 1 af de forudgående 2 år, skal opfylde alle tildelingskriterier for at få tilskud fra delpuljen, jf. stk. 1. Tilskuddet indfases over en periode på 4 år, hvor tilskuddet vægtes med 25 pct. i første år, 50 pct. i andet år, 75 pct. i tredje år og 100 pct. i fjerde år af det tilskudsbeløb, ansøger ville være berettiget til ved tilskud på 100 pct., jf. fordelingsnøglerne i stk. 1. Stk. 3. En ansøger, som opfylder kriterierne og har opnået tilskud i det forudgående år, men som ikke lever op til kravet om minimum 500 kontingentbetalende medlemmer, vil modtage tilskud i en udfasningsperiode over en periode på 3 år. Tilskuddet nedsættes til 75 pct. i første år, 50 pct. i andet år og 25 pct. i 3. år af det tilskudsbeløb, ansøger ville være berettiget til ved tilskud på 100 pct., jf. princippet i stk. 2. Fra fjerde år og frem er tilskuddet bortfaldet. Hvis organisationen eller foreningen på et tidspunkt inden for udfasningsperioden opnår over 500 medlemmer, kan fuldt tilskud igen opnås ved gradvis indfasning, jf. princippet i stk. 2."
    },
    {
      "provision_ref": "7:16",
      "chapter": "7",
      "section": "16",
      "content": "§ 16. For delpuljen til landsdækkende hovedforeninger for en eller flere sjældne diagnoser eller sjældne handicap fordeles 50 pct. af delpuljen til en eller flere paraplyorganisationer og 50 pct. fordeles ligeligt til hovedforeninger for sjældne diagnoser. Stk. 2. En ny hovedforening, som er en hovedforening, der ikke har modtaget tilskud fra ansøgningspuljen i mindst 1 af de forudgående 2 år, skal opfylde alle tildelingskriterier for at få tilskud fra delpuljen, jf. stk. 1. Tilskuddet indfases over en periode på 2 år, hvor tilskuddet vægtes med 75 pct. i første år og 100 pct. i andet år af det tilskudsbeløb, ansøger ville være berettiget til ved tilskud på 100 pct., jf. fordelingsnøglerne i stk. 1. Stk. 3. En ansøger, som opfylder kriterierne og har opnået tilskud i forudgående år, men som ikke lever op til kravet om minimum 15 kontingentbetalende medlemmer, vil modtage tilskud i en udfasningsperiode på 2 år. Tilskuddet nedsættes til 75 pct. i første år og bortfalder i efterfølgende år, jf. princippet i stk. 2. Hvis hovedforeningen inden for udfasningsperioden opnår over 15 medlemmer, kan fuldt tilskud igen opnås."
    },
    {
      "provision_ref": "8:17",
      "chapter": "8",
      "section": "17",
      "content": "§ 17. Tilskud fra ansøgningspuljen må anvendes til følgende udgifter: 1) Lønudgifter i organisationen. 2) Konsulenthonorarer. 3) Udgifter til revisor. 4) Lovpligtige forsikringer, herunder arbejdsskadeforsikringer. 5) Udgifter til transport. 6) Udgifter til aktiviteter. 7) Udgifter til uddannelses- og kursusaktiviteter for frivillige. 8) Udgifter til formidling. 9) Udgifter til lokaler. 10) Småanskaffelser, herunder kontorhold. 11) Øvrige udgifter inden for ansøgningspuljens formål."
    },
    {
      "provision_ref": "8:18",
      "chapter": "8",
      "section": "18",
      "content": "§ 18. Tilskud fra ansøgningspuljen, må ikke anvendes til dækning af følgende udgifter: 1) Anskaffelse af fast ejendom. 2) Anlægsudgifter, herunder ombygning og renovering. 3) Dækning af underskud eller anden gæld. 4) Støtte til enkeltpersoners underhold. 5) Aktiviteter, der fuldt ud er finansieret fra anden side. 6) Aktiviteter for personer uden lovligt ophold i Danmark. 7) Udgifter til projekter forankret i udlandet samt Grønland og Færøerne. 8) Kommerciel virksomhed."
    },
    {
      "provision_ref": "8:19",
      "chapter": "8",
      "section": "19",
      "content": "§ 19. Tilskud udbetales som acontoudbetaling på baggrund af indeværende års forventede overskud og udbytte fra spilselskaberne. Der forventes at ske efterregulering i efterfølgende år."
    },
    {
      "provision_ref": "8:20",
      "chapter": "8",
      "section": "20",
      "content": "§ 20. Udbetaling af tilskud sker efter, at Social- og Boligstyrelsen har modtaget tilkendegivelse fra tilskudsmodtager om udbetaling. Stk. 2. Tilskudsmodtagers tilkendegivelse om modtagelse af tilskuddet skal være modtaget i Social- og Boligstyrelsen senest 3 måneder efter, at Social- og Boligstyrelsen har udstedt tilskudsbrevet. Hvis tilkendegivelsen om modtagelse af tilskuddet ikke er modtaget i Social- og Boligstyrelsen inden for fristen, kan Social- og Boligstyrelsen lade tilskuddet bortfalde uden yderligere varsel, jf. § 34, stk. 1, nr. 4."
    },
    {
      "provision_ref": "8:21",
      "chapter": "8",
      "section": "21",
      "content": "§ 21. Tilskud udbetales ratevis."
    },
    {
      "provision_ref": "9:22",
      "chapter": "9",
      "section": "22",
      "content": "§ 22. Tilskudsmodtager kan videreføre over- eller underskud til anvendelse inden for tilskudsmodtagers formål i det følgende regnskabsår, medmindre andet er besluttet i forbindelse med afgørelsen om ydelse af tilskud."
    },
    {
      "provision_ref": "10:23",
      "chapter": "10",
      "section": "23",
      "content": "§ 23. Tilskudsmodtager skal senest 4 måneder efter regnskabsårets udløb indsende et revideret regnskab. Stk. 2. For tilskud på over 100.000 kr. skal tilskudsmodtager indsende følgende materiale til Social- og Boligstyrelsen: 1) Revideret regnskab forsynet med en påtegning efter det for revisor gældende erklæringsparadigme for den uafhængige revisors påtegning, jf. Rigsrevisionens standarder for offentlig revision (SOR) 5, som findes på Rigsrevisionens hjemmeside. 2) Genpart af revisionsberetningen/protokollatet. Stk. 3. Regnskabsåret er 12 på hinanden følgende måneder."
    },
    {
      "provision_ref": "10:24",
      "chapter": "10",
      "section": "24",
      "content": "§ 24. Regnskabet skal give et retvisende billede af tilskudsmodtagers aktiver og passiver, økonomiske stilling samt resultat. Tilskuddet skal indtægtsføres og være specificeret i regnskabet. Stk. 2. Regnskabet skal underskrives af tilskudsmodtager, herunder af samtlige medlemmer af tilskudsmodtagers bestyrelse, forretningsudvalg eller et andet ledelsesorgan, der tegner tilskudsmodtager. Stk. 3. Social- og Boligstyrelsen kan indkalde grunddokumentation, herunder bilag, for de afholdte udgifter."
    },
    {
      "provision_ref": "10:25",
      "chapter": "10",
      "section": "25",
      "content": "§ 25. Årsregnskabet for modtagere af tilskud på 100.000 kr. eller derunder skal være revideret af en af tilskudsmodtager valgt revisor, der skal være regnskabskyndig, men ikke behøver være registreret eller statsautoriseret. Revisor skal være uafhængig af tilskudsmodtagers virksomhed og må ikke have nogen personlig eller økonomisk interesse i revisionens udfald. Stk. 2. Revisor skal påse, at 1) årsregnskabet er udarbejdet i overensstemmelse med bestemmelserne i § 24, stk. 1 og 2, 2) tilskuddet er anvendt i tilskudsåret, 3) tilskuddet er anvendt til formålet og 4) tilskuddet er anvendt sparsommeligt. Stk. 3. Ved revisorskift i tilskudsperioden skal den tiltrædende revisor rette henvendelse til den fratrædende revisor, der har pligt til at oplyse grunden til fratrædelsen. Desuden skal tilskudsmodtager skriftligt give Social- og Boligstyrelsen besked om revisorskift."
    },
    {
      "provision_ref": "10:26",
      "chapter": "10",
      "section": "26",
      "content": "§ 26. Årsregnskabet for modtagere af tilskud på over 100.000 kr. skal være revideret af en registreret eller statsautoriseret revisor. Stk. 2. Ved revisorskift i tilskudsperioden skal den tiltrædende revisor rette henvendelse til den fratrædende revisor, der har pligt til at oplyse grunden til fratrædelsen. Desuden skal tilskudsmodtager skriftligt give Social- og Boligstyrelsen besked om revisorskift."
    },
    {
      "provision_ref": "10:27",
      "chapter": "10",
      "section": "27",
      "content": "§ 27. Revisionen foretages i overensstemmelse med god offentlig revisionsskik, således som dette begreb er fastlagt i § 3 i lov om revisionen af statens regnskaber m.m., jf. lovbekendtgørelse nr. 101 af 19. januar 2012 og nærmere præciseret i stk. 2 og §§ 28-32 i denne bekendtgørelse, samt i Rigsrevisionens standarder for offentlig revision (SOR). Stk. 2. Ved revisionen efterprøves, om projektregnskabet er retvisende, og om de dispositioner, der er omfattet af regnskabsaflæggelsen, er i overensstemmelse med meddelte bevillinger, love og andre forskrifter samt med indgåede aftaler og sædvanlig praksis. Der foretages endvidere en vurdering af, om der er taget skyldige økonomiske hensyn ved forvaltningen af de midler, der er omfattet af årsregnskabet."
    },
    {
      "provision_ref": "10:28",
      "chapter": "10",
      "section": "28",
      "content": "§ 28. Revisionens omfang afhænger af tilskudsmodtagers administrative struktur og forretningsgange, herunder den interne kontrol og andre forhold af betydning for regnskabsaflæggelsen. Desuden har tilskuddets størrelse betydning for revisionens omfang."
    },
    {
      "provision_ref": "10:29",
      "chapter": "10",
      "section": "29",
      "content": "§ 29. Der foretages sædvanlig revision i årets løb. Som led i revisionen undersøger revisor de eksisterende forretningsgange, herunder forretningsgangene vedrørende registrering af tilskudsudløsende faktorer, med henblik på at påse om den interne kontrol er betryggende. Ud over systemrevision udfører revisor i nødvendigt omfang substansrevision. Stk. 2. Ved revisionen skal revisor efterprøve, om 1) årsregnskabet er rigtigt, dvs. uden væsentlige fejl og mangler, 2) tilskudsbetingelserne er opfyldt, 3) tilskuddet er anvendt til formålet og 4) tilskudsmodtager har udvist sparsommelighed. Stk. 3. Ved den afsluttende revision påses det, at årsregnskabet er opstillet i overensstemmelse med de regler, der er fastsat herfor i §§ 23 og 24, at det ikke indeholder væsentlige fejl eller mangler, og om de dispositioner, der er omfattet af regnskabsaflæggelsen, er i overensstemmelse med meddelte bevillinger, love og andre forskrifter samt indgåede aftaler og sædvanlig praksis. Stk. 4. Ved forvaltningsrevision undersøges det, om der er taget skyldige økonomiske hensyn ved tilskudsmodtagers forvaltning efter Rigsrevisionens standarder for offentlig revision (SOR) 7. For tilskud under 500.000 kr. kan forvaltningsrevision undlades, dog skal stk. 2, pkt. 4 undersøges. Stk. 5. Revisionen udføres som udgangspunkt ved stikprøvevise undersøgelser. Uanmeldt kasse- og beholdningseftersyn kan indgå i revisionen."
    },
    {
      "provision_ref": "10:30",
      "chapter": "10",
      "section": "30",
      "content": "§ 30. Tilskudsmodtager skal give revisor de oplysninger, som må anses for at have betydning for bedømmelsen af årsregnskabet og for revisors vurdering af forvaltningen, herunder mål og opnåede resultater. Tilskudsmodtager skal give revisor adgang til at foretage de undersøgelser, denne finder nødvendige og skal sørge for, at revisor får de oplysninger og den bistand, som revisor anser for nødvendig for udførelsen af sit hverv."
    },
    {
      "provision_ref": "10:31",
      "chapter": "10",
      "section": "31",
      "content": "§ 31. Bliver revisor opmærksom på lovovertrædelser eller tilsidesættelser af forskrifter af væsentlig betydning i forbindelse med tilskuddets forvaltning, påhviler det revisor straks at give tilskudsmodtager meddelelse herom og påse, at tilskudsmodtagers ledelse straks underretter Social- og Boligstyrelsen. I modsat fald er det revisors pligt at orientere Social- og Boligstyrelsen. Revisors bemærkninger indsendes sammen med meddelelsen. Stk. 2. Hvis revisor under sin revision eller på anden måde bliver opmærksom på, at organisationens drift er usikker af økonomiske eller andre grunde, finder stk. 1 tilsvarende anvendelse."
    },
    {
      "provision_ref": "10:32",
      "chapter": "10",
      "section": "32",
      "content": "§ 32. Det reviderede årsregnskab forsynes med en revisionspåtegning, hvoraf det fremgår, at regnskabet er revideret i overensstemmelse med reglerne om revision og regnskab i indeværende bekendtgørelse. Eventuelle forbehold og supplerende oplysninger skal fremgå af erklæringen. Stk. 2. Revisor skal føre en revisionsberetning/protokollat. Stk. 3. I beretningen/protokollatet skal der indføres oplysninger om 1) hvilke revisionsarbejder, der er udført og resultatet heraf, og 2) væsentlig usikkerhed, fejl eller mangler vedrørende organisationens bogholderi, regnskabsvæsen eller interne kontrol. Stk. 4. Revisor skal endvidere redegøre for den udførte forvaltningsrevision i henhold til Rigsrevisionens standarder for offentlig revision (SOR) 5 og 7. Specielt oplyses om dispositioner uden for organisationens formål. Stk. 5. Det skal i beretningen/protokollatet til årsregnskabet oplyses 1) om revisor opfylder lovgivningens habilitetsbestemmelser, 2) om revisor under revisionen har modtaget alle oplysninger, der er anmodet om, 3) om revisionen har givet anledning til bemærkninger med hensyn til, om tilskuddet er anvendt i overensstemmelse med de givne vilkår, og 4) om revisionen har givet anledning til bemærkninger med hensyn til, om tilskudsgrundlaget er opgjort i overensstemmelse med gældende regler. Stk. 6. I revisionsberetningen/protokollatet indføres endvidere oplysninger om særlige rapporter eller erklæringer, afgivelse af særlige beretninger, rådgivning og assistance."
    },
    {
      "provision_ref": "11:33",
      "chapter": "11",
      "section": "33",
      "content": "§ 33. Social- og Boligstyrelsen kan beslutte, at udbetaling af tilskud indstilles midlertidigt, hvis 1) tilskudsmodtager ikke har indsendt relevante dokumenter m.v. i overensstemmelse med de vilkår, der er fastsat i tilskudsbrevet, 2) Social- og Boligstyrelsen ikke kan godkende tilkendegivelse om modtagelse af tilskud, eller det endelige regnskab, 3) en forfalden tilbagebetaling for et tilskud fra Social- og Boligstyrelsen ikke er indbetalt til Social- og Boligstyrelsen senest 2 måneder efter forfaldsdagen, 4) Social- og Boligstyrelsen bliver bekendt med forhold, som rejser tvivl om, hvorvidt tilskudsmodtager anvender tilskud i overensstemmelse med de givne vilkår, eller 5) forudsætningerne for tilskud i øvrigt er ændrede. Stk. 2. Udbetaling af tilskud genoptages, når Social- og Boligstyrelsen træffer beslutning herom."
    },
    {
      "provision_ref": "11:34",
      "chapter": "11",
      "section": "34",
      "content": "§ 34. Social- og Boligstyrelsen kan beslutte, at tilskuddet bortfalder helt eller delvist, hvis 1) tilskudsmodtager har givet urigtige eller vildledende oplysninger eller har fortiet oplysninger af betydning for afgørelsen om ydelse af tilskud eller beslutningen om udbetaling af tilskud, 2) tilskudsmodtager ophører, 3) tilskudsmodtager går konkurs, træder i likvidation, standser sine betalinger, indleder forhandlinger om tvangsakkord, eller hvis der foretages udlæg eller arrest hos tilskudsmodtager, 4) der ikke i henhold til tilsagnets vilkår eller kapitel 10 indsendes revisorerklæring om forretningsgange og registreringssystemer, tilkendegivelse om modtagelse af tilskud og grunddokumentation for afholdte udgifter, 5) tilskudsmodtager ikke har indsendt relevante dokumenter, herunder endeligt regnskab m.v. i overensstemmelse med vilkår, der er fastsat i tilskudsbrevet, 6) Social- og Boligstyrelsen ikke kan godkende tilkendegivelse om modtagelse af tilskud eller det endelige regnskab, 7) en forfalden tilbagebetaling for et tilskud fra Social- og Boligstyrelsen ikke er indbetalt til Social- og Boligstyrelsen senest 2 måneder efter forfaldsdagen, eller 8) forudsætningerne for tilskud i øvrigt er ændrede."
    },
    {
      "provision_ref": "11:35",
      "chapter": "11",
      "section": "35",
      "content": "§ 35. Social- og Boligstyrelsen kan beslutte, at udbetalte tilskud skal tilbagebetales helt eller delvis, hvis 1) der er sket helt eller delvist bortfald af tilskud i henhold til § 34, 2) hele beløbet ikke er brugt og ikke ønskes overført til næste periode. Stk. 2. Ved hel eller delvis tilbagebetaling af udbetalt tilskud opkræves det skyldige beløb til betaling senest 14 dage efter påkrav. Stk. 3. Tilskud, der kræves tilbagebetalt efter stk. 1, kan modregnes i kommende tilskudsudbetalinger."
    },
    {
      "provision_ref": "12:36",
      "chapter": "12",
      "section": "36",
      "content": "§ 36. Tilskudsmodtager skal straks underrette Social- og Boligstyrelsen skriftligt, hvis tilskudsmodtager bliver bekendt med forhold, der kan medføre midlertidigt ophør, bortfald, reduktion eller tilbagebetaling af tilskud, jf. §§ 33-35, eller hvis tilskudsmodtager skifter revisor i løbet af projektperioden, jf. § 25, stk. 3."
    },
    {
      "provision_ref": "12:37",
      "chapter": "12",
      "section": "37",
      "content": "§ 37. Social- og Boligstyrelsen kan pålægge tilskudsmodtager at dokumentere, at betingelserne for udbetaling af tilskud fortsat er opfyldt. Stk. 2. Tilskudsmodtager kan pålægges at indsende nærmere oplysninger, herunder reviderede regnskaber, budgetter og revisionserklæringer m.v. Stk. 3. Hvis Social- og Boligstyrelsen skal have mulighed for at offentliggøre resultater, skal det fremgå af tilskudsbrevet."
    },
    {
      "provision_ref": "12:38",
      "chapter": "12",
      "section": "38",
      "content": "§ 38. Tilskudsmodtager er forpligtet til at opbevare regnskabsmaterialet på betryggende vis i 5 år fra udgangen af det regnskabsår, materialet vedrører."
    },
    {
      "provision_ref": "13:37",
      "chapter": "13",
      "section": "37",
      "content": "§ 37. Bekendtgørelsen træder i kraft den 9. marts 2024. Stk. 2. For tilskud, der ydes i medfør af denne bekendtgørelse, finder bekendtgørelse nr. 98 af 27. januar 2014 om regnskab og revision m.v. af regnskaber for modtagere af tilskud fra puljer under Social-, Børne- og Integrationsministeriets område ikke anvendelse."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på Social- og Boligstyrelsens forvaltning af tilskud fra ansøgningspuljen til handicaporganisationer og -foreninger på det sociale område, jf. § 07.18.19.20. på finansloven for finansåret 2024.",
      "valid_from": "2024-03-07",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Ansøgningspuljens formål er at styrke landsdækkende handicaporganisationer og -foreningers arbejde på det sociale område i form af generel interessevaretagelse og konkrete aktiviteter for personer med handicap.",
      "valid_from": "2024-03-07",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Social- og Boligstyrelsen kan yde tilskud fra ansøgningspuljen til handicaporganisationer og -foreninger på det sociale område i overensstemmelse med reglerne i denne bekendtgørelse. Stk. 2. Ansøgningspuljen opdeles i to delpuljer, jf. § 6, stk. 1 og 2, som hver får en fast procentdel af den samlede ansøgningspulje: 1) Delpuljen til landsdækkende handicaporganisationer og -foreninger, jf. § 6, stk. 1, tildeles 97,6 pct. 2) Delpuljen til landsdækkende hovedforeninger for en eller flere sjældne diagnoser eller sjældne handicap, jf. § 6, stk. 2, tildeles 2,4 pct. Stk. 3. Ansøger kan kun modtage tilskud fra én af delpuljerne.",
      "valid_from": "2024-03-07",
      "valid_to": null
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Tilskud kan ydes til landsdækkende handicaporganisationer og -foreninger.",
      "valid_from": "2024-03-07",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Målgruppen for ansøgningspuljen er personer med handicap og pårørende.",
      "valid_from": "2024-03-07",
      "valid_to": null
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Der gælder følgende tildelingskriterier for at opnå tilskud fra delpuljen til landsdækkende handicaporganisationer og -foreninger: 1) Ansøger skal have sit virke inden for handicapområdet og varetage både generel interessevaretagelse og konkrete aktiviteter for personer med handicap. 2) Ansøger skal være formaliseret. 3) Ansøger skal være en landsdækkende hovedorganisation. 4) Ansøger skal have bevist sin eksistensberettigelse, herunder eksisteret i minimum 5 år og have minimum 500 kontingentbetalende medlemmer. 5) Ansøger skal dække bredt inden for sin målgruppe. Stk. 2. Der gælder følgende tildelingskriterier for at opnå tilskud fra delpuljen til landsdækkende hovedforeninger for en eller flere sjældne diagnoser eller sjældne handicap: 1) Ansøger skal have sit virke inden for handicapområdet og varetage både generel interessevaretagelse og konkrete aktiviteter for personer med handicap. 2) Ansøger skal være formaliseret. 3) Ansøger skal være en landsdækkende hovedforening. 4) Ansøger skal have bevist sin eksistensberettigelse, herunder eksisteret i minimum 2 år og have minimum 15 kontingentbetalende medlemmer. 5) Ansøger skal dække bredt inden for sin målgruppe. Stk. 3. Der gælder følgende krav til en paraplyorganisation for at opnå tilskud fra én af de to delpuljer, jf. stk. 1 og 2: 1) Ansøger skal have minimum otte medlemsorganisationer, der alle er hovedorganisationer og berettigede til at modtage tilskud fra ansøgningspuljen. 2) Ansøger skal have eksisteret i minimum 1 år. 3) Ansøger skal dække bredt inden for handicapområdet, dvs. den skal dække minimum tre ud af følgende fire kategorier i FN’s handicapkonvention: langvarig fysisk, psykisk, intellektuel eller sensorisk funktionsnedsættelse. 4) Ansøger skal have en veldefineret rolle og funktion. Stk. 4. Hvis ansøger har modtaget tilskud til drift fra andre udlodningspuljer, der fordeles efter lov nr. 1532 af 19. december 2017 om udlodning af overskud og udbytte fra lotteri, kan der ikke ydes tilskud fra denne ansøgningspulje.",
      "valid_from": "2024-03-07",
      "valid_to": null
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Ansøgningen vurderes på baggrund af, om 1) ansøgers formål falder inden for ansøgningspuljens formål, 2) ansøger falder inden for ansøgningspuljens ansøgerkreds, 3) ansøgers målgruppe falder inden for ansøgningspuljens målgruppe, 4) ansøger opfylder tildelingskriterierne, jf. § 6 og 5) ansøger opfylder krav til budget, jf. § 8.",
      "valid_from": "2024-03-07",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Ansøger skal indsende et samlet, bestyrelsesgodkendt budget for tilskudsåret. Budgettet skal udarbejdes, så det udgør en fyldestgørende og sandfærdig beskrivelse af ansøgers forventede udgifter. Stk. 2. Ansøgere, der søger om tilskud fra delpuljen til landsdækkende handicaporganisationer og -foreninger, jf. § 6, stk. 1, skal desuden indgive en erklæring, hvori følgende skal oplyses: 1) Udgifter for de 2 seneste regnskabsår, der er aflagt revideret årsrapport for. 2) Egenfinansiering, dvs. størrelsen af private og ikke offentlige indtægter for de 2 seneste regnskabsår, der er aflagt revideret årsrapport for. 3) Kontingentindtægter for de 2 seneste regnskabsår, der er aflagt revideret årsrapport for. Stk. 3. De beløb, der angives i forbindelse med ansøgning om tilskud, jf. stk. 2, skal dokumenteres af revisor i form af en underskreven specifikation. Stk. 4. Paraplyorganisationer, der søger om tilskud fra delpuljen til landsdækkende handicaporganisationer og -foreninger, er ikke omfattet af stk. 2. Stk. 5. Social- og Boligstyrelsen kan under særlige forhold beslutte at anvende nøgletal fra andre regnskabsår end de i stk. 2 angivne.",
      "valid_from": "2024-03-07",
      "valid_to": null
    },
    {
      "provision_ref": "5:9",
      "chapter": "5",
      "section": "9",
      "content": "§ 9. Ansøgers vedtægter skal indeholde bestemmelser om 1) navn, 2) hjemsted, 3) formål, 4) generalforsamling, 5) valg og konstituering af bestyrelse, 6) betingelser for medlemskab, 7) regnskabs- og formueforhold, herunder valg af revisor, 8) tegningsret og 9) vedtægtsændringer og ophør, herunder anvendelse af nettoformuen ved organisationens eller foreningens ophør.",
      "valid_from": "2024-03-07",
      "valid_to": null
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Ansøger skal ledes af en bestyrelse. Stk. 2. Bestyrelsen er ansvarlig for, at ansøgers formål varetages i overensstemmelse med gældende lovgivning og ansøgningspuljen. Stk. 3. Hvis ansøger har en daglig ledelse, skal den daglige ledelse handle inden for de budget- og bevillingsmæssige rammer samt øvrige tilskudsbetingelser i afgørelsen.",
      "valid_from": "2024-03-07",
      "valid_to": null
    },
    {
      "provision_ref": "6:11",
      "chapter": "6",
      "section": "11",
      "content": "§ 11. Social- og Boligstyrelsen fastsætter retningslinjer for indkaldelse af ansøgninger og for kravene til sådanne ansøgninger. Retningslinjerne offentliggøres på Social- og Boligstyrelsens hjemmeside.",
      "valid_from": "2024-03-07",
      "valid_to": null
    },
    {
      "provision_ref": "6:12",
      "chapter": "6",
      "section": "12",
      "content": "§ 12. Ansøgere kan indgive ansøgning om støtte fra ansøgningspuljen og indberette oplysninger ved anvendelse af den digitale løsning, som Social- og Boligstyrelsen stiller til rådighed (Social- og Boligstyrelsens elektroniske ansøgningsportal). Stk. 2. Ansøgning om støtte fra ansøgningspuljen skal indgives på den ansøgningsblanket, som Social- og Boligstyrelsen har udarbejdet til ansøgningspuljen efter denne bekendtgørelse. Ansøgningen skal vedlægges alle bilag, der fremgår af ansøgningsmaterialet. Stk. 3. Indberetning af oplysninger skal overholde eventuelle formkrav. Stk. 4. Social- og Boligstyrelsen har ret til at afvise ansøgninger og indberettede oplysninger, som ikke overholder formalia.",
      "valid_from": "2024-03-07",
      "valid_to": null
    },
    {
      "provision_ref": "7:13",
      "chapter": "7",
      "section": "13",
      "content": "§ 13. Fordelingen af tilskud sker på baggrund af et konkret beløb meddelt af Økonomistyrelsen samt fordelingsnøgler og beregningsmodeller m.v. Stk. 2. Fordelingen af tilskud kan blive påvirket af udsving i udlodningsbeløbet, hvis der sker et væsentligt fald i overskuddet fra Danske Spil eller udbyttet fra Klasselotteriet.",
      "valid_from": "2024-03-07",
      "valid_to": null
    },
    {
      "provision_ref": "7:14",
      "chapter": "7",
      "section": "14",
      "content": "§ 14. Tilskuddet beregnes på baggrund af antallet af ansøgninger, som opfylder kriterierne, og nøgletal for de organisationer, der lever op til kriterierne. Tilskuddet beregnes endvidere på baggrund af, hvilken delpulje ansøger hører under, jf. §§ 15 og 16.",
      "valid_from": "2024-03-07",
      "valid_to": null
    },
    {
      "provision_ref": "7:15",
      "chapter": "7",
      "section": "15",
      "content": "§ 15. For delpuljen til landsdækkende handicaporganisationer og -foreninger fordeles 1/7 af delpuljen til en eller flere paraplyorganisationer, hvorefter det resterende beløb i delpuljen fordeles til hovedorganisationer og -foreninger. Derudover fordeles 38 pct. af midlerne ligeligt mellem alle organisationer og 62 pct. fordeles på baggrund af organisationens størrelse, hvoraf 75 pct. fordeles efter samlede udgifter og 25 pct. efter samlede kontingentindtægter, jf. også § 8, stk. 2. Maksimumtilskuddet er 6,08 pct. af delpuljen og kan ikke overstige ansøgers egenfinansiering. Minimumtilskuddet er 300.000 kr. Stk. 2. En ny organisation eller forening, som er en organisation eller forening, der ikke har modtaget tilskud fra ansøgningspuljen i mindst 1 af de forudgående 2 år, skal opfylde alle tildelingskriterier for at få tilskud fra delpuljen, jf. stk. 1. Tilskuddet indfases over en periode på 4 år, hvor tilskuddet vægtes med 25 pct. i første år, 50 pct. i andet år, 75 pct. i tredje år og 100 pct. i fjerde år af det tilskudsbeløb, ansøger ville være berettiget til ved tilskud på 100 pct., jf. fordelingsnøglerne i stk. 1. Stk. 3. En ansøger, som opfylder kriterierne og har opnået tilskud i det forudgående år, men som ikke lever op til kravet om minimum 500 kontingentbetalende medlemmer, vil modtage tilskud i en udfasningsperiode over en periode på 3 år. Tilskuddet nedsættes til 75 pct. i første år, 50 pct. i andet år og 25 pct. i 3. år af det tilskudsbeløb, ansøger ville være berettiget til ved tilskud på 100 pct., jf. princippet i stk. 2. Fra fjerde år og frem er tilskuddet bortfaldet. Hvis organisationen eller foreningen på et tidspunkt inden for udfasningsperioden opnår over 500 medlemmer, kan fuldt tilskud igen opnås ved gradvis indfasning, jf. princippet i stk. 2.",
      "valid_from": "2024-03-07",
      "valid_to": null
    },
    {
      "provision_ref": "7:16",
      "chapter": "7",
      "section": "16",
      "content": "§ 16. For delpuljen til landsdækkende hovedforeninger for en eller flere sjældne diagnoser eller sjældne handicap fordeles 50 pct. af delpuljen til en eller flere paraplyorganisationer og 50 pct. fordeles ligeligt til hovedforeninger for sjældne diagnoser. Stk. 2. En ny hovedforening, som er en hovedforening, der ikke har modtaget tilskud fra ansøgningspuljen i mindst 1 af de forudgående 2 år, skal opfylde alle tildelingskriterier for at få tilskud fra delpuljen, jf. stk. 1. Tilskuddet indfases over en periode på 2 år, hvor tilskuddet vægtes med 75 pct. i første år og 100 pct. i andet år af det tilskudsbeløb, ansøger ville være berettiget til ved tilskud på 100 pct., jf. fordelingsnøglerne i stk. 1. Stk. 3. En ansøger, som opfylder kriterierne og har opnået tilskud i forudgående år, men som ikke lever op til kravet om minimum 15 kontingentbetalende medlemmer, vil modtage tilskud i en udfasningsperiode på 2 år. Tilskuddet nedsættes til 75 pct. i første år og bortfalder i efterfølgende år, jf. princippet i stk. 2. Hvis hovedforeningen inden for udfasningsperioden opnår over 15 medlemmer, kan fuldt tilskud igen opnås.",
      "valid_from": "2024-03-07",
      "valid_to": null
    },
    {
      "provision_ref": "8:17",
      "chapter": "8",
      "section": "17",
      "content": "§ 17. Tilskud fra ansøgningspuljen må anvendes til følgende udgifter: 1) Lønudgifter i organisationen. 2) Konsulenthonorarer. 3) Udgifter til revisor. 4) Lovpligtige forsikringer, herunder arbejdsskadeforsikringer. 5) Udgifter til transport. 6) Udgifter til aktiviteter. 7) Udgifter til uddannelses- og kursusaktiviteter for frivillige. 8) Udgifter til formidling. 9) Udgifter til lokaler. 10) Småanskaffelser, herunder kontorhold. 11) Øvrige udgifter inden for ansøgningspuljens formål.",
      "valid_from": "2024-03-07",
      "valid_to": null
    },
    {
      "provision_ref": "8:18",
      "chapter": "8",
      "section": "18",
      "content": "§ 18. Tilskud fra ansøgningspuljen, må ikke anvendes til dækning af følgende udgifter: 1) Anskaffelse af fast ejendom. 2) Anlægsudgifter, herunder ombygning og renovering. 3) Dækning af underskud eller anden gæld. 4) Støtte til enkeltpersoners underhold. 5) Aktiviteter, der fuldt ud er finansieret fra anden side. 6) Aktiviteter for personer uden lovligt ophold i Danmark. 7) Udgifter til projekter forankret i udlandet samt Grønland og Færøerne. 8) Kommerciel virksomhed.",
      "valid_from": "2024-03-07",
      "valid_to": null
    },
    {
      "provision_ref": "8:19",
      "chapter": "8",
      "section": "19",
      "content": "§ 19. Tilskud udbetales som acontoudbetaling på baggrund af indeværende års forventede overskud og udbytte fra spilselskaberne. Der forventes at ske efterregulering i efterfølgende år.",
      "valid_from": "2024-03-07",
      "valid_to": null
    },
    {
      "provision_ref": "8:20",
      "chapter": "8",
      "section": "20",
      "content": "§ 20. Udbetaling af tilskud sker efter, at Social- og Boligstyrelsen har modtaget tilkendegivelse fra tilskudsmodtager om udbetaling. Stk. 2. Tilskudsmodtagers tilkendegivelse om modtagelse af tilskuddet skal være modtaget i Social- og Boligstyrelsen senest 3 måneder efter, at Social- og Boligstyrelsen har udstedt tilskudsbrevet. Hvis tilkendegivelsen om modtagelse af tilskuddet ikke er modtaget i Social- og Boligstyrelsen inden for fristen, kan Social- og Boligstyrelsen lade tilskuddet bortfalde uden yderligere varsel, jf. § 34, stk. 1, nr. 4.",
      "valid_from": "2024-03-07",
      "valid_to": null
    },
    {
      "provision_ref": "8:21",
      "chapter": "8",
      "section": "21",
      "content": "§ 21. Tilskud udbetales ratevis.",
      "valid_from": "2024-03-07",
      "valid_to": null
    },
    {
      "provision_ref": "9:22",
      "chapter": "9",
      "section": "22",
      "content": "§ 22. Tilskudsmodtager kan videreføre over- eller underskud til anvendelse inden for tilskudsmodtagers formål i det følgende regnskabsår, medmindre andet er besluttet i forbindelse med afgørelsen om ydelse af tilskud.",
      "valid_from": "2024-03-07",
      "valid_to": null
    },
    {
      "provision_ref": "10:23",
      "chapter": "10",
      "section": "23",
      "content": "§ 23. Tilskudsmodtager skal senest 4 måneder efter regnskabsårets udløb indsende et revideret regnskab. Stk. 2. For tilskud på over 100.000 kr. skal tilskudsmodtager indsende følgende materiale til Social- og Boligstyrelsen: 1) Revideret regnskab forsynet med en påtegning efter det for revisor gældende erklæringsparadigme for den uafhængige revisors påtegning, jf. Rigsrevisionens standarder for offentlig revision (SOR) 5, som findes på Rigsrevisionens hjemmeside. 2) Genpart af revisionsberetningen/protokollatet. Stk. 3. Regnskabsåret er 12 på hinanden følgende måneder.",
      "valid_from": "2024-03-07",
      "valid_to": null
    },
    {
      "provision_ref": "10:24",
      "chapter": "10",
      "section": "24",
      "content": "§ 24. Regnskabet skal give et retvisende billede af tilskudsmodtagers aktiver og passiver, økonomiske stilling samt resultat. Tilskuddet skal indtægtsføres og være specificeret i regnskabet. Stk. 2. Regnskabet skal underskrives af tilskudsmodtager, herunder af samtlige medlemmer af tilskudsmodtagers bestyrelse, forretningsudvalg eller et andet ledelsesorgan, der tegner tilskudsmodtager. Stk. 3. Social- og Boligstyrelsen kan indkalde grunddokumentation, herunder bilag, for de afholdte udgifter.",
      "valid_from": "2024-03-07",
      "valid_to": null
    },
    {
      "provision_ref": "10:25",
      "chapter": "10",
      "section": "25",
      "content": "§ 25. Årsregnskabet for modtagere af tilskud på 100.000 kr. eller derunder skal være revideret af en af tilskudsmodtager valgt revisor, der skal være regnskabskyndig, men ikke behøver være registreret eller statsautoriseret. Revisor skal være uafhængig af tilskudsmodtagers virksomhed og må ikke have nogen personlig eller økonomisk interesse i revisionens udfald. Stk. 2. Revisor skal påse, at 1) årsregnskabet er udarbejdet i overensstemmelse med bestemmelserne i § 24, stk. 1 og 2, 2) tilskuddet er anvendt i tilskudsåret, 3) tilskuddet er anvendt til formålet og 4) tilskuddet er anvendt sparsommeligt. Stk. 3. Ved revisorskift i tilskudsperioden skal den tiltrædende revisor rette henvendelse til den fratrædende revisor, der har pligt til at oplyse grunden til fratrædelsen. Desuden skal tilskudsmodtager skriftligt give Social- og Boligstyrelsen besked om revisorskift.",
      "valid_from": "2024-03-07",
      "valid_to": null
    },
    {
      "provision_ref": "10:26",
      "chapter": "10",
      "section": "26",
      "content": "§ 26. Årsregnskabet for modtagere af tilskud på over 100.000 kr. skal være revideret af en registreret eller statsautoriseret revisor. Stk. 2. Ved revisorskift i tilskudsperioden skal den tiltrædende revisor rette henvendelse til den fratrædende revisor, der har pligt til at oplyse grunden til fratrædelsen. Desuden skal tilskudsmodtager skriftligt give Social- og Boligstyrelsen besked om revisorskift.",
      "valid_from": "2024-03-07",
      "valid_to": null
    },
    {
      "provision_ref": "10:27",
      "chapter": "10",
      "section": "27",
      "content": "§ 27. Revisionen foretages i overensstemmelse med god offentlig revisionsskik, således som dette begreb er fastlagt i § 3 i lov om revisionen af statens regnskaber m.m., jf. lovbekendtgørelse nr. 101 af 19. januar 2012 og nærmere præciseret i stk. 2 og §§ 28-32 i denne bekendtgørelse, samt i Rigsrevisionens standarder for offentlig revision (SOR). Stk. 2. Ved revisionen efterprøves, om projektregnskabet er retvisende, og om de dispositioner, der er omfattet af regnskabsaflæggelsen, er i overensstemmelse med meddelte bevillinger, love og andre forskrifter samt med indgåede aftaler og sædvanlig praksis. Der foretages endvidere en vurdering af, om der er taget skyldige økonomiske hensyn ved forvaltningen af de midler, der er omfattet af årsregnskabet.",
      "valid_from": "2024-03-07",
      "valid_to": null
    },
    {
      "provision_ref": "10:28",
      "chapter": "10",
      "section": "28",
      "content": "§ 28. Revisionens omfang afhænger af tilskudsmodtagers administrative struktur og forretningsgange, herunder den interne kontrol og andre forhold af betydning for regnskabsaflæggelsen. Desuden har tilskuddets størrelse betydning for revisionens omfang.",
      "valid_from": "2024-03-07",
      "valid_to": null
    },
    {
      "provision_ref": "10:29",
      "chapter": "10",
      "section": "29",
      "content": "§ 29. Der foretages sædvanlig revision i årets løb. Som led i revisionen undersøger revisor de eksisterende forretningsgange, herunder forretningsgangene vedrørende registrering af tilskudsudløsende faktorer, med henblik på at påse om den interne kontrol er betryggende. Ud over systemrevision udfører revisor i nødvendigt omfang substansrevision. Stk. 2. Ved revisionen skal revisor efterprøve, om 1) årsregnskabet er rigtigt, dvs. uden væsentlige fejl og mangler, 2) tilskudsbetingelserne er opfyldt, 3) tilskuddet er anvendt til formålet og 4) tilskudsmodtager har udvist sparsommelighed. Stk. 3. Ved den afsluttende revision påses det, at årsregnskabet er opstillet i overensstemmelse med de regler, der er fastsat herfor i §§ 23 og 24, at det ikke indeholder væsentlige fejl eller mangler, og om de dispositioner, der er omfattet af regnskabsaflæggelsen, er i overensstemmelse med meddelte bevillinger, love og andre forskrifter samt indgåede aftaler og sædvanlig praksis. Stk. 4. Ved forvaltningsrevision undersøges det, om der er taget skyldige økonomiske hensyn ved tilskudsmodtagers forvaltning efter Rigsrevisionens standarder for offentlig revision (SOR) 7. For tilskud under 500.000 kr. kan forvaltningsrevision undlades, dog skal stk. 2, pkt. 4 undersøges. Stk. 5. Revisionen udføres som udgangspunkt ved stikprøvevise undersøgelser. Uanmeldt kasse- og beholdningseftersyn kan indgå i revisionen.",
      "valid_from": "2024-03-07",
      "valid_to": null
    },
    {
      "provision_ref": "10:30",
      "chapter": "10",
      "section": "30",
      "content": "§ 30. Tilskudsmodtager skal give revisor de oplysninger, som må anses for at have betydning for bedømmelsen af årsregnskabet og for revisors vurdering af forvaltningen, herunder mål og opnåede resultater. Tilskudsmodtager skal give revisor adgang til at foretage de undersøgelser, denne finder nødvendige og skal sørge for, at revisor får de oplysninger og den bistand, som revisor anser for nødvendig for udførelsen af sit hverv.",
      "valid_from": "2024-03-07",
      "valid_to": null
    },
    {
      "provision_ref": "10:31",
      "chapter": "10",
      "section": "31",
      "content": "§ 31. Bliver revisor opmærksom på lovovertrædelser eller tilsidesættelser af forskrifter af væsentlig betydning i forbindelse med tilskuddets forvaltning, påhviler det revisor straks at give tilskudsmodtager meddelelse herom og påse, at tilskudsmodtagers ledelse straks underretter Social- og Boligstyrelsen. I modsat fald er det revisors pligt at orientere Social- og Boligstyrelsen. Revisors bemærkninger indsendes sammen med meddelelsen. Stk. 2. Hvis revisor under sin revision eller på anden måde bliver opmærksom på, at organisationens drift er usikker af økonomiske eller andre grunde, finder stk. 1 tilsvarende anvendelse.",
      "valid_from": "2024-03-07",
      "valid_to": null
    },
    {
      "provision_ref": "10:32",
      "chapter": "10",
      "section": "32",
      "content": "§ 32. Det reviderede årsregnskab forsynes med en revisionspåtegning, hvoraf det fremgår, at regnskabet er revideret i overensstemmelse med reglerne om revision og regnskab i indeværende bekendtgørelse. Eventuelle forbehold og supplerende oplysninger skal fremgå af erklæringen. Stk. 2. Revisor skal føre en revisionsberetning/protokollat. Stk. 3. I beretningen/protokollatet skal der indføres oplysninger om 1) hvilke revisionsarbejder, der er udført og resultatet heraf, og 2) væsentlig usikkerhed, fejl eller mangler vedrørende organisationens bogholderi, regnskabsvæsen eller interne kontrol. Stk. 4. Revisor skal endvidere redegøre for den udførte forvaltningsrevision i henhold til Rigsrevisionens standarder for offentlig revision (SOR) 5 og 7. Specielt oplyses om dispositioner uden for organisationens formål. Stk. 5. Det skal i beretningen/protokollatet til årsregnskabet oplyses 1) om revisor opfylder lovgivningens habilitetsbestemmelser, 2) om revisor under revisionen har modtaget alle oplysninger, der er anmodet om, 3) om revisionen har givet anledning til bemærkninger med hensyn til, om tilskuddet er anvendt i overensstemmelse med de givne vilkår, og 4) om revisionen har givet anledning til bemærkninger med hensyn til, om tilskudsgrundlaget er opgjort i overensstemmelse med gældende regler. Stk. 6. I revisionsberetningen/protokollatet indføres endvidere oplysninger om særlige rapporter eller erklæringer, afgivelse af særlige beretninger, rådgivning og assistance.",
      "valid_from": "2024-03-07",
      "valid_to": null
    },
    {
      "provision_ref": "11:33",
      "chapter": "11",
      "section": "33",
      "content": "§ 33. Social- og Boligstyrelsen kan beslutte, at udbetaling af tilskud indstilles midlertidigt, hvis 1) tilskudsmodtager ikke har indsendt relevante dokumenter m.v. i overensstemmelse med de vilkår, der er fastsat i tilskudsbrevet, 2) Social- og Boligstyrelsen ikke kan godkende tilkendegivelse om modtagelse af tilskud, eller det endelige regnskab, 3) en forfalden tilbagebetaling for et tilskud fra Social- og Boligstyrelsen ikke er indbetalt til Social- og Boligstyrelsen senest 2 måneder efter forfaldsdagen, 4) Social- og Boligstyrelsen bliver bekendt med forhold, som rejser tvivl om, hvorvidt tilskudsmodtager anvender tilskud i overensstemmelse med de givne vilkår, eller 5) forudsætningerne for tilskud i øvrigt er ændrede. Stk. 2. Udbetaling af tilskud genoptages, når Social- og Boligstyrelsen træffer beslutning herom.",
      "valid_from": "2024-03-07",
      "valid_to": null
    },
    {
      "provision_ref": "11:34",
      "chapter": "11",
      "section": "34",
      "content": "§ 34. Social- og Boligstyrelsen kan beslutte, at tilskuddet bortfalder helt eller delvist, hvis 1) tilskudsmodtager har givet urigtige eller vildledende oplysninger eller har fortiet oplysninger af betydning for afgørelsen om ydelse af tilskud eller beslutningen om udbetaling af tilskud, 2) tilskudsmodtager ophører, 3) tilskudsmodtager går konkurs, træder i likvidation, standser sine betalinger, indleder forhandlinger om tvangsakkord, eller hvis der foretages udlæg eller arrest hos tilskudsmodtager, 4) der ikke i henhold til tilsagnets vilkår eller kapitel 10 indsendes revisorerklæring om forretningsgange og registreringssystemer, tilkendegivelse om modtagelse af tilskud og grunddokumentation for afholdte udgifter, 5) tilskudsmodtager ikke har indsendt relevante dokumenter, herunder endeligt regnskab m.v. i overensstemmelse med vilkår, der er fastsat i tilskudsbrevet, 6) Social- og Boligstyrelsen ikke kan godkende tilkendegivelse om modtagelse af tilskud eller det endelige regnskab, 7) en forfalden tilbagebetaling for et tilskud fra Social- og Boligstyrelsen ikke er indbetalt til Social- og Boligstyrelsen senest 2 måneder efter forfaldsdagen, eller 8) forudsætningerne for tilskud i øvrigt er ændrede.",
      "valid_from": "2024-03-07",
      "valid_to": null
    },
    {
      "provision_ref": "11:35",
      "chapter": "11",
      "section": "35",
      "content": "§ 35. Social- og Boligstyrelsen kan beslutte, at udbetalte tilskud skal tilbagebetales helt eller delvis, hvis 1) der er sket helt eller delvist bortfald af tilskud i henhold til § 34, 2) hele beløbet ikke er brugt og ikke ønskes overført til næste periode. Stk. 2. Ved hel eller delvis tilbagebetaling af udbetalt tilskud opkræves det skyldige beløb til betaling senest 14 dage efter påkrav. Stk. 3. Tilskud, der kræves tilbagebetalt efter stk. 1, kan modregnes i kommende tilskudsudbetalinger.",
      "valid_from": "2024-03-07",
      "valid_to": null
    },
    {
      "provision_ref": "12:36",
      "chapter": "12",
      "section": "36",
      "content": "§ 36. Tilskudsmodtager skal straks underrette Social- og Boligstyrelsen skriftligt, hvis tilskudsmodtager bliver bekendt med forhold, der kan medføre midlertidigt ophør, bortfald, reduktion eller tilbagebetaling af tilskud, jf. §§ 33-35, eller hvis tilskudsmodtager skifter revisor i løbet af projektperioden, jf. § 25, stk. 3.",
      "valid_from": "2024-03-07",
      "valid_to": null
    },
    {
      "provision_ref": "12:37",
      "chapter": "12",
      "section": "37",
      "content": "§ 37. Social- og Boligstyrelsen kan pålægge tilskudsmodtager at dokumentere, at betingelserne for udbetaling af tilskud fortsat er opfyldt. Stk. 2. Tilskudsmodtager kan pålægges at indsende nærmere oplysninger, herunder reviderede regnskaber, budgetter og revisionserklæringer m.v. Stk. 3. Hvis Social- og Boligstyrelsen skal have mulighed for at offentliggøre resultater, skal det fremgå af tilskudsbrevet.",
      "valid_from": "2024-03-07",
      "valid_to": null
    },
    {
      "provision_ref": "12:38",
      "chapter": "12",
      "section": "38",
      "content": "§ 38. Tilskudsmodtager er forpligtet til at opbevare regnskabsmaterialet på betryggende vis i 5 år fra udgangen af det regnskabsår, materialet vedrører.",
      "valid_from": "2024-03-07",
      "valid_to": null
    },
    {
      "provision_ref": "13:37",
      "chapter": "13",
      "section": "37",
      "content": "§ 37. Bekendtgørelsen træder i kraft den 9. marts 2024. Stk. 2. For tilskud, der ydes i medfør af denne bekendtgørelse, finder bekendtgørelse nr. 98 af 27. januar 2014 om regnskab og revision m.v. af regnskaber for modtagere af tilskud fra puljer under Social-, Børne- og Integrationsministeriets område ikke anvendelse.",
      "valid_from": "2024-03-07",
      "valid_to": null
    }
  ],
  "definitions": []
}
