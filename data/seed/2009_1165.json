{
  "id": "2009:1165",
  "type": "statute",
  "title": "Bekendtgørelse om behandlingen af sager om konfiskation i kriminalforsorgens institutioner (konfiskationsbekendtgørelsen)",
  "short_name": "BEK H#LOKDOK04",
  "status": "in_force",
  "issued_date": "2009-12-07",
  "url": "https://www.retsinformation.dk/eli/lta/2009/1165/xml",
  "description": "Retsinformation source. DocumentId=AA005201; AccessionNumber=B20090116505; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Under behandlingen af en konfiskationssag kan institutionen tage de pågældende genstande eller penge i bevaring. Institutionen skal efter anmodning udstede en kvittering til den indsatte. Stk. 2. Genstande og penge, der tages i bevaring, skal snarest muligt indføres i den løbende fortegnelse, jf. § 4. Institutionen drager i øvrigt omsorg for, at de opbevares på en forsvarlig måde. Stk. 3. Stk. 2 finder tilsvarende anvendelse for hittegods, som bliver fundet på institutionens område."
    },
    {
      "provision_ref": "2",
      "section": "2",
      "content": "§ 2. Konfiskerer institutionen ikke genstandene eller pengene, skal de straks tilbageleveres til ejeren, jf. dog stk. 2 og 3. Stk. 2. Er ejeren indsat i en af kriminalforsorgens institutioner, skal tilbagelevering ske i overensstemmelse med genstandsbekendtgørelsen. Stk. 3. Genstandene eller pengene afleveres til politiet, hvis der 1) er tale om hittegods, eller 2) indgives anmeldelse om kriminelt forhold til politiet i anledning af fundet."
    },
    {
      "provision_ref": "3",
      "section": "3",
      "content": "§ 3. Konfiskation sker til fordel for statskassen. Konfiskerede genstande kan bruges i institutionen."
    },
    {
      "provision_ref": "4",
      "section": "4",
      "content": "§ 4. Hver institution fører en løbende fortegnelse over genstande og penge, som tages i bevaring eller konfiskeres."
    },
    {
      "provision_ref": "5",
      "section": "5",
      "content": "§ 5. Inden der træffes afgørelse efter reglerne i kriminallovens § 229, skal der tilvejebringes fyldestgørende oplysninger om de forhold, der kan lægges til grund for afgørelsen. Den, der er part i konfiskationssagen, skal gøres bekendt med adgangen til at lade sig bistå af andre. Parten skal endvidere gøres bekendt med de foreliggende oplysninger, herunder indberetninger og eventuelle afhøringer, og parten skal have lejlighed til at udtale sig, jf. dog § 6. Stk. 2. Foretages der afhøringer, skal den afhørte have lejlighed til at godkende referatet af sin forklaring, og det skal fremgå af referatet af afhøringen, om godkendelse er sket. Afhøringer gennemføres af to af institutionens ansatte. Stk. 3. Der skal udarbejdes et notat, der indeholder en gengivelse af de omstændigheder, herunder indberetninger og eventuelle afhøringer, der kan lægges til grund for afgørelsen. Notatet skal endvidere gengive den trufne afgørelse og en begrundelse for denne. Begrundelsen skal indeholde en henvisning til de retsregler, afgørelsen er truffet efter, og angive, hvilke hovedhensyn der har været bestemmende for skønnet, ligesom de faktiske omstændigheder, som er tillagt væsentlig betydning for afgørelsen, skal fremgå. Notatet skal endvidere indeholde oplysning om, 1) hvornår afgørelsen og begrundelsen for denne er meddelt parten, 2) at parten er orienteret om, hvilke retsregler afgørelsen er truffet i henhold til, 3) at parten er vejledt om muligheden for at klage til direktøren for Kriminalforsorgen over afgørelser truffet af institutionen, og om hvornår fristen for at indgive klage til direktøren for Kriminalforsorgen udløber, jf. kriminallovens § 245, stk. 1, og 4) at parten er orienteret om muligheden for at kræve den endelige administrative afgørelse indbragt for retten til prøvelse, hvis værdien af det konfiskerede overstiger det almindelige vederlag, der udbetales til indsatte for en uges beskæftigelse, jf. kriminallovens § 246, stk. 1, nr. 4, og § 253. Stk. 4. Den dømte skal efter anmodning have udleveret udskrift af det i stk. 3, nævnte notat, jf. dog § 6."
    },
    {
      "provision_ref": "6",
      "section": "6",
      "content": "§ 6. Retten til aktindsigt kan begrænses i overensstemmelse med forvaltningslovgivningen i det omfang, partens interesse i at kunne benytte notatet til varetagelse af sit tarv findes at burde vige for afgørende hensyn til den pågældende selv eller til andre private eller offentlige interesser, f.eks. af hensyn til institutionens sikkerhed, eller til beskyttelse af enkeltpersoner. Stk. 2. I det omfang parten ikke har adgang til partsaktindsigt efter reglerne i forvaltningslovgivningen, skal der ikke ske partshøring."
    },
    {
      "provision_ref": "7",
      "section": "7",
      "content": "§ 7. Bekendtgørelsen træder i kraft den 1. januar 2010."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Under behandlingen af en konfiskationssag kan institutionen tage de pågældende genstande eller penge i bevaring. Institutionen skal efter anmodning udstede en kvittering til den indsatte. Stk. 2. Genstande og penge, der tages i bevaring, skal snarest muligt indføres i den løbende fortegnelse, jf. § 4. Institutionen drager i øvrigt omsorg for, at de opbevares på en forsvarlig måde. Stk. 3. Stk. 2 finder tilsvarende anvendelse for hittegods, som bliver fundet på institutionens område.",
      "valid_from": "2009-12-07",
      "valid_to": null
    },
    {
      "provision_ref": "2",
      "section": "2",
      "content": "§ 2. Konfiskerer institutionen ikke genstandene eller pengene, skal de straks tilbageleveres til ejeren, jf. dog stk. 2 og 3. Stk. 2. Er ejeren indsat i en af kriminalforsorgens institutioner, skal tilbagelevering ske i overensstemmelse med genstandsbekendtgørelsen. Stk. 3. Genstandene eller pengene afleveres til politiet, hvis der 1) er tale om hittegods, eller 2) indgives anmeldelse om kriminelt forhold til politiet i anledning af fundet.",
      "valid_from": "2009-12-07",
      "valid_to": null
    },
    {
      "provision_ref": "3",
      "section": "3",
      "content": "§ 3. Konfiskation sker til fordel for statskassen. Konfiskerede genstande kan bruges i institutionen.",
      "valid_from": "2009-12-07",
      "valid_to": null
    },
    {
      "provision_ref": "4",
      "section": "4",
      "content": "§ 4. Hver institution fører en løbende fortegnelse over genstande og penge, som tages i bevaring eller konfiskeres.",
      "valid_from": "2009-12-07",
      "valid_to": null
    },
    {
      "provision_ref": "5",
      "section": "5",
      "content": "§ 5. Inden der træffes afgørelse efter reglerne i kriminallovens § 229, skal der tilvejebringes fyldestgørende oplysninger om de forhold, der kan lægges til grund for afgørelsen. Den, der er part i konfiskationssagen, skal gøres bekendt med adgangen til at lade sig bistå af andre. Parten skal endvidere gøres bekendt med de foreliggende oplysninger, herunder indberetninger og eventuelle afhøringer, og parten skal have lejlighed til at udtale sig, jf. dog § 6. Stk. 2. Foretages der afhøringer, skal den afhørte have lejlighed til at godkende referatet af sin forklaring, og det skal fremgå af referatet af afhøringen, om godkendelse er sket. Afhøringer gennemføres af to af institutionens ansatte. Stk. 3. Der skal udarbejdes et notat, der indeholder en gengivelse af de omstændigheder, herunder indberetninger og eventuelle afhøringer, der kan lægges til grund for afgørelsen. Notatet skal endvidere gengive den trufne afgørelse og en begrundelse for denne. Begrundelsen skal indeholde en henvisning til de retsregler, afgørelsen er truffet efter, og angive, hvilke hovedhensyn der har været bestemmende for skønnet, ligesom de faktiske omstændigheder, som er tillagt væsentlig betydning for afgørelsen, skal fremgå. Notatet skal endvidere indeholde oplysning om, 1) hvornår afgørelsen og begrundelsen for denne er meddelt parten, 2) at parten er orienteret om, hvilke retsregler afgørelsen er truffet i henhold til, 3) at parten er vejledt om muligheden for at klage til direktøren for Kriminalforsorgen over afgørelser truffet af institutionen, og om hvornår fristen for at indgive klage til direktøren for Kriminalforsorgen udløber, jf. kriminallovens § 245, stk. 1, og 4) at parten er orienteret om muligheden for at kræve den endelige administrative afgørelse indbragt for retten til prøvelse, hvis værdien af det konfiskerede overstiger det almindelige vederlag, der udbetales til indsatte for en uges beskæftigelse, jf. kriminallovens § 246, stk. 1, nr. 4, og § 253. Stk. 4. Den dømte skal efter anmodning have udleveret udskrift af det i stk. 3, nævnte notat, jf. dog § 6.",
      "valid_from": "2009-12-07",
      "valid_to": null
    },
    {
      "provision_ref": "6",
      "section": "6",
      "content": "§ 6. Retten til aktindsigt kan begrænses i overensstemmelse med forvaltningslovgivningen i det omfang, partens interesse i at kunne benytte notatet til varetagelse af sit tarv findes at burde vige for afgørende hensyn til den pågældende selv eller til andre private eller offentlige interesser, f.eks. af hensyn til institutionens sikkerhed, eller til beskyttelse af enkeltpersoner. Stk. 2. I det omfang parten ikke har adgang til partsaktindsigt efter reglerne i forvaltningslovgivningen, skal der ikke ske partshøring.",
      "valid_from": "2009-12-07",
      "valid_to": null
    },
    {
      "provision_ref": "7",
      "section": "7",
      "content": "§ 7. Bekendtgørelsen træder i kraft den 1. januar 2010.",
      "valid_from": "2009-12-07",
      "valid_to": null
    }
  ],
  "definitions": []
}
