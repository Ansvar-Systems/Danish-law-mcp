{
  "id": "2016:1453",
  "type": "statute",
  "title": "Bekendtgørelse om ændring af bekendtgørelse om toldbehandling",
  "short_name": "BEK Æ#LOKDOK05",
  "status": "in_force",
  "issued_date": "2016-11-30",
  "url": "https://www.retsinformation.dk/eli/lta/2016/1453/xml",
  "description": "Retsinformation source. DocumentId=AN012792; AccessionNumber=B20160145305; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "64",
      "section": "64",
      "content": "§ 64. Varemodtagere og -afsendere, der ønsker at deltage i SKATs sikkerhedsstillelsesordning for allerede opstået toldskyld eller potentiel toldskyld, jf. stk. 3 og 4 og toldlovens § 30, stk. 3, nr. 1, og stk. 4, skal tilmelde sig ordningen, før import eller eksport af varer foretages. Til de tilmeldte varemodtagere og -afsendere udstedes et bevis for tilmeldingen. Stk. 2. Valget mellem de i toldlovens § 30, stk. 3 og 4, nævnte sikkerhedsstillelsesformer er bindende for et år. Ændring kan finde sted pr. 1. marts. Anmodning om ændring skal være modtaget af SKAT inden udgangen af den forudgående januar måned. Det kan tillades, at ændringen foretages på andre tidspunkter, når omstændighederne taler herfor. Stk. 3. For allerede opstået toldskyld fastsættes bidraget for deltagelse i ordningen til 3,5 promille af toldbeløbet eller af eksportafgiftsbeløbet. Bidraget opkræves månedsvis og betales efter toldlovens § 30, stk. 4, jf. stk. 1. Stk. 4. For potentiel toldskyld vedrørende midlertidig opbevaring og særlige toldprocedurer, bortset fra forsendelse, fastsættes bidraget for at deltage i ordningen til 10 kr. pr. indgivet angivelse for de pågældende procedurer. Bidraget opkræves månedsvis og betales efter toldlovens § 30, stk. 4, jf. stk. 1. Stk. 5. SKATs sikkerhedsstillelsesordning dækker told- og eksportafgiftsbeløb, der er opkrævet inden for det danske toldområde, og som ikke har kunnet inddrives på anden måde. Stk. 6. Ved dækning af en varemodtagers eller -afsenders toldskyld indtræder SKATs sikkerhedsstillelsesordning i kravet mod varemodtageren eller -afsenderen."
    },
    {
      "provision_ref": "85a",
      "section": "85a",
      "content": "§ 85 a. Virksomheder, der driver trafik med luftfartøjer (luftfartsselskaber), har pligt til at give de i bilag 1 a nævnte oplysninger om passagerer og besætning på luftfartøjer til SKAT, i det omfang luftfartsselskaberne som led i deres virksomhed har indsamlet disse oplysninger. Stk. 2. Oplysningerne i bilag 1 a skal videregives elektronisk til SKATs elektroniske løsning i det format, som SKAT fastsætter. I særlige tilfælde kan videregivelse dog ske ved brug af et hvilket som helst andet middel, der sker i overensstemmelse med de til enhver tid gældende regler om datasikkerhed. Stk. 3. Oplysningerne i bilag 1 a skal afgives 1) én gang i intervallet 24 til 48 timer før den planlagte flyafgang og -ankomst, 2) straks efter, at luftfartøjets døre er blevet lukket (når passagerne er gået om bord i luftfartøjet med henblik på afrejse, og det ikke længere er muligt for passagerer at gå om bord i luftfartøjet eller forlade det) og 3) efter konkret anmodning. Stk. 4. Luftfartsselskaberne kan i stedet for at videregive oplysningerne efter stk. 3, nr. 2, vælge at levere de i bilag 1 a nævnte oplysninger løbende, således at de leverede oplysninger, jf. stk. 3, nr. 1, opdateres hver gang, der er en ændring i oplysningerne i bilag 1 a."
    },
    {
      "provision_ref": "85b",
      "section": "85b",
      "content": "§ 85 b. SKAT må kun behandle de oplysninger, der modtages fra luftfartsselskaberne i medfør af § 85 a, med henblik på toldkontrol eller med henblik på videregivelse til PET til brug for varetagelse af sine opgaver vedrørende forebyggelse og efterforskning af overtrædelser af straffelovens kapitel 12 og 13. Stk. 2. Til brug for toldkontrol kan SKAT behandle de typer af oplysninger, der er nævnt i bilag 1 a, nr. 1-16 samt nr. 18. Stk. 3. Oplysningerne i bilag 1 a opbevares i SKATs elektroniske løsning i 2 år, fra oplysningerne modtages. Stk. 4. SKAT må til brug for toldkontrol ikke have adgang til personoplysninger i længere tid end nødvendigt og højst 30 dage. Personoplysningerne skal herefter anonymiseres ved at maskere dataelementer, der kan tjene til at identificere de passagerer eller besætningsmedlemmer, som oplysninger i bilag 1 a vedrører. Hvis oplysningerne indgives til erfaringsindsamling, analyser omkring rejsemønstre m.v., vil personoplysningerne dog kunne opbevares i op til 1 år, hvorefter de skal anonymiseres ved maskering. Stk. 5. Opbevaringsfristerne i § 85 b, stk. 3 og 4, finder ikke anvendelse for de oplysninger, der anvendes til konkret sagsbehandling."
    }
  ],
  "provision_versions": [
    {
      "provision_ref": "64",
      "section": "64",
      "content": "§ 64. Varemodtagere og -afsendere, der ønsker at deltage i SKATs sikkerhedsstillelsesordning for allerede opstået toldskyld eller potentiel toldskyld, jf. stk. 3 og 4 og toldlovens § 30, stk. 3, nr. 1, og stk. 4, skal tilmelde sig ordningen, før import eller eksport af varer foretages. Til de tilmeldte varemodtagere og -afsendere udstedes et bevis for tilmeldingen. Stk. 2. Valget mellem de i toldlovens § 30, stk. 3 og 4, nævnte sikkerhedsstillelsesformer er bindende for et år. Ændring kan finde sted pr. 1. marts. Anmodning om ændring skal være modtaget af SKAT inden udgangen af den forudgående januar måned. Det kan tillades, at ændringen foretages på andre tidspunkter, når omstændighederne taler herfor. Stk. 3. For allerede opstået toldskyld fastsættes bidraget for deltagelse i ordningen til 3,5 promille af toldbeløbet eller af eksportafgiftsbeløbet. Bidraget opkræves månedsvis og betales efter toldlovens § 30, stk. 4, jf. stk. 1. Stk. 4. For potentiel toldskyld vedrørende midlertidig opbevaring og særlige toldprocedurer, bortset fra forsendelse, fastsættes bidraget for at deltage i ordningen til 10 kr. pr. indgivet angivelse for de pågældende procedurer. Bidraget opkræves månedsvis og betales efter toldlovens § 30, stk. 4, jf. stk. 1. Stk. 5. SKATs sikkerhedsstillelsesordning dækker told- og eksportafgiftsbeløb, der er opkrævet inden for det danske toldområde, og som ikke har kunnet inddrives på anden måde. Stk. 6. Ved dækning af en varemodtagers eller -afsenders toldskyld indtræder SKATs sikkerhedsstillelsesordning i kravet mod varemodtageren eller -afsenderen.",
      "valid_from": "2016-11-30",
      "valid_to": null
    },
    {
      "provision_ref": "85a",
      "section": "85a",
      "content": "§ 85 a. Virksomheder, der driver trafik med luftfartøjer (luftfartsselskaber), har pligt til at give de i bilag 1 a nævnte oplysninger om passagerer og besætning på luftfartøjer til SKAT, i det omfang luftfartsselskaberne som led i deres virksomhed har indsamlet disse oplysninger. Stk. 2. Oplysningerne i bilag 1 a skal videregives elektronisk til SKATs elektroniske løsning i det format, som SKAT fastsætter. I særlige tilfælde kan videregivelse dog ske ved brug af et hvilket som helst andet middel, der sker i overensstemmelse med de til enhver tid gældende regler om datasikkerhed. Stk. 3. Oplysningerne i bilag 1 a skal afgives 1) én gang i intervallet 24 til 48 timer før den planlagte flyafgang og -ankomst, 2) straks efter, at luftfartøjets døre er blevet lukket (når passagerne er gået om bord i luftfartøjet med henblik på afrejse, og det ikke længere er muligt for passagerer at gå om bord i luftfartøjet eller forlade det) og 3) efter konkret anmodning. Stk. 4. Luftfartsselskaberne kan i stedet for at videregive oplysningerne efter stk. 3, nr. 2, vælge at levere de i bilag 1 a nævnte oplysninger løbende, således at de leverede oplysninger, jf. stk. 3, nr. 1, opdateres hver gang, der er en ændring i oplysningerne i bilag 1 a.",
      "valid_from": "2016-11-30",
      "valid_to": null
    },
    {
      "provision_ref": "85b",
      "section": "85b",
      "content": "§ 85 b. SKAT må kun behandle de oplysninger, der modtages fra luftfartsselskaberne i medfør af § 85 a, med henblik på toldkontrol eller med henblik på videregivelse til PET til brug for varetagelse af sine opgaver vedrørende forebyggelse og efterforskning af overtrædelser af straffelovens kapitel 12 og 13. Stk. 2. Til brug for toldkontrol kan SKAT behandle de typer af oplysninger, der er nævnt i bilag 1 a, nr. 1-16 samt nr. 18. Stk. 3. Oplysningerne i bilag 1 a opbevares i SKATs elektroniske løsning i 2 år, fra oplysningerne modtages. Stk. 4. SKAT må til brug for toldkontrol ikke have adgang til personoplysninger i længere tid end nødvendigt og højst 30 dage. Personoplysningerne skal herefter anonymiseres ved at maskere dataelementer, der kan tjene til at identificere de passagerer eller besætningsmedlemmer, som oplysninger i bilag 1 a vedrører. Hvis oplysningerne indgives til erfaringsindsamling, analyser omkring rejsemønstre m.v., vil personoplysningerne dog kunne opbevares i op til 1 år, hvorefter de skal anonymiseres ved maskering. Stk. 5. Opbevaringsfristerne i § 85 b, stk. 3 og 4, finder ikke anvendelse for de oplysninger, der anvendes til konkret sagsbehandling.",
      "valid_from": "2016-11-30",
      "valid_to": null
    }
  ],
  "definitions": []
}
