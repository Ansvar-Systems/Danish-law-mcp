{
  "id": "2013:1134",
  "type": "statute",
  "title": "Bekendtgørelse om bekæmpelse af salmonella i konsumægshønsehold og opdræt hertil",
  "short_name": "BEK H#LOKDOK04",
  "status": "in_force",
  "issued_date": "2013-09-27",
  "url": "https://www.retsinformation.dk/eli/lta/2013/1134/xml",
  "description": "Retsinformation source. DocumentId=AH005016; AccessionNumber=B20130113405; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. I denne bekendtgørelse forstås ved: 1) Konsumægshønsehold: a) et hønsehold, hvorfra der sælges eller på anden måde overdrages æg til konsum eller til teknisk brug, b) et hønsehold på mere end 100 høner, der producerer æg til konsum, eller c) opdræt til konsumægsproduktion, der er omfattet af litra a eller b. 2) Høns: Dyr i alle aldre og begge køn af arten Gallus gallus . 3) Opdræt: Hønsehold med høner fra de er daggamle til de overgår til konsumægsproduktion. 4) CHR-nummer: Et unikt nummer, der i det Centrale HusdyrbrugsRegister (CHR) identificerer en bestemt geografisk beliggenhed. 5) En flok: Høns af samme alder og med samme sundhedsstatus, der udgør en driftsmæssig enhed og holdes på samme CHR-nummer. For høns i bursystemer omfatter dette alle dyr, der er fælles om en given luftmængde. 6) Et hus: Et rum eller et indelukke, hvori en flok er opstaldet. Der skal være en fysisk adskillelse mellem rum til andre bygninger eller til det fri. 7) Kodenummer: Et ciffer, der angiver produktionsmetoden, efterfulgt af DK og virksomhedens CHR-nummer. 8) Salmonella af anden type: Salmonella af anden type end Salmonella Typhimurium inklusiv varianterne Salmonella 4,12:i:- og Salmonella 4,5,12:i:-, Salmonella Enteritidis, Salmonella Virchow, Salmonella Infantis eller Salmonella Hadar. 9) Akkrediteret laboratorium: Et laboratorium, som er akkrediteret af Den Danske Akkrediterings- og Metrologifond (DANAK) eller af et tilsvarende akkrediteringsorgan, som er medunderskriver af EA's (European co-operation for Accreditation) multilaterale aftale om gensidig anerkendelse. 10) Kritisk resistente salmonella: Salmonellabakterier, der er resistente over for antibiotika af typen flurokinoloner eller 3. og 4. generations cephalosporiner, som er kritisk vigtige for behandling af mennesker. 11) Positiv serologisk reaktion: Mindst to prøver (blod eller æg) har et salmonella antistofniveau defineret ved ODC% på mindst 40. 12) Besætning: En samling af høns, som anvendes til et bestemt formål, som er knyttet til en bestemt geografisk beliggenhed, og som har samme ejer i form af en juridisk eller fysisk person. 13) Stalddørssalg: Levering fra konsumægshønsehold, til den endelige forbruger. 14) Opstaldning: Det sted, hvor dyrene sædvanligvis opholder sig, herunder f.eks. hus og hønsegård."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Ejendomme med konsumægshønsehold, som enten er mistænkt for at være smittet eller som er smittet med salmonella, er omfattet af bekendtgørelsen, indtil samtlige restriktioner pålagt hønseholdet i medfør af denne bekendtgørelse er ophævet af Fødevarestyrelsen, uanset om der ikke længere er hønsehold på ejendommen, og uanset om der ikke længere sælges æg fra hønseholdet."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Denne bekendtgørelse omfatter alle typer af salmonellabakterier undtagen Salmonella Gallinarum og Salmonella Pullorum (hønsetyfus), der er omfattet af bekendtgørelse om hønsetyfus."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Et hønsehold skal af ejeren anmeldes til registrering hos Det Danske Fjerkræraad og hos Fødevarestyrelsen. Virksomheden må ikke påbegynde sin drift, før den har fået meddelelse om, at den er registreret, og om det tildelte kodenummer. Ved registreringen afgives de i bilag 1 nævnte oplysninger. Stk. 2. Det Danske Fjerkræraad tildeler hvert hus, beregnet til en flok, ét entydigt et- eller tocifret husnummer. Stk. 3. Ejeren af et hønsehold skal sikre, at der ved indgangen til hvert hus opsættes tydelig skiltning, hvoraf CHR-nummer samt det husnummer, som huset er blevet tildelt af Det Danske Fjerkræraad, fremgår, jf. stk. 2."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Ejeren af et hønsehold skal underrette Det Danske Fjerkræraad om ændringer af de i bilag 1 nævnte oplysninger og om ophør eller bortforpagtning af konsumægsproducerende hønsehold. Underretningen skal ske senest 7 dage efter, at ændringen er sket. Stk. 2. Ved ophør af konsumægsproducerende hønsehold skal ejeren endvidere skriftligt underrette Fødevarestyrelsen senest en måned efter, at ændringen har fundet sted."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Enhver, der opdrætter høns til konsumægsproduktion, skal sikre, at opdrættet enten stammer fra rugerier godkendt i henhold til bekendtgørelse om fjerkræproduktion og omsætning af fjerkræ; kommer fra samhandel med EU-lande eller er indført fra tredjelande, jf. bekendtgørelse om samhandel inden for Den Europæiske Union med fjerkræ og rugeæg samt indførsel heraf fra tredjelande."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Enhver, der producerer æg fra et konsumægshønsehold, skal sikre, at hønsene enten stammer fra opdræt registreret hos Det Danske Fjerkræraad og hos Fødevarestyrelsen, jf. § 4, stk. 1, og at de kun har haft kontakt med sådanne opdræt; at de kommer fra samhandel med EU-lande eller at de er indført fra tredjelande, jf. bekendtgørelse om samhandel inden for Den Europæiske Union med fjerkræ og rugeæg samt indførsel heraf fra tredjelande. Stk. 2. Stalddørssalg af æg, hvor hønsene er undersøgt for salmonella med negativt resultat i henhold til bilag 3, er undtaget fra bestemmelserne i stk. 1. Stk. 3. Ved stalddørssalg af æg skal ejeren ved skiltning oplyse forbrugeren om, at hønseholdet er underkastet salmonellakontrol i overensstemmelse med denne bekendtgørelse. Det Danske Fjerkræraad tilsender årligt ejeren det skilt, som skal anvendes. Skiltet skal anbringes på en iøjnefaldende måde på det sted, hvor leveringen af æg sker, jf. dog § 8, nr. 2."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Enhver hønseholder med op til 30 høns over 16 uger kan frit omsætte æg, som ikke er underlagt salmonellakontrol, til en kendt aftagerkreds, såfremt hønseholderen: 1) oplyser modtageren om, at æggene ikke er omfattet af salmonellakontrol, og 2) ikke annoncerer eller reklamerer med salg af æg."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Ejeren af et ægpakkeri skal sikre sig, at æg leveret til pakkeriet kommer fra hønsehold, der er undersøgt for salmonella i henhold til denne bekendtgørelse, med negativt resultat. Det seneste analyseresultat må ikke være mere end 16 dage gammelt. Stk. 2. Ægpakkerier må ikke modtage æg fra flokke, som er mistænkt for at være smittet eller er konstateret smittet med salmonella."
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Ejeren af et hønsehold skal føre optegnelser over tilgang og afgang af høns fra hønseholdet. Optegnelsen skal omfatte: 1) Antallet af høns, der indsættes. 2) Dato for indsætning af daggamle kyllinger. 3) Navn og adresse på rugeriet eller besætningen, der har leveret kyllingerne. 4) Dato for indsætning af hønniker i stalde til ægproduktion. 5) Angivelse af navn, adresse og CHR/CVR nummer på leverandøren af hønnikerne, samt ejendommen, hvor disse er blevet opdrættet. Såfremt konsumægproduktionen og hønnikeopdrættet foregår på samme ejendom, skal lokaliteten/huset, hvori hønnikerne er opdrættet, angives. 6) Antallet af høns, der afsættes, herunder modtageren af de pågældende høns. Stk. 2. Ejeren af et hønsehold skal ugentligt føre optegnelser over flokkens æglægningsprocent. Ejeren skal endvidere føre optegnelser over hver eneste afgang af æg med antal æg, dato for levering samt navn og adresse på modtageren. Såfremt der leveres æg direkte til den endelige forbruger, er det dog tilstrækkeligt at føre optegnelser over antal leverede æg samt dato for levering. Stk. 3. De i stk. 1 og 2 nævnte optegnelser skal opbevares i mindst 2 år."
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Antimikrobielle stoffer må ikke anvendes som metode til bekæmpelse af salmonella hos konsumægsproducerende høns og opdræt hertil. Stk. 2. Vaccination må ikke anvendes til forebyggelse og bekæmpelse af salmonella hos konsumægsproducerende høns og opdræt hertil."
    },
    {
      "provision_ref": "6:12",
      "chapter": "6",
      "section": "12",
      "content": "§ 12. Ved opstaldning skal hønsehold holdes adskilt fra andre dyr, herunder andre arter af fjerkræ."
    },
    {
      "provision_ref": "7:13",
      "chapter": "7",
      "section": "13",
      "content": "§ 13. Såfremt der ved laboratoriemæssig undersøgelse af materiale fra en besætning påvises kritisk resistente salmonella, skal ejeren af besætningen sikre, at der gennemføres en smitteopsporing, herunder kortlægning af medicinforbrug, og indberette resultatet til Fødevarestyrelsen. Stk. 2. En besætning med kritisk resistent salmonella kan først erklæres fri herfor, når besætningen er slagtet eller slået ned, og rengøring samt desinfektion er godkendt af Fødevarestyrelsen."
    },
    {
      "provision_ref": "8:14",
      "chapter": "8",
      "section": "14",
      "content": "§ 14. Ejeren af et hønsehold, hvorfra der alene leveres æg til den endelige forbruger, og hvor dyrene ikke stammer fra et godkendt rugeri efter § 6 eller et opdræt registreret efter § 4, stk. 1 , skal sikre, at hønseholdet er undersøgt for salmonella med et negativt resultat efter beskrivelsen i bilag 3, inden det må indgå i konsumægsproduktionen. Stk. 2. Undtaget fra stk. 1 er hønsehold omfattet af § 8."
    },
    {
      "provision_ref": "8:15",
      "chapter": "8",
      "section": "15",
      "content": "§ 15. Ejeren af et hønsehold skal sikre, at der fra hver flok udtages og indsendes materiale til undersøgelse for salmonella og for serologisk reaktion mod salmonella efter beskrivelsen i bilag 2. Stk. 2. Ved prøveudtagninger og indsendelser, der skal forestås af Fødevarestyrelsen, skal ejeren af besætningen advisere Fødevarestyrelsen senest 14 dage før prøveudtagning. Stk. 3. Hvis Fødevarestyrelsen ud fra en smittemæssig vurdering finder det påkrævet, skal ejeren af et hønsehold på styrelsens forlangende foretage flere prøveudtagninger end angivet i bilag 2 eller udtage ekstraordinære prøver eller rutineprøver under offentlig kontrol. Stk. 4. Materialet skal indsendes til et akkrediteret laboratorium med angivelse af CHR-nummer og husnummer. Stk. 5. Ejeren af et hønsehold skal opbevare samtlige salmonellaundersøgelsesresultater i mindst 2 år."
    },
    {
      "provision_ref": "8:16",
      "chapter": "8",
      "section": "16",
      "content": "§ 16. Finder et laboratorium, jf. § 15, stk. 4, salmonellabakterier i materiale indsendt i henhold til § 15, stk. 1 – 3, § 28, eller materiale indsendt i anden anledning, skal ejeren af den indsendende virksomhed omfattet af denne bekendtgørelse sikre, at salmonellaisolatet straks undersøges på et akkrediteret laboratorium med henblik på verifikation samt serotypning, og eventuel fag- eller MLVA typning. Der skal ligeledes foretages resistensbestemmelse. Ejeren skal sikre, at fundet indberettes til Fødevarestyrelsen. Stk. 2. Resistensbestemmelse skal foretages med de antimikrobielle stoffer, der fremgår af Kommissionens beslutning 2007/407/EF af 12. juni 2007 om harmoniseret overvågning af antimikrobiel resistens hos salmonella i fjerkræ og svin. Stk. 3. Finder laboratoriet serologisk reaktion mod salmonella i indsendt materiale, skal ejeren sikre, at dette straks indberettes til Fødevarestyrelsen. Stk. 4. Ejeren skal sikre, at resultatet af salmonellaundersøgelser, jf. stk. 1, efter Fødevarestyrelsens anvisninger overføres elektronisk til en database i Det Danske Fjerkræraad snarest efter, at prøveresultatet foreligger."
    },
    {
      "provision_ref": "9:17",
      "chapter": "9",
      "section": "17",
      "content": "§ 17. Fødevarestyrelsen sætter en flok omfattet af denne bekendtgørelse under offentligt tilsyn, hvis et laboratorium, jf. § 16, stk. 1, konstaterer salmonella i materiale indsendt i henhold til § 14, § 15, stk. 1 – 3 eller § 28. Desuden sættes en flok under offentligt tilsyn, hvis flokken anses som mistænkt for at være smittet med salmonella efter § 23. Det offentlige tilsyn omfatter: 1) at flokken skal holdes isoleret, 2) at høns fra flokken ikke må sælges eller på anden måde overdrages til levebrug, 3) at høns fra flokken kun må slagtes til konsum, såfremt de slagtes på et fjerkræslagteri og efterfølgende varmebehandles på en engrosvirksomhed, 4) at æg fra flokken kun må anvendes til konsum, såfremt de leveres til en engrosvirksomhed til fremstilling af varmebehandlede ægprodukter, 5) at dyr ikke må indsættes i flokken, 6) at den rutinemæssige prøveudtagning, jf. § 15, stk. 1 - 3, suspenderes, 7) at personer, der færdes mellem flokken og andre flokke, skal træffe foranstaltninger for at hindre smittespredning, 8) at ejeren skal sikre en effektiv skadedyrsbekæmpelse, 9) at ejeren skal sikre, at gødning, foder og lignende produkter behandles efter Fødevarestyrelsens anvisninger, 10) at ejeren skal sikre, at redskaber, maskiner og lignende, der anvendes på flokkens opholdssteder, rengøres og desinficeres, inden de fjernes fra flokkens opholdssteder, og 11) at ejeren efter Fødevarestyrelsens anvisninger gennemfører en udredning af mulige smittekilder og evt. spredning af smitten samt underretter Fødevarestyrelsen om resultatet af udredningen."
    },
    {
      "provision_ref": "9:18",
      "chapter": "9",
      "section": "18",
      "content": "§ 18. Fødevarestyrelsen underretter Det Danske Fjerkræraad, når en flok sættes under offentligt tilsyn."
    },
    {
      "provision_ref": "10:19",
      "chapter": "10",
      "section": "19",
      "content": "§ 19. Hvis der ved den i § 16, stk. 1, nævnte serotypning konstateres salmonella af anden type, anses flokken som mistænkt for at være smittet med salmonella af anden type."
    },
    {
      "provision_ref": "10:20",
      "chapter": "10",
      "section": "20",
      "content": "§ 20. Fødevarestyrelsen forestår hurtigst muligt udtagning og indsendelse af materiale til undersøgelse i henhold til bilag 2 fra flokke mistænkt i henhold til § 19."
    },
    {
      "provision_ref": "10:21",
      "chapter": "10",
      "section": "21",
      "content": "§ 21. En flok, der er mistænkt efter § 19, anses som smittet med salmonella af anden type, hvis et akkrediteret laboratorium bekræfter mistanken ved laboratoriemæssig undersøgelse af det i § 20, nævnte materiale. Stk. 2. Kan mistanken om smitte i en flok ikke bekræftes ved undersøgelse af materiale indsendt i henhold til § 20, forestår Fødevarestyrelsen udtagning og indsendelse af nyt materiale til undersøgelse. Denne prøve udtages snarest muligt, dog tidligst 14 dage efter, at prøven efter § 20 er udtaget. Kan mistanken fortsat ikke bekræftes, anses flokken som værende fri for mistanke."
    },
    {
      "provision_ref": "10:22",
      "chapter": "10",
      "section": "22",
      "content": "§ 22. Hvis en mistænkt flok omfattet af dette kapitel sættes ud, uden at mistanken er afklaret, skal ejeren sørge for, at flokkens opholdssteder rengøres og desinficeres snarest muligt efter udsættelsen."
    },
    {
      "provision_ref": "11:23",
      "chapter": "11",
      "section": "23",
      "content": "§ 23. En flok anses som mistænkt for at være smittet med salmonella, såfremt: 1) der findes positiv serologisk reaktion mod salmonella i materiale indsendt fra et hønsehold i henhold til § 15, stk. 1 – 3, § 28 eller i materiale indsendt i anden anledning, 2) der konstateres salmonella i materiale indsendt i anden anledning end prøveudtagning i henhold til § 15, stk. 1 – 3 eller § 28, eller 3) der i materiale indsendt i henhold til § 20, § 21, stk. 2, § 24 eller § 25, stk. 2 findes salmonella af anden serotype end den, der gav anledning til udtagning af prøver efter disse bestemmelser. Stk. 2. Fødevarestyrelsen kan anse enkelte eller samtlige flokke i konsumægshønseholdet som mistænkt for at være smittet med salmonella, såfremt: 1) infektion med salmonella hos mennesker kan spores tilbage til æg fra et hønsehold eller et afgrænset antal konsumægshønsehold, eller 2) flokken har leveret dyr til eller modtaget dyr fra en flok, som er smittet med salmonella."
    },
    {
      "provision_ref": "11:24",
      "chapter": "11",
      "section": "24",
      "content": "§ 24. Fødevarestyrelsen forestår udtagning og indsendelse af materiale til undersøgelse i henhold til bilag 2, kapitel 2 fra flokke mistænkt i henhold til § 23."
    },
    {
      "provision_ref": "11:25",
      "chapter": "11",
      "section": "25",
      "content": "§ 25. En flok, der er mistænkt efter § 23, anses som smittet med salmonella, hvis et akkrediteret laboratorium bekræfter mistanken ved laboratoriemæssig undersøgelse af det i § 24, nævnte materiale. Stk. 2. Kan mistanken om smitte i en flok ikke bekræftes ved undersøgelse af materiale indsendt i henhold til § 24, forestår Fødevarestyrelsen udtagning og indsendelse af nyt materiale til undersøgelse. Denne prøve udtages snarest muligt dog tidligst 14 dage efter, at prøven efter § 24 er udtaget. Kan mistanken fortsat ikke bekræftes, anses flokken som værende fri for mistanke. Stk. 3. Uanset stk. 2 anses en flok, der er mistænkt efter § 23, stk. 1, nr. 1, som værende fri for mistanke, hvis mistanken om smitte ikke kan bekræftes ved undersøgelse af materiale indsendt efter § 24."
    },
    {
      "provision_ref": "11:26",
      "chapter": "11",
      "section": "26",
      "content": "§ 26. Hvis en mistænkt flok omfattet af dette kapitel sættes ud, uden at mistanken er afklaret, skal ejeren sørge for, at flokkens opholdssteder rengøres og desinficeres snarest muligt efter udsættelsen."
    },
    {
      "provision_ref": "12:27",
      "chapter": "12",
      "section": "27",
      "content": "§ 27. En flok anses som smittet, når: 1) der ved den i § 16, stk. 1 nævnte serotypning konstateres Salmonella Typhimurium inklusiv varianterne Salmonella 4,12:i:- og Salmonella 4,5,12:i:-, Salmonella Enteritidis, Salmonella Virchow, Salmonella Infantis eller Salmonella Hadar i flokken, 2) flokken er fundet smittet efter § 21 eller § 25, 3) flokken tidligere har været under mistanke efter kapitel 10, og der i prøver udtaget efter § 15, stk. 1 – 3 eller § 28 findes salmonella af samme serotype, 4) der i prøver udtaget efter § 15, stk. 1 – 3 eller § 28 a) blev konstateret salmonella i den flok, som umiddelbart inden den nuværende flok opholdt sig i det eller de huse, hvor den nuværende flok opholder sig, og b) der ved den i § 16, stk. 1 nævnte serotypning konstateres salmonella af samme serotype i den nuværende flok, som blev konstateret i den tidligere flok, eller 5) der i prøver udtaget efter § 15, stk. 1 – 3 eller § 28 a) konstateres salmonella af anden type i en flok, b) der ved den i § 16, stk. 1, nævnte serotypning tidligere er konstateret salmonella af samme serotype i en anden flok på ejendommen, og c) de to flokke har opholdt sig på ejendommen samtidig. Stk. 2. Æg fra en smittet flok må kun anvendes til konsum, såfremt de leveres til en engrosvirksomhed til fremstilling af varmebehandlede ægprodukter. Stk. 3. Høns fra en smittet flok må kun slagtes til konsum, såfremt de slagtes på et fjerkræslagteri og efterfølgende varmebehandles på en engrosvirksomhed."
    },
    {
      "provision_ref": "12:28",
      "chapter": "12",
      "section": "28",
      "content": "§ 28. Når der er fundet salmonella i en flok, udtager Fødevarestyrelsen prøver på ejendommen i de konsumægsproducerende flokke, hvor der ikke er fundet salmonella, jf. bilag 2."
    },
    {
      "provision_ref": "13:29",
      "chapter": "13",
      "section": "29",
      "content": "§ 29. Det offentlige tilsyn ophæves af Fødevarestyrelsen, hvis mistanken ikke kan bekræftes, jf. § 21, stk. 2, § 25, stk. 2 og 3, eller hvis en mistænkt flok er sat ud, uden at mistanken er afklaret, og når rengøring samt desinfektion, jf. § 30, er godkendt af Fødevarestyrelsen. Stk. 2. Ophævelse af tilsynet skal ske skriftligt til ejeren hurtigst muligt og så vidt muligt pr. e-mail eller fax. Fødevarestyrelsen underretter Det Danske Fjerkræraad om ophævelse af det offentlige tilsyn."
    },
    {
      "provision_ref": "13:30",
      "chapter": "13",
      "section": "30",
      "content": "§ 30. Genindsættelse af høns i bygninger, hvor en mistænkt flok har opholdt sig, må først ske efter, at Fødevarestyrelsen har godkendt den i § 22 og § 26, nævnte rengøring og desinfektion. Godkendelsen meddeles på baggrund af visuel bedømmelse samt undersøgelse af svaberprøver udtaget og indsendt af Fødevarestyrelsen til et akkrediteret laboratorium."
    },
    {
      "provision_ref": "13:31",
      "chapter": "13",
      "section": "31",
      "content": "§ 31. Når en smittet flok er aflivet eller slagtet, skal ejeren sørge for at alle rum, hvor flokken har opholdt sig, samt redskaber, maskiner og lignende snarest rengøres og desinficeres efter Fødevarestyrelsens anvisning. Stk. 2. Ejeren skal sørge for, at gødning fra den smittede flok behandles efter Fødevarestyrelsens anvisning. Stk. 3. Ejeren skal sørge for, at alt tilbageværende foder fra en smittet flok behandles efter Fødevarestyrelsens anvisning. Stk. 4. Det offentlige tilsyn ophæves af Fødevarestyrelsen, når: 1) flokken er aflivet eller slagtet, 2) den i stk. 1, nævnte rengøring og desinfektion er godkendt af Fødevarestyrelsen, jf. § 30, og 3) kravene i stk. 2 og 3, er opfyldt. Stk. 5. Ophævelse af tilsynet skal ske skriftligt til ejeren hurtigst muligt og så vidt muligt pr. e-mail eller fax. Fødevarestyrelsen underretter Det Danske Fjerkræraad om ophævelse af det offentlige tilsyn. Stk. 6. Ved ophør med hønsehold i et hus kan Fødevarestyrelsen frafalde kravet om rengøring og desinfektion efter en nærmere vurdering af de smittemæssige forhold på ejendommen. Hvis ejeren skriftligt erklærer, at der i en periode på minimum to år ikke vil blive indsat høns i huset, kan Fødevarestyrelsen efter to år ophæve det offentlige tilsyn. Redskaber, inventar mv., der har været brugt i forbindelse med hønseholdet, må dog ikke anvendes eller fjernes fra ejendommen, medmindre disse rengøres og desinficeres."
    },
    {
      "provision_ref": "14:32",
      "chapter": "14",
      "section": "32",
      "content": "§ 32. Ejeren af et hønsehold som nævnt i § 1, stk. 1, nr. 1, litra a eller b, skal udarbejde og følge et egenkontrolprogram. Egenkontrolprogrammet skal leve op til alle krav mv. i en branchekode, der af Fødevarestyrelsen er vurderet tilstrækkelig til at forebygge, at salmonella introduceres i produktionskæden, og til at sikre, at eventuelt introduceret salmonella igen fjernes effektivt fra produktionskæden. Stk. 2. Fødevarestyrelsen gennemfører et årligt tilsyn i besætningen for at kontrollere, at kravene i branchekoden overholdes. Stk. 3. Undtaget fra stk. 1 og 2 er hønsehold, hvorfra der alene sælges æg ved stalddørssalg."
    },
    {
      "provision_ref": "15:33",
      "chapter": "15",
      "section": "33",
      "content": "§ 33. Fødevarestyrelsen yder erstatning for høns, der aflives i henhold til bilag 2, kapitel 7. Hønsene erstattes til en værdi, der er fastlagt i en skala, der angiver hønsenes handelsværdi fra 1. leveuge til udsætningstidspunktet."
    },
    {
      "provision_ref": "15:34",
      "chapter": "15",
      "section": "34",
      "content": "§ 34. Arbejde, som Fødevarestyrelsen udfører i henhold til denne bekendtgørelse, jf. § 15, stk. 2 og 3, § 17, stk. 1, nr. 11, § 20, § 21, § 24, § 25, § 28, § 30 og § 31 betales af ejeren eller virksomheden m.v. efter den til den enhver tid gældende bekendtgørelse om betaling for kontrol af fødevarer og levende dyr m.v."
    },
    {
      "provision_ref": "15:35",
      "chapter": "15",
      "section": "35",
      "content": "§ 35. Alle øvrige udgifter, der afholdes i medfør af denne bekendtgørelse, er Fødevarestyrelsen uvedkommende."
    },
    {
      "provision_ref": "16:36",
      "chapter": "16",
      "section": "36",
      "content": "§ 36. Med bøde straffes den, der: 1) overtræder §§ 4 - 11, § 15, stk. 1, 2, 4 eller 5, § 16, § 17, stk. 1 nr. 1-8 eller nr. 10, § 22, § 26, § 27, stk. 2 eller 3, § 30, § 31, stk. 6, § 33, eller 2) undlader at efterkomme påbud eller forbud efter § 15, stk. 3, § 17, stk. 1, nr. 9 eller nr. 11, § 28, stk. 1, § 31, stk. 1 – 3. Stk. 2. Straffen kan stige til fængsel i indtil 2 år, hvis den ved handlingen eller undladelsen skete overtrædelse er begået med forsæt eller grov uagtsomhed, og der ved overtrædelsen er 1) forvoldt skade på menneskers eller dyrs sundhed eller fremkaldt fare herfor, eller 2) opnået eller tilsigtet opnået en økonomisk fordel for den pågældende selv eller andre, herunder besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "17:37",
      "chapter": "17",
      "section": "37",
      "content": "§ 37. Bekendtgørelsen træder i kraft den 1. oktober 2013. Stk. 2. Samtidig ophæves bekendtgørelse nr. 953 af 10. juli 2013 om bekæmpelse af salmonella i konsumægshønsehold og opdræt hertil."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. I denne bekendtgørelse forstås ved: 1) Konsumægshønsehold: a) et hønsehold, hvorfra der sælges eller på anden måde overdrages æg til konsum eller til teknisk brug, b) et hønsehold på mere end 100 høner, der producerer æg til konsum, eller c) opdræt til konsumægsproduktion, der er omfattet af litra a eller b. 2) Høns: Dyr i alle aldre og begge køn af arten Gallus gallus . 3) Opdræt: Hønsehold med høner fra de er daggamle til de overgår til konsumægsproduktion. 4) CHR-nummer: Et unikt nummer, der i det Centrale HusdyrbrugsRegister (CHR) identificerer en bestemt geografisk beliggenhed. 5) En flok: Høns af samme alder og med samme sundhedsstatus, der udgør en driftsmæssig enhed og holdes på samme CHR-nummer. For høns i bursystemer omfatter dette alle dyr, der er fælles om en given luftmængde. 6) Et hus: Et rum eller et indelukke, hvori en flok er opstaldet. Der skal være en fysisk adskillelse mellem rum til andre bygninger eller til det fri. 7) Kodenummer: Et ciffer, der angiver produktionsmetoden, efterfulgt af DK og virksomhedens CHR-nummer. 8) Salmonella af anden type: Salmonella af anden type end Salmonella Typhimurium inklusiv varianterne Salmonella 4,12:i:- og Salmonella 4,5,12:i:-, Salmonella Enteritidis, Salmonella Virchow, Salmonella Infantis eller Salmonella Hadar. 9) Akkrediteret laboratorium: Et laboratorium, som er akkrediteret af Den Danske Akkrediterings- og Metrologifond (DANAK) eller af et tilsvarende akkrediteringsorgan, som er medunderskriver af EA's (European co-operation for Accreditation) multilaterale aftale om gensidig anerkendelse. 10) Kritisk resistente salmonella: Salmonellabakterier, der er resistente over for antibiotika af typen flurokinoloner eller 3. og 4. generations cephalosporiner, som er kritisk vigtige for behandling af mennesker. 11) Positiv serologisk reaktion: Mindst to prøver (blod eller æg) har et salmonella antistofniveau defineret ved ODC% på mindst 40. 12) Besætning: En samling af høns, som anvendes til et bestemt formål, som er knyttet til en bestemt geografisk beliggenhed, og som har samme ejer i form af en juridisk eller fysisk person. 13) Stalddørssalg: Levering fra konsumægshønsehold, til den endelige forbruger. 14) Opstaldning: Det sted, hvor dyrene sædvanligvis opholder sig, herunder f.eks. hus og hønsegård.",
      "valid_from": "2013-09-27",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Ejendomme med konsumægshønsehold, som enten er mistænkt for at være smittet eller som er smittet med salmonella, er omfattet af bekendtgørelsen, indtil samtlige restriktioner pålagt hønseholdet i medfør af denne bekendtgørelse er ophævet af Fødevarestyrelsen, uanset om der ikke længere er hønsehold på ejendommen, og uanset om der ikke længere sælges æg fra hønseholdet.",
      "valid_from": "2013-09-27",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Denne bekendtgørelse omfatter alle typer af salmonellabakterier undtagen Salmonella Gallinarum og Salmonella Pullorum (hønsetyfus), der er omfattet af bekendtgørelse om hønsetyfus.",
      "valid_from": "2013-09-27",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Et hønsehold skal af ejeren anmeldes til registrering hos Det Danske Fjerkræraad og hos Fødevarestyrelsen. Virksomheden må ikke påbegynde sin drift, før den har fået meddelelse om, at den er registreret, og om det tildelte kodenummer. Ved registreringen afgives de i bilag 1 nævnte oplysninger. Stk. 2. Det Danske Fjerkræraad tildeler hvert hus, beregnet til en flok, ét entydigt et- eller tocifret husnummer. Stk. 3. Ejeren af et hønsehold skal sikre, at der ved indgangen til hvert hus opsættes tydelig skiltning, hvoraf CHR-nummer samt det husnummer, som huset er blevet tildelt af Det Danske Fjerkræraad, fremgår, jf. stk. 2.",
      "valid_from": "2013-09-27",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Ejeren af et hønsehold skal underrette Det Danske Fjerkræraad om ændringer af de i bilag 1 nævnte oplysninger og om ophør eller bortforpagtning af konsumægsproducerende hønsehold. Underretningen skal ske senest 7 dage efter, at ændringen er sket. Stk. 2. Ved ophør af konsumægsproducerende hønsehold skal ejeren endvidere skriftligt underrette Fødevarestyrelsen senest en måned efter, at ændringen har fundet sted.",
      "valid_from": "2013-09-27",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Enhver, der opdrætter høns til konsumægsproduktion, skal sikre, at opdrættet enten stammer fra rugerier godkendt i henhold til bekendtgørelse om fjerkræproduktion og omsætning af fjerkræ; kommer fra samhandel med EU-lande eller er indført fra tredjelande, jf. bekendtgørelse om samhandel inden for Den Europæiske Union med fjerkræ og rugeæg samt indførsel heraf fra tredjelande.",
      "valid_from": "2013-09-27",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Enhver, der producerer æg fra et konsumægshønsehold, skal sikre, at hønsene enten stammer fra opdræt registreret hos Det Danske Fjerkræraad og hos Fødevarestyrelsen, jf. § 4, stk. 1, og at de kun har haft kontakt med sådanne opdræt; at de kommer fra samhandel med EU-lande eller at de er indført fra tredjelande, jf. bekendtgørelse om samhandel inden for Den Europæiske Union med fjerkræ og rugeæg samt indførsel heraf fra tredjelande. Stk. 2. Stalddørssalg af æg, hvor hønsene er undersøgt for salmonella med negativt resultat i henhold til bilag 3, er undtaget fra bestemmelserne i stk. 1. Stk. 3. Ved stalddørssalg af æg skal ejeren ved skiltning oplyse forbrugeren om, at hønseholdet er underkastet salmonellakontrol i overensstemmelse med denne bekendtgørelse. Det Danske Fjerkræraad tilsender årligt ejeren det skilt, som skal anvendes. Skiltet skal anbringes på en iøjnefaldende måde på det sted, hvor leveringen af æg sker, jf. dog § 8, nr. 2.",
      "valid_from": "2013-09-27",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Enhver hønseholder med op til 30 høns over 16 uger kan frit omsætte æg, som ikke er underlagt salmonellakontrol, til en kendt aftagerkreds, såfremt hønseholderen: 1) oplyser modtageren om, at æggene ikke er omfattet af salmonellakontrol, og 2) ikke annoncerer eller reklamerer med salg af æg.",
      "valid_from": "2013-09-27",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Ejeren af et ægpakkeri skal sikre sig, at æg leveret til pakkeriet kommer fra hønsehold, der er undersøgt for salmonella i henhold til denne bekendtgørelse, med negativt resultat. Det seneste analyseresultat må ikke være mere end 16 dage gammelt. Stk. 2. Ægpakkerier må ikke modtage æg fra flokke, som er mistænkt for at være smittet eller er konstateret smittet med salmonella.",
      "valid_from": "2013-09-27",
      "valid_to": null
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Ejeren af et hønsehold skal føre optegnelser over tilgang og afgang af høns fra hønseholdet. Optegnelsen skal omfatte: 1) Antallet af høns, der indsættes. 2) Dato for indsætning af daggamle kyllinger. 3) Navn og adresse på rugeriet eller besætningen, der har leveret kyllingerne. 4) Dato for indsætning af hønniker i stalde til ægproduktion. 5) Angivelse af navn, adresse og CHR/CVR nummer på leverandøren af hønnikerne, samt ejendommen, hvor disse er blevet opdrættet. Såfremt konsumægproduktionen og hønnikeopdrættet foregår på samme ejendom, skal lokaliteten/huset, hvori hønnikerne er opdrættet, angives. 6) Antallet af høns, der afsættes, herunder modtageren af de pågældende høns. Stk. 2. Ejeren af et hønsehold skal ugentligt føre optegnelser over flokkens æglægningsprocent. Ejeren skal endvidere føre optegnelser over hver eneste afgang af æg med antal æg, dato for levering samt navn og adresse på modtageren. Såfremt der leveres æg direkte til den endelige forbruger, er det dog tilstrækkeligt at føre optegnelser over antal leverede æg samt dato for levering. Stk. 3. De i stk. 1 og 2 nævnte optegnelser skal opbevares i mindst 2 år.",
      "valid_from": "2013-09-27",
      "valid_to": null
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Antimikrobielle stoffer må ikke anvendes som metode til bekæmpelse af salmonella hos konsumægsproducerende høns og opdræt hertil. Stk. 2. Vaccination må ikke anvendes til forebyggelse og bekæmpelse af salmonella hos konsumægsproducerende høns og opdræt hertil.",
      "valid_from": "2013-09-27",
      "valid_to": null
    },
    {
      "provision_ref": "6:12",
      "chapter": "6",
      "section": "12",
      "content": "§ 12. Ved opstaldning skal hønsehold holdes adskilt fra andre dyr, herunder andre arter af fjerkræ.",
      "valid_from": "2013-09-27",
      "valid_to": null
    },
    {
      "provision_ref": "7:13",
      "chapter": "7",
      "section": "13",
      "content": "§ 13. Såfremt der ved laboratoriemæssig undersøgelse af materiale fra en besætning påvises kritisk resistente salmonella, skal ejeren af besætningen sikre, at der gennemføres en smitteopsporing, herunder kortlægning af medicinforbrug, og indberette resultatet til Fødevarestyrelsen. Stk. 2. En besætning med kritisk resistent salmonella kan først erklæres fri herfor, når besætningen er slagtet eller slået ned, og rengøring samt desinfektion er godkendt af Fødevarestyrelsen.",
      "valid_from": "2013-09-27",
      "valid_to": null
    },
    {
      "provision_ref": "8:14",
      "chapter": "8",
      "section": "14",
      "content": "§ 14. Ejeren af et hønsehold, hvorfra der alene leveres æg til den endelige forbruger, og hvor dyrene ikke stammer fra et godkendt rugeri efter § 6 eller et opdræt registreret efter § 4, stk. 1 , skal sikre, at hønseholdet er undersøgt for salmonella med et negativt resultat efter beskrivelsen i bilag 3, inden det må indgå i konsumægsproduktionen. Stk. 2. Undtaget fra stk. 1 er hønsehold omfattet af § 8.",
      "valid_from": "2013-09-27",
      "valid_to": null
    },
    {
      "provision_ref": "8:15",
      "chapter": "8",
      "section": "15",
      "content": "§ 15. Ejeren af et hønsehold skal sikre, at der fra hver flok udtages og indsendes materiale til undersøgelse for salmonella og for serologisk reaktion mod salmonella efter beskrivelsen i bilag 2. Stk. 2. Ved prøveudtagninger og indsendelser, der skal forestås af Fødevarestyrelsen, skal ejeren af besætningen advisere Fødevarestyrelsen senest 14 dage før prøveudtagning. Stk. 3. Hvis Fødevarestyrelsen ud fra en smittemæssig vurdering finder det påkrævet, skal ejeren af et hønsehold på styrelsens forlangende foretage flere prøveudtagninger end angivet i bilag 2 eller udtage ekstraordinære prøver eller rutineprøver under offentlig kontrol. Stk. 4. Materialet skal indsendes til et akkrediteret laboratorium med angivelse af CHR-nummer og husnummer. Stk. 5. Ejeren af et hønsehold skal opbevare samtlige salmonellaundersøgelsesresultater i mindst 2 år.",
      "valid_from": "2013-09-27",
      "valid_to": null
    },
    {
      "provision_ref": "8:16",
      "chapter": "8",
      "section": "16",
      "content": "§ 16. Finder et laboratorium, jf. § 15, stk. 4, salmonellabakterier i materiale indsendt i henhold til § 15, stk. 1 – 3, § 28, eller materiale indsendt i anden anledning, skal ejeren af den indsendende virksomhed omfattet af denne bekendtgørelse sikre, at salmonellaisolatet straks undersøges på et akkrediteret laboratorium med henblik på verifikation samt serotypning, og eventuel fag- eller MLVA typning. Der skal ligeledes foretages resistensbestemmelse. Ejeren skal sikre, at fundet indberettes til Fødevarestyrelsen. Stk. 2. Resistensbestemmelse skal foretages med de antimikrobielle stoffer, der fremgår af Kommissionens beslutning 2007/407/EF af 12. juni 2007 om harmoniseret overvågning af antimikrobiel resistens hos salmonella i fjerkræ og svin. Stk. 3. Finder laboratoriet serologisk reaktion mod salmonella i indsendt materiale, skal ejeren sikre, at dette straks indberettes til Fødevarestyrelsen. Stk. 4. Ejeren skal sikre, at resultatet af salmonellaundersøgelser, jf. stk. 1, efter Fødevarestyrelsens anvisninger overføres elektronisk til en database i Det Danske Fjerkræraad snarest efter, at prøveresultatet foreligger.",
      "valid_from": "2013-09-27",
      "valid_to": null
    },
    {
      "provision_ref": "9:17",
      "chapter": "9",
      "section": "17",
      "content": "§ 17. Fødevarestyrelsen sætter en flok omfattet af denne bekendtgørelse under offentligt tilsyn, hvis et laboratorium, jf. § 16, stk. 1, konstaterer salmonella i materiale indsendt i henhold til § 14, § 15, stk. 1 – 3 eller § 28. Desuden sættes en flok under offentligt tilsyn, hvis flokken anses som mistænkt for at være smittet med salmonella efter § 23. Det offentlige tilsyn omfatter: 1) at flokken skal holdes isoleret, 2) at høns fra flokken ikke må sælges eller på anden måde overdrages til levebrug, 3) at høns fra flokken kun må slagtes til konsum, såfremt de slagtes på et fjerkræslagteri og efterfølgende varmebehandles på en engrosvirksomhed, 4) at æg fra flokken kun må anvendes til konsum, såfremt de leveres til en engrosvirksomhed til fremstilling af varmebehandlede ægprodukter, 5) at dyr ikke må indsættes i flokken, 6) at den rutinemæssige prøveudtagning, jf. § 15, stk. 1 - 3, suspenderes, 7) at personer, der færdes mellem flokken og andre flokke, skal træffe foranstaltninger for at hindre smittespredning, 8) at ejeren skal sikre en effektiv skadedyrsbekæmpelse, 9) at ejeren skal sikre, at gødning, foder og lignende produkter behandles efter Fødevarestyrelsens anvisninger, 10) at ejeren skal sikre, at redskaber, maskiner og lignende, der anvendes på flokkens opholdssteder, rengøres og desinficeres, inden de fjernes fra flokkens opholdssteder, og 11) at ejeren efter Fødevarestyrelsens anvisninger gennemfører en udredning af mulige smittekilder og evt. spredning af smitten samt underretter Fødevarestyrelsen om resultatet af udredningen.",
      "valid_from": "2013-09-27",
      "valid_to": null
    },
    {
      "provision_ref": "9:18",
      "chapter": "9",
      "section": "18",
      "content": "§ 18. Fødevarestyrelsen underretter Det Danske Fjerkræraad, når en flok sættes under offentligt tilsyn.",
      "valid_from": "2013-09-27",
      "valid_to": null
    },
    {
      "provision_ref": "10:19",
      "chapter": "10",
      "section": "19",
      "content": "§ 19. Hvis der ved den i § 16, stk. 1, nævnte serotypning konstateres salmonella af anden type, anses flokken som mistænkt for at være smittet med salmonella af anden type.",
      "valid_from": "2013-09-27",
      "valid_to": null
    },
    {
      "provision_ref": "10:20",
      "chapter": "10",
      "section": "20",
      "content": "§ 20. Fødevarestyrelsen forestår hurtigst muligt udtagning og indsendelse af materiale til undersøgelse i henhold til bilag 2 fra flokke mistænkt i henhold til § 19.",
      "valid_from": "2013-09-27",
      "valid_to": null
    },
    {
      "provision_ref": "10:21",
      "chapter": "10",
      "section": "21",
      "content": "§ 21. En flok, der er mistænkt efter § 19, anses som smittet med salmonella af anden type, hvis et akkrediteret laboratorium bekræfter mistanken ved laboratoriemæssig undersøgelse af det i § 20, nævnte materiale. Stk. 2. Kan mistanken om smitte i en flok ikke bekræftes ved undersøgelse af materiale indsendt i henhold til § 20, forestår Fødevarestyrelsen udtagning og indsendelse af nyt materiale til undersøgelse. Denne prøve udtages snarest muligt, dog tidligst 14 dage efter, at prøven efter § 20 er udtaget. Kan mistanken fortsat ikke bekræftes, anses flokken som værende fri for mistanke.",
      "valid_from": "2013-09-27",
      "valid_to": null
    },
    {
      "provision_ref": "10:22",
      "chapter": "10",
      "section": "22",
      "content": "§ 22. Hvis en mistænkt flok omfattet af dette kapitel sættes ud, uden at mistanken er afklaret, skal ejeren sørge for, at flokkens opholdssteder rengøres og desinficeres snarest muligt efter udsættelsen.",
      "valid_from": "2013-09-27",
      "valid_to": null
    },
    {
      "provision_ref": "11:23",
      "chapter": "11",
      "section": "23",
      "content": "§ 23. En flok anses som mistænkt for at være smittet med salmonella, såfremt: 1) der findes positiv serologisk reaktion mod salmonella i materiale indsendt fra et hønsehold i henhold til § 15, stk. 1 – 3, § 28 eller i materiale indsendt i anden anledning, 2) der konstateres salmonella i materiale indsendt i anden anledning end prøveudtagning i henhold til § 15, stk. 1 – 3 eller § 28, eller 3) der i materiale indsendt i henhold til § 20, § 21, stk. 2, § 24 eller § 25, stk. 2 findes salmonella af anden serotype end den, der gav anledning til udtagning af prøver efter disse bestemmelser. Stk. 2. Fødevarestyrelsen kan anse enkelte eller samtlige flokke i konsumægshønseholdet som mistænkt for at være smittet med salmonella, såfremt: 1) infektion med salmonella hos mennesker kan spores tilbage til æg fra et hønsehold eller et afgrænset antal konsumægshønsehold, eller 2) flokken har leveret dyr til eller modtaget dyr fra en flok, som er smittet med salmonella.",
      "valid_from": "2013-09-27",
      "valid_to": null
    },
    {
      "provision_ref": "11:24",
      "chapter": "11",
      "section": "24",
      "content": "§ 24. Fødevarestyrelsen forestår udtagning og indsendelse af materiale til undersøgelse i henhold til bilag 2, kapitel 2 fra flokke mistænkt i henhold til § 23.",
      "valid_from": "2013-09-27",
      "valid_to": null
    },
    {
      "provision_ref": "11:25",
      "chapter": "11",
      "section": "25",
      "content": "§ 25. En flok, der er mistænkt efter § 23, anses som smittet med salmonella, hvis et akkrediteret laboratorium bekræfter mistanken ved laboratoriemæssig undersøgelse af det i § 24, nævnte materiale. Stk. 2. Kan mistanken om smitte i en flok ikke bekræftes ved undersøgelse af materiale indsendt i henhold til § 24, forestår Fødevarestyrelsen udtagning og indsendelse af nyt materiale til undersøgelse. Denne prøve udtages snarest muligt dog tidligst 14 dage efter, at prøven efter § 24 er udtaget. Kan mistanken fortsat ikke bekræftes, anses flokken som værende fri for mistanke. Stk. 3. Uanset stk. 2 anses en flok, der er mistænkt efter § 23, stk. 1, nr. 1, som værende fri for mistanke, hvis mistanken om smitte ikke kan bekræftes ved undersøgelse af materiale indsendt efter § 24.",
      "valid_from": "2013-09-27",
      "valid_to": null
    },
    {
      "provision_ref": "11:26",
      "chapter": "11",
      "section": "26",
      "content": "§ 26. Hvis en mistænkt flok omfattet af dette kapitel sættes ud, uden at mistanken er afklaret, skal ejeren sørge for, at flokkens opholdssteder rengøres og desinficeres snarest muligt efter udsættelsen.",
      "valid_from": "2013-09-27",
      "valid_to": null
    },
    {
      "provision_ref": "12:27",
      "chapter": "12",
      "section": "27",
      "content": "§ 27. En flok anses som smittet, når: 1) der ved den i § 16, stk. 1 nævnte serotypning konstateres Salmonella Typhimurium inklusiv varianterne Salmonella 4,12:i:- og Salmonella 4,5,12:i:-, Salmonella Enteritidis, Salmonella Virchow, Salmonella Infantis eller Salmonella Hadar i flokken, 2) flokken er fundet smittet efter § 21 eller § 25, 3) flokken tidligere har været under mistanke efter kapitel 10, og der i prøver udtaget efter § 15, stk. 1 – 3 eller § 28 findes salmonella af samme serotype, 4) der i prøver udtaget efter § 15, stk. 1 – 3 eller § 28 a) blev konstateret salmonella i den flok, som umiddelbart inden den nuværende flok opholdt sig i det eller de huse, hvor den nuværende flok opholder sig, og b) der ved den i § 16, stk. 1 nævnte serotypning konstateres salmonella af samme serotype i den nuværende flok, som blev konstateret i den tidligere flok, eller 5) der i prøver udtaget efter § 15, stk. 1 – 3 eller § 28 a) konstateres salmonella af anden type i en flok, b) der ved den i § 16, stk. 1, nævnte serotypning tidligere er konstateret salmonella af samme serotype i en anden flok på ejendommen, og c) de to flokke har opholdt sig på ejendommen samtidig. Stk. 2. Æg fra en smittet flok må kun anvendes til konsum, såfremt de leveres til en engrosvirksomhed til fremstilling af varmebehandlede ægprodukter. Stk. 3. Høns fra en smittet flok må kun slagtes til konsum, såfremt de slagtes på et fjerkræslagteri og efterfølgende varmebehandles på en engrosvirksomhed.",
      "valid_from": "2013-09-27",
      "valid_to": null
    },
    {
      "provision_ref": "12:28",
      "chapter": "12",
      "section": "28",
      "content": "§ 28. Når der er fundet salmonella i en flok, udtager Fødevarestyrelsen prøver på ejendommen i de konsumægsproducerende flokke, hvor der ikke er fundet salmonella, jf. bilag 2.",
      "valid_from": "2013-09-27",
      "valid_to": null
    },
    {
      "provision_ref": "13:29",
      "chapter": "13",
      "section": "29",
      "content": "§ 29. Det offentlige tilsyn ophæves af Fødevarestyrelsen, hvis mistanken ikke kan bekræftes, jf. § 21, stk. 2, § 25, stk. 2 og 3, eller hvis en mistænkt flok er sat ud, uden at mistanken er afklaret, og når rengøring samt desinfektion, jf. § 30, er godkendt af Fødevarestyrelsen. Stk. 2. Ophævelse af tilsynet skal ske skriftligt til ejeren hurtigst muligt og så vidt muligt pr. e-mail eller fax. Fødevarestyrelsen underretter Det Danske Fjerkræraad om ophævelse af det offentlige tilsyn.",
      "valid_from": "2013-09-27",
      "valid_to": null
    },
    {
      "provision_ref": "13:30",
      "chapter": "13",
      "section": "30",
      "content": "§ 30. Genindsættelse af høns i bygninger, hvor en mistænkt flok har opholdt sig, må først ske efter, at Fødevarestyrelsen har godkendt den i § 22 og § 26, nævnte rengøring og desinfektion. Godkendelsen meddeles på baggrund af visuel bedømmelse samt undersøgelse af svaberprøver udtaget og indsendt af Fødevarestyrelsen til et akkrediteret laboratorium.",
      "valid_from": "2013-09-27",
      "valid_to": null
    },
    {
      "provision_ref": "13:31",
      "chapter": "13",
      "section": "31",
      "content": "§ 31. Når en smittet flok er aflivet eller slagtet, skal ejeren sørge for at alle rum, hvor flokken har opholdt sig, samt redskaber, maskiner og lignende snarest rengøres og desinficeres efter Fødevarestyrelsens anvisning. Stk. 2. Ejeren skal sørge for, at gødning fra den smittede flok behandles efter Fødevarestyrelsens anvisning. Stk. 3. Ejeren skal sørge for, at alt tilbageværende foder fra en smittet flok behandles efter Fødevarestyrelsens anvisning. Stk. 4. Det offentlige tilsyn ophæves af Fødevarestyrelsen, når: 1) flokken er aflivet eller slagtet, 2) den i stk. 1, nævnte rengøring og desinfektion er godkendt af Fødevarestyrelsen, jf. § 30, og 3) kravene i stk. 2 og 3, er opfyldt. Stk. 5. Ophævelse af tilsynet skal ske skriftligt til ejeren hurtigst muligt og så vidt muligt pr. e-mail eller fax. Fødevarestyrelsen underretter Det Danske Fjerkræraad om ophævelse af det offentlige tilsyn. Stk. 6. Ved ophør med hønsehold i et hus kan Fødevarestyrelsen frafalde kravet om rengøring og desinfektion efter en nærmere vurdering af de smittemæssige forhold på ejendommen. Hvis ejeren skriftligt erklærer, at der i en periode på minimum to år ikke vil blive indsat høns i huset, kan Fødevarestyrelsen efter to år ophæve det offentlige tilsyn. Redskaber, inventar mv., der har været brugt i forbindelse med hønseholdet, må dog ikke anvendes eller fjernes fra ejendommen, medmindre disse rengøres og desinficeres.",
      "valid_from": "2013-09-27",
      "valid_to": null
    },
    {
      "provision_ref": "14:32",
      "chapter": "14",
      "section": "32",
      "content": "§ 32. Ejeren af et hønsehold som nævnt i § 1, stk. 1, nr. 1, litra a eller b, skal udarbejde og følge et egenkontrolprogram. Egenkontrolprogrammet skal leve op til alle krav mv. i en branchekode, der af Fødevarestyrelsen er vurderet tilstrækkelig til at forebygge, at salmonella introduceres i produktionskæden, og til at sikre, at eventuelt introduceret salmonella igen fjernes effektivt fra produktionskæden. Stk. 2. Fødevarestyrelsen gennemfører et årligt tilsyn i besætningen for at kontrollere, at kravene i branchekoden overholdes. Stk. 3. Undtaget fra stk. 1 og 2 er hønsehold, hvorfra der alene sælges æg ved stalddørssalg.",
      "valid_from": "2013-09-27",
      "valid_to": null
    },
    {
      "provision_ref": "15:33",
      "chapter": "15",
      "section": "33",
      "content": "§ 33. Fødevarestyrelsen yder erstatning for høns, der aflives i henhold til bilag 2, kapitel 7. Hønsene erstattes til en værdi, der er fastlagt i en skala, der angiver hønsenes handelsværdi fra 1. leveuge til udsætningstidspunktet.",
      "valid_from": "2013-09-27",
      "valid_to": null
    },
    {
      "provision_ref": "15:34",
      "chapter": "15",
      "section": "34",
      "content": "§ 34. Arbejde, som Fødevarestyrelsen udfører i henhold til denne bekendtgørelse, jf. § 15, stk. 2 og 3, § 17, stk. 1, nr. 11, § 20, § 21, § 24, § 25, § 28, § 30 og § 31 betales af ejeren eller virksomheden m.v. efter den til den enhver tid gældende bekendtgørelse om betaling for kontrol af fødevarer og levende dyr m.v.",
      "valid_from": "2013-09-27",
      "valid_to": null
    },
    {
      "provision_ref": "15:35",
      "chapter": "15",
      "section": "35",
      "content": "§ 35. Alle øvrige udgifter, der afholdes i medfør af denne bekendtgørelse, er Fødevarestyrelsen uvedkommende.",
      "valid_from": "2013-09-27",
      "valid_to": null
    },
    {
      "provision_ref": "16:36",
      "chapter": "16",
      "section": "36",
      "content": "§ 36. Med bøde straffes den, der: 1) overtræder §§ 4 - 11, § 15, stk. 1, 2, 4 eller 5, § 16, § 17, stk. 1 nr. 1-8 eller nr. 10, § 22, § 26, § 27, stk. 2 eller 3, § 30, § 31, stk. 6, § 33, eller 2) undlader at efterkomme påbud eller forbud efter § 15, stk. 3, § 17, stk. 1, nr. 9 eller nr. 11, § 28, stk. 1, § 31, stk. 1 – 3. Stk. 2. Straffen kan stige til fængsel i indtil 2 år, hvis den ved handlingen eller undladelsen skete overtrædelse er begået med forsæt eller grov uagtsomhed, og der ved overtrædelsen er 1) forvoldt skade på menneskers eller dyrs sundhed eller fremkaldt fare herfor, eller 2) opnået eller tilsigtet opnået en økonomisk fordel for den pågældende selv eller andre, herunder besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2013-09-27",
      "valid_to": null
    },
    {
      "provision_ref": "17:37",
      "chapter": "17",
      "section": "37",
      "content": "§ 37. Bekendtgørelsen træder i kraft den 1. oktober 2013. Stk. 2. Samtidig ophæves bekendtgørelse nr. 953 af 10. juli 2013 om bekæmpelse af salmonella i konsumægshønsehold og opdræt hertil.",
      "valid_from": "2013-09-27",
      "valid_to": null
    }
  ],
  "definitions": []
}
