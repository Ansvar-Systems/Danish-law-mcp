{
  "id": "2024:995",
  "type": "statute",
  "title": "Bekendtgørelse om støj fra vindmøller",
  "short_name": "BEK H#LOKDOK04",
  "status": "in_force",
  "issued_date": "2024-08-26",
  "url": "https://www.retsinformation.dk/eli/lta/2024/995/xml",
  "description": "Retsinformation source. DocumentId=DD000439; AccessionNumber=B20240099505; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på etablering, ændring og drift af vindmøller."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Små vindmøller: Enkeltstående vindmøller med et rotorareal på 200 m 2 eller derunder og med en totalhøjde på 25 meter eller derunder, herunder husstandsmøller. 2) Prototypemøller: Den første ikke seriefremstillede vindmølle af en ny type. 3) Serie 0-møller: Den første mindre produktionsserie af en ny vindmølletype. Serie 0-møller kan have et provisorisk typecertifikat med udestående punkter i henhold til bekendtgørelse om teknisk certificering og servicering af vindmøller m.v. 4) Forsøgsmøller: Serie 0-møller eller vindmøller der er prototypecertificeret eller tillægscertificeret ved ombygning til forsøg og demonstration i henhold til bekendtgørelse om teknisk certificering og servicering af vindmøller m.v. 5) Vindmøllepark: En samling af tre eller flere vindmøller. 6) Støjkonsekvensområde omkring forsøgsmøller: Den største udstrækning af området omkring forsøgsmøller, hvor den samlede beregnede støj fra vindmøller er højere end 37 dB(A) ved 6 m/s og 39 dB(A) ved 8 m/s, bestemt efter retningslinjerne i bilag 1 og 2. 7) Støjfølsom arealanvendelse: Områder der anvendes til eller i lokalplan eller byplanvedtægt er udlagt til bolig-, institutions-, sommerhus-, camping- eller kolonihaveformål, eller områder som er udlagt i lokalplan eller byplanvedtægt til støjfølsom rekreativ aktivitet. 8) Lavfrekvent støj: Støj i frekvensområdet fra 10 til 160 Hz. Lavfrekvent støj karakteriseres ved det A-vægtede niveau af støjen i 1/3-oktav frekvensbåndene fra 10 til og med 160 Hz, beregnet indendørs ved brug af metoden i bilag 1."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Den, der ejer en vindmølle, er ansvarlig for, at den etableres, drives og vedligeholdes således, at bestemmelserne i denne bekendtgørelse er overholdt."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Den samlede beregnede støjbelastning fra vindmøller må ikke overstige følgende grænseværdier: 1) I det mest støjbelastede punkt ved udendørs opholdsarealer højst 15 meter fra beboelse i det åbne land: a) 44 dB(A) ved en vindhastighed på 8 m/s. b) 42 dB(A) ved en vindhastighed på 6 m/s. 2) I det mest støjbelastede punkt i områder til støjfølsom arealanvendelse: a) 39 dB(A) ved en vindhastighed på 8 m/s. b) 37 dB(A) ved en vindhastighed på 6 m/s. Stk. 2. Den samlede beregnede lavfrekvente støj fra vindmøller må indendørs i beboelse i det åbne land eller indendørs i områder til støjfølsom arealanvendelse ikke overstige 20 dB ved en vindhastighed på 8 m/s og 6 m/s. Stk. 3. Grænseværdierne i stk. 1 og 2 gælder ikke for følgende: 1) Vindmølleejerens beboelse. 2) Midlertidigt opholdssted for flygtninge. 3) Opholdssteder, hvor kommunalbestyrelsen har meddelt dispensation efter § 5 u, stk. 1, eller tilladelse efter § 5 u, stk. 1-3, i lov om planlægning."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Støjbelastningen, jf. § 4, stk. 1 og 2, bestemmes efter retningslinjerne i bilag 1 og 2 og angives som det ækvivalente, korrigerede, A-vægtede støjniveau i 1,5 meters højde ved vindhastigheder, der korrigeret til 10 meters højde er på henholdsvis 6 m/s og 8 m/s ved en ruhedslængde på 0,05 meter."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Måling af vindmøllers kildestyrke og af toneindhold i støjen udføres efter anvisningerne i bilag 1 og 2 som ”Miljømåling - ekstern støj”, jf. bekendtgørelse om kvalitetskrav til miljømålinger. Stk. 2. Målinger på vindmøller, der er udstyret med flere generatorer, skal lægge støjudsendelsen fra vindmøllen under drift med den generator, der bevirker den højeste samlede støjudsendelse, til grund for støjmålingen."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Beboelse og anden arealanvendelse efter § 2, nr. 7, der opføres eller indrettes i eksisterende bygninger inden for et støjkonsekvensområde omkring forsøgsmøller efter tidspunktet for offentliggørelse af forslag til lokalplan, der udlægger området til opstilling af forsøgsmøller, er uden betydning for vurderingen af støj fra forsøgsmøller, jf. dog stk. 2. Stk. 2. Beboelse og anden arealanvendelse efter § 2, nr. 7, der opføres eller indrettes i eksisterende bygninger inden for et støjkonsekvensområde omkring forsøgsmøller på havet efter tidspunktet for offentliggørelse af miljøkonsekvensrapporten for det konkrete projekt, jf. miljøvurderingsloven, er uden betydning for vurderingen af støj fra disse. Stk. 3. Når vindmøller ønskes etableret eller ændret uden for et område udlagt til forsøgsmøller på land eller uden for et areal på havet, hvor Energistyrelsen har givet tilladelse til etablering af forsøgsmøller i henhold til § 25 i lov om fremme af vedvarende energi, jf. lovbekendtgørelse nr. 132 af 6. februar 2024, skal det samlede beregnede støjbidrag fra forsøgsmøllerne, som er lagt til grund for forsøgsmøllernes støjkonsekvensområde, lægges til grund ved vurdering af, om støjgrænserne i § 4, stk. 1 og 2, er overholdt. Det samme gælder ved udførelse af tilsyn med disse vindmøller."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Den, der ønsker at etablere en vindmølle eller ændre den på en måde, der kan medføre øget støjudsendelse, skal indgive anmeldelse herom til kommunalbestyrelsen i kommunen, hvor vindmøllen ønskes etableret. Dette gælder dog ikke for etablering eller ændring af vindmøller på havet. Stk. 2. Anmeldelsen skal indeholde dokumentation for, at vindmøllerne kan overholde støjgrænserne i § 4, stk. 1 og 2. Stk. 3. Dokumentation skal foreligge i form af følgende: 1) En rapport over målinger af støjudsendelsen fra et eller flere eksemplarer af den anmeldte vindmølletype, jf. § 6. 2) Kortmateriale over det område, hvor den eller de anmeldte vindmøller ønskes etableret. Kortmaterialet skal være forsynet med målestok og nordpil samt nøje angive den eller de anmeldte vindmøllers placeringssteder, placering af eksisterende vindmøller samt beboelser og afstanden hertil og til anden støjfølsom arealanvendelse. 3) Beregning af støjbelastningen ved de i § 4 nævnte punkter efter retningslinjerne i bilag 1 og 2. Stk. 4. For prototypemøller og serie 0-møller skal der foreligge sådanne målinger og beregninger efter stk. 3, nr. 1, at det kan sandsynliggøres, at vindmøllen vil kunne overholde støjgrænserne."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Anmeldelsen anses for indgivet, når kommunalbestyrelsen har modtaget alle de i § 8, stk. 3, nævnte oplysninger. Anmeldelse kan tidligst ske, når der foreligger det nødvendige plangrundlag og eventuel landzonetilladelse og miljøvurderingstilladelse for vindmøllen, jf. lov om miljøvurdering af planer og programmer og af konkrete projekter (VVM). Stk. 2. Har kommunalbestyrelsen ikke inden 4 uger fra det i stk. 1 angivne tidspunkt gjort indsigelse, kan vindmøllen etableres eller ændres, medmindre anden lovgivning er til hinder herfor. Stk. 3. Bygge- og anlægsarbejderne må ikke påbegyndes før 4 ugers fristens udløb, medmindre kommunalbestyrelsen inden da meddeler, at den ikke vil gøre indsigelse mod anmeldelsen. Stk. 4. I de områder, der ifølge kommune- eller lokalplanlægning er reserveret til opstilling af flere vindmøller eller udlagt til vindmøllepark, og hvor anmeldelse sker fortløbende af enkelte vindmøller, kan kommunalbestyrelsen for at sikre, at det samlede støjbidrag fra alle vindmøllerne i de nævnte områder overholder støjgrænserne i § 4, stk. 1 og 2, stille mere vidtgående krav til støjbidraget fra den enkelte vindmølle end støjgrænserne i § 4, stk. 1 og 2."
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Når en vindmølle efter etablering eller ændring sættes i drift, skal dette meddeles til den relevante tilsynsmyndighed efter § 11. Meddelelse skal gives senest dagen efter idriftsættelse. Stk. 2. Er en anmeldt vindmølle eller ændring heraf ikke sat i drift inden 2 år efter udløbet af fristen i § 9, stk. 2, skal ny anmeldelse med de i § 8, stk. 3, angivne oplysninger indgives til kommunalbestyrelsen."
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Kommunalbestyrelsen fører tilsyn med overholdelsen af denne bekendtgørelse, jf. dog stk. 2. Stk. 2. Miljøstyrelsen fører tilsyn med overholdelsen af denne bekendtgørelse for så vidt angår vindmøller på havet."
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Kommunalbestyrelsen kan påbyde, at ejeren af en vindmølle for egen regning udfører støjmålinger og –beregninger i henhold til §§ 5 og 6, jf. dog stk. 3, 1) når en anmeldt vindmølle eller ændring heraf sættes i drift, 2) i forbindelse med almindeligt tilsyn efter miljøbeskyttelsesloven, dog højst én gang årligt, eller 3) i forbindelse med behandlingen af naboklager over støj, når kommunalbestyrelsen anser dette for at være nødvendigt. Stk. 2. Kommunalbestyrelsen kan i forbindelse med tilsyn med små vindmøller bestemme, at støjmålinger kan udføres på et enklere grundlag end fastlagt i § 6, stk. 1. Stk. 3. For vindmøller på havet kan Miljøstyrelsen påbyde, at ejeren af en vindmølle for egen regning udfører støjmålinger og –beregninger i henhold til §§ 5 og 6, 1) når en vindmølle eller ændring heraf sættes i drift, 2) i forbindelse med almindeligt tilsyn efter havmiljøloven, dog højst én gang årligt, eller 3) i forbindelse med behandlingen af naboklager over støj, når Miljøstyrelsen anser dette for at være nødvendigt."
    },
    {
      "provision_ref": "6:13",
      "chapter": "6",
      "section": "13",
      "content": "§ 13. Bortset fra afgørelser i henhold til § 12, stk. 1 og 2, og alle afgørelser vedrørende kommunalt ejede eller kommunalt drevne vindmøller kan kommunalbestyrelsens afgørelser ikke påklages til anden administrativ myndighed. Stk. 2. Bortset fra afgørelser i henhold til § 12, stk. 3, kan Miljøstyrelsens afgørelser ikke påklages til anden administrativ myndighed."
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Medmindre højere straf er forskyldt efter den øvrige lovgivning, straffes med bøde den, der 1) etablerer en vindmølle eller ændrer den på en måde, der kan medføre øget støjudsendelse, uden anmeldelse og behørig dokumentation, jf. § 8, 2) etablerer eller ændrer en vindmølle uanset indsigelse fra kommunalbestyrelsen, jf. § 9, stk. 2, 3) påbegynder bygge- og anlægsarbejder i strid med § 9, stk. 3, 4) etablerer eller ændrer en vindmølle i strid med de mere vidtgående krav til støjbidrag stillet af kommunalbestyrelsen efter § 9, stk. 4, 5) sætter en vindmølle i drift i strid med oplysningspligten efter § 10, stk. 1, eller 6) undlader at efterkomme et påbud efter § 12. Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på miljøet eller fremkaldt fare derfor eller 2) opnået eller tilsigtet en økonomisk fordel for den pågældende selv eller andre, herunder ved besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "7:15",
      "chapter": "7",
      "section": "15",
      "content": "§ 15. Bekendtgørelsen træder i kraft den 1. september 2024. Stk. 2. Bekendtgørelse nr. 135 af 7. februar 2019 om støj fra vindmøller ophæves."
    },
    {
      "provision_ref": "7:16",
      "chapter": "7",
      "section": "16",
      "content": "§ 16. § 7 finder anvendelse for forsøgsmøller, hvor miljøkonsekvensrapporten for vindmøller på havet eller forslaget til lokalplan, der udlægger området til opstilling af forsøgsmøller, er offentliggjort den 1. januar 2012 eller senere. Stk. 2. Er en vindmølle eller ændringen heraf anmeldt inden den 1. september 2024, men ikke sat i drift inden 2 år efter udløbet af kommunalbestyrelsens indsigelsesfrist, skal ny anmeldelse indgives til kommunalbestyrelsen efter denne bekendtgørelse med de i § 8, stk. 3, angivne oplysninger. Dette gælder dog ikke for vindmøller på havet. Stk. 3. Bekendtgørelse nr. 304 af 14. maj 1991 om støj fra vindmøller finder fortsat anvendelse for vindmøller, der er anmeldt eller sat i drift før den 1. januar 2007, jf. dog stk. 9. Stk. 4. Bekendtgørelse nr. 1518 af 14. december 2006 om støj fra vindmøller finder fortsat anvendelse for vindmøller, der er anmeldt eller sat i drift før den 1. januar 2012, jf. dog stk. 9. Stk. 5. Bekendtgørelse nr. 1736 af 21. december 2015 om støj fra vindmøller finder fortsat anvendelse for vindmøller på land, der er anmeldt eller sat i drift før den 13. februar 2019, jf. dog stk. 9. Stk. 6. Bekendtgørelse nr. 1736 af 21. december 2015 om støj fra vindmøller finder fortsat anvendelse for vindmøller på havet, der har en gyldig etableringstilladelse efter lov om fremme af vedvarende energi eller er sat i drift før 13. februar 2019. Dette gælder også ved ændring, som kræver tilladelse efter reglerne om tilladelse til væsentlige ændringer i bestående anlæg i lov om fremme af vedvarende energi. Stk. 7. Bekendtgørelse nr. 135 af 7. februar 2019 om støj fra vindmøller finder fortsat anvendelse for vindmøller på land, der er anmeldt eller sat i drift før den 1. september 2024, jf. dog stk. 9. Stk. 8. Bekendtgørelse nr. 135 af 7. februar 2019 om støj fra vindmøller finder fortsat anvendelse for vindmøller på havet, der har en gyldig etableringstilladelse efter lov om fremme af vedvarende energi eller er sat i drift før den 1. september 2024. Dette gælder også ved ændring, som kræver tilladelse efter reglerne om tilladelse til væsentlige ændringer i bestående anlæg i lov om fremme af vedvarende energi. Stk. 9. Uanset stk. 3, 4, 5 og 7, finder reglerne i denne bekendtgørelse anvendelse ved ændring af en vindmølle på land, der kan medføre øget støjudsendelse, eller som kræver fornyet certificering efter bekendtgørelse om teknisk certificering og servicering af vindmøller m.v., jf. dog stk. 2."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på etablering, ændring og drift af vindmøller.",
      "valid_from": "2024-08-26",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Små vindmøller: Enkeltstående vindmøller med et rotorareal på 200 m 2 eller derunder og med en totalhøjde på 25 meter eller derunder, herunder husstandsmøller. 2) Prototypemøller: Den første ikke seriefremstillede vindmølle af en ny type. 3) Serie 0-møller: Den første mindre produktionsserie af en ny vindmølletype. Serie 0-møller kan have et provisorisk typecertifikat med udestående punkter i henhold til bekendtgørelse om teknisk certificering og servicering af vindmøller m.v. 4) Forsøgsmøller: Serie 0-møller eller vindmøller der er prototypecertificeret eller tillægscertificeret ved ombygning til forsøg og demonstration i henhold til bekendtgørelse om teknisk certificering og servicering af vindmøller m.v. 5) Vindmøllepark: En samling af tre eller flere vindmøller. 6) Støjkonsekvensområde omkring forsøgsmøller: Den største udstrækning af området omkring forsøgsmøller, hvor den samlede beregnede støj fra vindmøller er højere end 37 dB(A) ved 6 m/s og 39 dB(A) ved 8 m/s, bestemt efter retningslinjerne i bilag 1 og 2. 7) Støjfølsom arealanvendelse: Områder der anvendes til eller i lokalplan eller byplanvedtægt er udlagt til bolig-, institutions-, sommerhus-, camping- eller kolonihaveformål, eller områder som er udlagt i lokalplan eller byplanvedtægt til støjfølsom rekreativ aktivitet. 8) Lavfrekvent støj: Støj i frekvensområdet fra 10 til 160 Hz. Lavfrekvent støj karakteriseres ved det A-vægtede niveau af støjen i 1/3-oktav frekvensbåndene fra 10 til og med 160 Hz, beregnet indendørs ved brug af metoden i bilag 1.",
      "valid_from": "2024-08-26",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Den, der ejer en vindmølle, er ansvarlig for, at den etableres, drives og vedligeholdes således, at bestemmelserne i denne bekendtgørelse er overholdt.",
      "valid_from": "2024-08-26",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Den samlede beregnede støjbelastning fra vindmøller må ikke overstige følgende grænseværdier: 1) I det mest støjbelastede punkt ved udendørs opholdsarealer højst 15 meter fra beboelse i det åbne land: a) 44 dB(A) ved en vindhastighed på 8 m/s. b) 42 dB(A) ved en vindhastighed på 6 m/s. 2) I det mest støjbelastede punkt i områder til støjfølsom arealanvendelse: a) 39 dB(A) ved en vindhastighed på 8 m/s. b) 37 dB(A) ved en vindhastighed på 6 m/s. Stk. 2. Den samlede beregnede lavfrekvente støj fra vindmøller må indendørs i beboelse i det åbne land eller indendørs i områder til støjfølsom arealanvendelse ikke overstige 20 dB ved en vindhastighed på 8 m/s og 6 m/s. Stk. 3. Grænseværdierne i stk. 1 og 2 gælder ikke for følgende: 1) Vindmølleejerens beboelse. 2) Midlertidigt opholdssted for flygtninge. 3) Opholdssteder, hvor kommunalbestyrelsen har meddelt dispensation efter § 5 u, stk. 1, eller tilladelse efter § 5 u, stk. 1-3, i lov om planlægning.",
      "valid_from": "2024-08-26",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Støjbelastningen, jf. § 4, stk. 1 og 2, bestemmes efter retningslinjerne i bilag 1 og 2 og angives som det ækvivalente, korrigerede, A-vægtede støjniveau i 1,5 meters højde ved vindhastigheder, der korrigeret til 10 meters højde er på henholdsvis 6 m/s og 8 m/s ved en ruhedslængde på 0,05 meter.",
      "valid_from": "2024-08-26",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Måling af vindmøllers kildestyrke og af toneindhold i støjen udføres efter anvisningerne i bilag 1 og 2 som ”Miljømåling - ekstern støj”, jf. bekendtgørelse om kvalitetskrav til miljømålinger. Stk. 2. Målinger på vindmøller, der er udstyret med flere generatorer, skal lægge støjudsendelsen fra vindmøllen under drift med den generator, der bevirker den højeste samlede støjudsendelse, til grund for støjmålingen.",
      "valid_from": "2024-08-26",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Beboelse og anden arealanvendelse efter § 2, nr. 7, der opføres eller indrettes i eksisterende bygninger inden for et støjkonsekvensområde omkring forsøgsmøller efter tidspunktet for offentliggørelse af forslag til lokalplan, der udlægger området til opstilling af forsøgsmøller, er uden betydning for vurderingen af støj fra forsøgsmøller, jf. dog stk. 2. Stk. 2. Beboelse og anden arealanvendelse efter § 2, nr. 7, der opføres eller indrettes i eksisterende bygninger inden for et støjkonsekvensområde omkring forsøgsmøller på havet efter tidspunktet for offentliggørelse af miljøkonsekvensrapporten for det konkrete projekt, jf. miljøvurderingsloven, er uden betydning for vurderingen af støj fra disse. Stk. 3. Når vindmøller ønskes etableret eller ændret uden for et område udlagt til forsøgsmøller på land eller uden for et areal på havet, hvor Energistyrelsen har givet tilladelse til etablering af forsøgsmøller i henhold til § 25 i lov om fremme af vedvarende energi, jf. lovbekendtgørelse nr. 132 af 6. februar 2024, skal det samlede beregnede støjbidrag fra forsøgsmøllerne, som er lagt til grund for forsøgsmøllernes støjkonsekvensområde, lægges til grund ved vurdering af, om støjgrænserne i § 4, stk. 1 og 2, er overholdt. Det samme gælder ved udførelse af tilsyn med disse vindmøller.",
      "valid_from": "2024-08-26",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Den, der ønsker at etablere en vindmølle eller ændre den på en måde, der kan medføre øget støjudsendelse, skal indgive anmeldelse herom til kommunalbestyrelsen i kommunen, hvor vindmøllen ønskes etableret. Dette gælder dog ikke for etablering eller ændring af vindmøller på havet. Stk. 2. Anmeldelsen skal indeholde dokumentation for, at vindmøllerne kan overholde støjgrænserne i § 4, stk. 1 og 2. Stk. 3. Dokumentation skal foreligge i form af følgende: 1) En rapport over målinger af støjudsendelsen fra et eller flere eksemplarer af den anmeldte vindmølletype, jf. § 6. 2) Kortmateriale over det område, hvor den eller de anmeldte vindmøller ønskes etableret. Kortmaterialet skal være forsynet med målestok og nordpil samt nøje angive den eller de anmeldte vindmøllers placeringssteder, placering af eksisterende vindmøller samt beboelser og afstanden hertil og til anden støjfølsom arealanvendelse. 3) Beregning af støjbelastningen ved de i § 4 nævnte punkter efter retningslinjerne i bilag 1 og 2. Stk. 4. For prototypemøller og serie 0-møller skal der foreligge sådanne målinger og beregninger efter stk. 3, nr. 1, at det kan sandsynliggøres, at vindmøllen vil kunne overholde støjgrænserne.",
      "valid_from": "2024-08-26",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Anmeldelsen anses for indgivet, når kommunalbestyrelsen har modtaget alle de i § 8, stk. 3, nævnte oplysninger. Anmeldelse kan tidligst ske, når der foreligger det nødvendige plangrundlag og eventuel landzonetilladelse og miljøvurderingstilladelse for vindmøllen, jf. lov om miljøvurdering af planer og programmer og af konkrete projekter (VVM). Stk. 2. Har kommunalbestyrelsen ikke inden 4 uger fra det i stk. 1 angivne tidspunkt gjort indsigelse, kan vindmøllen etableres eller ændres, medmindre anden lovgivning er til hinder herfor. Stk. 3. Bygge- og anlægsarbejderne må ikke påbegyndes før 4 ugers fristens udløb, medmindre kommunalbestyrelsen inden da meddeler, at den ikke vil gøre indsigelse mod anmeldelsen. Stk. 4. I de områder, der ifølge kommune- eller lokalplanlægning er reserveret til opstilling af flere vindmøller eller udlagt til vindmøllepark, og hvor anmeldelse sker fortløbende af enkelte vindmøller, kan kommunalbestyrelsen for at sikre, at det samlede støjbidrag fra alle vindmøllerne i de nævnte områder overholder støjgrænserne i § 4, stk. 1 og 2, stille mere vidtgående krav til støjbidraget fra den enkelte vindmølle end støjgrænserne i § 4, stk. 1 og 2.",
      "valid_from": "2024-08-26",
      "valid_to": null
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Når en vindmølle efter etablering eller ændring sættes i drift, skal dette meddeles til den relevante tilsynsmyndighed efter § 11. Meddelelse skal gives senest dagen efter idriftsættelse. Stk. 2. Er en anmeldt vindmølle eller ændring heraf ikke sat i drift inden 2 år efter udløbet af fristen i § 9, stk. 2, skal ny anmeldelse med de i § 8, stk. 3, angivne oplysninger indgives til kommunalbestyrelsen.",
      "valid_from": "2024-08-26",
      "valid_to": null
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Kommunalbestyrelsen fører tilsyn med overholdelsen af denne bekendtgørelse, jf. dog stk. 2. Stk. 2. Miljøstyrelsen fører tilsyn med overholdelsen af denne bekendtgørelse for så vidt angår vindmøller på havet.",
      "valid_from": "2024-08-26",
      "valid_to": null
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Kommunalbestyrelsen kan påbyde, at ejeren af en vindmølle for egen regning udfører støjmålinger og –beregninger i henhold til §§ 5 og 6, jf. dog stk. 3, 1) når en anmeldt vindmølle eller ændring heraf sættes i drift, 2) i forbindelse med almindeligt tilsyn efter miljøbeskyttelsesloven, dog højst én gang årligt, eller 3) i forbindelse med behandlingen af naboklager over støj, når kommunalbestyrelsen anser dette for at være nødvendigt. Stk. 2. Kommunalbestyrelsen kan i forbindelse med tilsyn med små vindmøller bestemme, at støjmålinger kan udføres på et enklere grundlag end fastlagt i § 6, stk. 1. Stk. 3. For vindmøller på havet kan Miljøstyrelsen påbyde, at ejeren af en vindmølle for egen regning udfører støjmålinger og –beregninger i henhold til §§ 5 og 6, 1) når en vindmølle eller ændring heraf sættes i drift, 2) i forbindelse med almindeligt tilsyn efter havmiljøloven, dog højst én gang årligt, eller 3) i forbindelse med behandlingen af naboklager over støj, når Miljøstyrelsen anser dette for at være nødvendigt.",
      "valid_from": "2024-08-26",
      "valid_to": null
    },
    {
      "provision_ref": "6:13",
      "chapter": "6",
      "section": "13",
      "content": "§ 13. Bortset fra afgørelser i henhold til § 12, stk. 1 og 2, og alle afgørelser vedrørende kommunalt ejede eller kommunalt drevne vindmøller kan kommunalbestyrelsens afgørelser ikke påklages til anden administrativ myndighed. Stk. 2. Bortset fra afgørelser i henhold til § 12, stk. 3, kan Miljøstyrelsens afgørelser ikke påklages til anden administrativ myndighed.",
      "valid_from": "2024-08-26",
      "valid_to": null
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Medmindre højere straf er forskyldt efter den øvrige lovgivning, straffes med bøde den, der 1) etablerer en vindmølle eller ændrer den på en måde, der kan medføre øget støjudsendelse, uden anmeldelse og behørig dokumentation, jf. § 8, 2) etablerer eller ændrer en vindmølle uanset indsigelse fra kommunalbestyrelsen, jf. § 9, stk. 2, 3) påbegynder bygge- og anlægsarbejder i strid med § 9, stk. 3, 4) etablerer eller ændrer en vindmølle i strid med de mere vidtgående krav til støjbidrag stillet af kommunalbestyrelsen efter § 9, stk. 4, 5) sætter en vindmølle i drift i strid med oplysningspligten efter § 10, stk. 1, eller 6) undlader at efterkomme et påbud efter § 12. Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på miljøet eller fremkaldt fare derfor eller 2) opnået eller tilsigtet en økonomisk fordel for den pågældende selv eller andre, herunder ved besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2024-08-26",
      "valid_to": null
    },
    {
      "provision_ref": "7:15",
      "chapter": "7",
      "section": "15",
      "content": "§ 15. Bekendtgørelsen træder i kraft den 1. september 2024. Stk. 2. Bekendtgørelse nr. 135 af 7. februar 2019 om støj fra vindmøller ophæves.",
      "valid_from": "2024-08-26",
      "valid_to": null
    },
    {
      "provision_ref": "7:16",
      "chapter": "7",
      "section": "16",
      "content": "§ 16. § 7 finder anvendelse for forsøgsmøller, hvor miljøkonsekvensrapporten for vindmøller på havet eller forslaget til lokalplan, der udlægger området til opstilling af forsøgsmøller, er offentliggjort den 1. januar 2012 eller senere. Stk. 2. Er en vindmølle eller ændringen heraf anmeldt inden den 1. september 2024, men ikke sat i drift inden 2 år efter udløbet af kommunalbestyrelsens indsigelsesfrist, skal ny anmeldelse indgives til kommunalbestyrelsen efter denne bekendtgørelse med de i § 8, stk. 3, angivne oplysninger. Dette gælder dog ikke for vindmøller på havet. Stk. 3. Bekendtgørelse nr. 304 af 14. maj 1991 om støj fra vindmøller finder fortsat anvendelse for vindmøller, der er anmeldt eller sat i drift før den 1. januar 2007, jf. dog stk. 9. Stk. 4. Bekendtgørelse nr. 1518 af 14. december 2006 om støj fra vindmøller finder fortsat anvendelse for vindmøller, der er anmeldt eller sat i drift før den 1. januar 2012, jf. dog stk. 9. Stk. 5. Bekendtgørelse nr. 1736 af 21. december 2015 om støj fra vindmøller finder fortsat anvendelse for vindmøller på land, der er anmeldt eller sat i drift før den 13. februar 2019, jf. dog stk. 9. Stk. 6. Bekendtgørelse nr. 1736 af 21. december 2015 om støj fra vindmøller finder fortsat anvendelse for vindmøller på havet, der har en gyldig etableringstilladelse efter lov om fremme af vedvarende energi eller er sat i drift før 13. februar 2019. Dette gælder også ved ændring, som kræver tilladelse efter reglerne om tilladelse til væsentlige ændringer i bestående anlæg i lov om fremme af vedvarende energi. Stk. 7. Bekendtgørelse nr. 135 af 7. februar 2019 om støj fra vindmøller finder fortsat anvendelse for vindmøller på land, der er anmeldt eller sat i drift før den 1. september 2024, jf. dog stk. 9. Stk. 8. Bekendtgørelse nr. 135 af 7. februar 2019 om støj fra vindmøller finder fortsat anvendelse for vindmøller på havet, der har en gyldig etableringstilladelse efter lov om fremme af vedvarende energi eller er sat i drift før den 1. september 2024. Dette gælder også ved ændring, som kræver tilladelse efter reglerne om tilladelse til væsentlige ændringer i bestående anlæg i lov om fremme af vedvarende energi. Stk. 9. Uanset stk. 3, 4, 5 og 7, finder reglerne i denne bekendtgørelse anvendelse ved ændring af en vindmølle på land, der kan medføre øget støjudsendelse, eller som kræver fornyet certificering efter bekendtgørelse om teknisk certificering og servicering af vindmøller m.v., jf. dog stk. 2.",
      "valid_from": "2024-08-26",
      "valid_to": null
    }
  ],
  "definitions": []
}
