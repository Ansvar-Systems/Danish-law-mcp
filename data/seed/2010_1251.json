{
  "id": "2010:1251",
  "type": "statute",
  "title": "Bekendtgørelse om indvandringsprøven",
  "short_name": "BEK H#LOKDOK04",
  "status": "in_force",
  "issued_date": "2010-11-04",
  "url": "https://www.retsinformation.dk/eli/lta/2010/1251/xml",
  "description": "Retsinformation source. DocumentId=BC000643; AccessionNumber=B20100125105; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Betegnelsen prøvedeltager anvendes i denne bekendtgørelse som betegnelse for en udlænding, der ønsker at tage indvandringsprøven."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Betegnelsen prøveafholder anvendes i denne bekendtgørelse som betegnelse for den udbyder, som Udlændingeservice har indgået aftale med om at afholde indvandringsprøven."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Betegnelsen forberedelsespakke anvendes i denne bekendtgørelse som betegnelse for en uddannelsespakke udarbejdet af Ministeriet for Flygtninge, Indvandrere og Integration bl.a. indeholdende en undervisningsfilm om Danmark, som prøvedeltager kan benytte som forberedelse til at tage indvandringsprøven."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Indvandringsprøven består af en prøve i dansk (sprogprøve) og en prøve i viden om Danmark og det danske samfund (vidensprøve). Stk. 2. Sprogprøven og vidensprøven aflægges i umiddelbar forlængelse af hinanden. Stk. 3. Indvandringsprøven er en mundtlig prøve, som aflægges individuelt uden hjælpemidler. Stk. 4. Indvandringsprøven gennemføres ved hjælp af et computerbaseret testsystem, der afspiller prøvens spørgsmål og optager prøvedeltagerens svar. Prøvedeltageren skal ikke betjene computeren, og aflæggelse af indvandringsprøven forudsætter ikke it-mæssige kundskaber. Stk. 5. Prøvedeltageren kan forud for aflæggelse af indvandringsprøven for egne midler anskaffe sig en forberedelsespakke."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Den samlede prøvetid for indvandringsprøven er ca. 30 minutter afhængig af de enkelte spørgsmåls nøjagtige varighed. Alle prøvedeltagere tildeles samme svartid inden for den samlede prøvetid."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Sprogprøven består af 40 spørgsmål fordelt på fire delprøver. I delprøve 1 skal prøvedeltageren svare på spørgsmål om sig selv. I delprøve 2 hører prøvedeltageren en række tekster. Hver tekst afspilles to gange: Første gang hører prøvedeltageren hele teksten, og anden gang hører prøvedeltageren teksten i tre dele med pause mellem hver del. Efter hver del skal prøvedeltageren svare på ét spørgsmål. Til hver tekst vises en illustration, som forestiller personen/personerne i teksten. I delprøve 3 hører prøvedeltageren en række samtaler. Prøvedeltageren skal svare på ét spørgsmål til hver samtale. Først hører prøvedeltageren spørgsmålet, og bagefter høres hver samtale to gange. Derefter hører prøvedeltageren spørgsmålet igen, hvorefter vedkommende skal svare. Delprøve 4 er en ordforrådsøvelse, hvor prøvedeltageren får vist et billede af en ting eller en person. Prøvedeltageren skal fortælle, hvad tingen eller personen hedder på dansk."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Prøvedeltageren skal ved aflæggelse af sprogprøven dokumentere beherskelse af det danske sprog på niveau A1-minus, hvilket svarer til målniveauet på modul 1 på Danskuddannelse 1 og 2."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Vidensprøven består af 30 spørgsmål, der omhandler Danmark og det danske samfund. Ministeriet for Flygtninge, Indvandrere og Integration opretter en prøvebank, hvorfra de 30 spørgsmål udvælges. Vidensprøvens spørgsmål ligger indholdsmæssigt inden for rammerne af forberedelsespakken. Stk. 2. Prøven består af både åbne spørgsmål, hvor prøvedeltageren ikke præsenteres for svarmuligheder, og af lukkede spørgsmål, hvor prøvedeltageren præsenteres for svarmuligheder. Hvert spørgsmål vil blive afspillet to gange, hvorefter prøvedeltageren skal svare. Til hvert spørgsmål vil der blive vist et still-billede fra den undervisningsfilm, der indgår i forberedelsespakken. Stk. 3. Spørgsmål, der indgår i prøvebanken, er ikke offentligt tilgængelige og kan løbende ændres eller udskiftes af Ministeriet for Flygtninge, Indvandrere og Integration. Stk. 4. Ordforrådet i vidensprøven ligger inden for ram­mer­ne af forberedelsespakken."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Prøvedeltageren skal ved aflæggelse af vidensprøven dokumentere 1) at have opnået kendskab til danske normer, værdier og grundlæggende rettigheder, herunder de danske demokratiske principper, det enkelte menneskes frihed og personlige integritet, tros- og ytringsfrihed, kønnenes ligestilling og kvinders rettigheder og 2) at have opnået kendskab til mere praktiske og konkrete forhold, herunder forbud mod vold, omskæring og ulovlig tvang i forbindelse med indgåelse af ægteskab, opdragelse og forældreansvar over for børn, uddannelse, sundhed, arbejde, skat m.v."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Gebyret for at tage indvandringsprøven er fastsat til 3000 kroner. Gebyret betales af prøvedeltageren. Prøvedeltageren skal betale gebyr for hver aflagt indvandringsprøve. Stk. 2. Gebyret skal betales til prøveafholder ved tilmelding til indvandringsprøven. Tilmelding til prøven bekræftes først, når gebyret er betalt. Stk. 3. En prøvedeltager, der vælger at aflægge indvandringsprøven, inden Udlændingeservice beslutter, at indvandringsprøven skal bestås, og som efterfølgende får afslag på opholdstilladelse efter udlændingelovens § 9, stk.1, nr. 1, eller afslag på forlængelse af opholdstilladelse efter ud­lændinge­lovens § 9 f, stk. 4, vil ikke få det betalte gebyr for prøveaflæggelsen tilbagebetalt."
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Udlændingeservice fastsætter en frist på 3 måneder til at bestå indvandringsprøven for udlændinge, der har ansøgt om opholdstilladelse efter udlændingelovens § 9, stk. 1, nr. 1. Fristen meddeles prøvedeltager skriftligt. Stk. 2. En prøvedeltager, som er omfattet af stk. 1, skal gøre sidste forsøg på at bestå indvandringsprøven senest 75 dage efter tidspunktet for Udlændingeservices fastsættelse af 3-måneders-fristen efter stk. 1, hvis prøvedeltageren vil være sikker på, at prøvens resultat foreligger inden udløbet af fristen. Det påhviler udlændingen at dokumentere over for Udlændingeservice, at indvandringsprøven er bestået inden udløbet af fristen. Stk. 3. Fristen for at bestå indvandringsprøven kan forlænges, hvis der foreligger ganske særlige omstændigheder."
    },
    {
      "provision_ref": "4:12",
      "chapter": "4",
      "section": "12",
      "content": "§ 12. En udlænding, der har opholdstilladelse som religiøs forkynder efter udlændingelovens § 9 f, stk. 1, skal inden 6 måneder efter at være blevet meddelt opholdstilladelse have bestået indvandringsprøven. Hvis udlændingen ikke over for Udlændingeservice kan dokumentere at have bestået indvandringsprøven inden for 6 måneder, kan opholdstilladelsen ikke forlænges."
    },
    {
      "provision_ref": "5:13",
      "chapter": "5",
      "section": "13",
      "content": "§ 13. Deltagelse i prøven er betinget af, at prøvedeltageren forud for prøvetagning 1) har tilmeldt sig prøven hos prøveafholder, 2) har betalt prøvegebyret, jf. § 10, stk. 2, 3) foreviser dokumentation for at have en sag om opholdstilladelse efter udlændingelovens § 9, stk. 1, nr. 1, eller § 9 f, stk. 1, under behandling, og 4) ved prøveafholdelse foreviser pas eller anden gyldig rejselegitimation med billede udstedt af en offentlig myndighed. Stk. 2. Hvis en prøvedeltager ikke kan forevise legitimation med foto, jf. stk. 1, eller prøvedeltagers identitet betvivles, skal prøveafholder straks kontakte Udlændingeservice."
    },
    {
      "provision_ref": "5:14",
      "chapter": "5",
      "section": "14",
      "content": "§ 14. I forbindelse med beslutningen om, at indvandringsprøven skal bestås, vejleder Udlændingeservice prøvedeltageren om reglerne for prøven, herunder følgerne af ikke at overholde reglerne, mulighed for at klage over prøveforløbet og bedømmelsen af prøven."
    },
    {
      "provision_ref": "5:15",
      "chapter": "5",
      "section": "15",
      "content": "§ 15. Prøven afholdes, således at prøvedeltageren har mulighed for at tage prøven senest 14 dage efter datoen for tilmelding til prøven. Hvis der i denne periode indgår helligdage og nationale danske fridage, forlænges fristen for mulighed for prøvetagning med et tilsvarende antal dage."
    },
    {
      "provision_ref": "5:16",
      "chapter": "5",
      "section": "16",
      "content": "§ 16. Tilmelding til prøven sker hos prøveafholderen. Stedet for prøveafholdelse, regler for tilmelding, betaling og eventuel tilbagebetaling af gebyr m.v. vil fremgå af Integrationsministeriets hjemmeside www.nyidanmark.dk."
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Ved forstyrrende adfærd eller ved anvendelse af ikke-tilladte hjælpemidler kan prøveafholder bortvise prøvedeltageren fra deltagelse i prøven."
    },
    {
      "provision_ref": "6:18",
      "chapter": "6",
      "section": "18",
      "content": "§ 18. Prøveafholder skal sikre, at prøven gennemføres under betryggende forhold, herunder at prøvelokalerne og øvrige lokaler, som anvendes i relation til prøveafholdelse, er hensigtsmæssigt indrettet til formålet."
    },
    {
      "provision_ref": "7:19",
      "chapter": "7",
      "section": "19",
      "content": "§ 19. Udlændingeservice beskikker censorer og pålægger dem censurering. Som censorer beskikkes så vidt muligt lærere fra prøveafholdende udbydere af danskuddannelse. Udlændingeservice kan beskikke andre som censorer. Stk. 2. Udlændingeservice afbeskikker censorer. Afbeskikkelse kan ske efter Udlændingeservices ønske eller efter anmodning fra den enkelte censor. Stk. 3. Vederlag til censorer fastsættes og udbetales af Udlændingeservice."
    },
    {
      "provision_ref": "7:20",
      "chapter": "7",
      "section": "20",
      "content": "§ 20. Der tildeles to censorer pr. aflagt prøve."
    },
    {
      "provision_ref": "7:21",
      "chapter": "7",
      "section": "21",
      "content": "§ 21. Både sprogprøven og vidensprøven skal være bestået, for at indvandringsprøven samlet er bestået. Stk. 2. Prøvedeltageren har bestået sprogprøven, hvis minimum 28 af sprogprøvens 40 spørgsmål er korrekt besvaret. Alle spørgsmål vægtes lige i bedømmelsen. Stk. 3. Prøvedeltageren har bestået vidensprøven, hvis minimum 21 af vidensprøvens 30 spørgsmål er korrekt besvaret. Alle spørgsmål vægtes lige i bedømmelsen. Stk. 4. Hvis prøvedeltageren ved aflæggelse af indvandringsprøven kun består enten sprogprøven eller vidensprøven, skal vedkommende i en eventuel ny aflæggelse af indvandringsprøven igen bestå både sprogprøven og videns­prøven, for at indvandringsprøven samlet er bestået."
    },
    {
      "provision_ref": "7:22",
      "chapter": "7",
      "section": "22",
      "content": "§ 22. På baggrund af censorernes bedømmelse træffer Udlændingeservice afgørelse om, hvorvidt indvandringsprøven samlet set er bestået eller ikke bestået. Stk. 2. En bestået indvandringsprøve har en gyldighed på 2 år regnet fra beståelsestidspunktet."
    },
    {
      "provision_ref": "8:23",
      "chapter": "8",
      "section": "23",
      "content": "§ 23. Prøvedeltager kan klage over forhold hos prøveafholder under prøveaflæggelsen. Klagen skal indgives til Udlændingeservice senest 7 dage efter, at prøven har fundet sted. Klager, der indgives senere, afvises."
    },
    {
      "provision_ref": "8:24",
      "chapter": "8",
      "section": "24",
      "content": "§ 24. Prøvedeltager kan klage over Udlændingeservices afgørelse om, hvorvidt indvandringsprøven er bestået eller ej. Klagen skal indgives til Ministeriet for Flygtninge, Indvandrere og Integration senest 7 dage efter, at afgørelsen er meddelt. Klager, der indgives senere, afvises."
    },
    {
      "provision_ref": "9:25",
      "chapter": "9",
      "section": "25",
      "content": "§ 25. Bekendtgørelsen træder i kraft den 15. november 2010."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Betegnelsen prøvedeltager anvendes i denne bekendtgørelse som betegnelse for en udlænding, der ønsker at tage indvandringsprøven.",
      "valid_from": "2010-11-04",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Betegnelsen prøveafholder anvendes i denne bekendtgørelse som betegnelse for den udbyder, som Udlændingeservice har indgået aftale med om at afholde indvandringsprøven.",
      "valid_from": "2010-11-04",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Betegnelsen forberedelsespakke anvendes i denne bekendtgørelse som betegnelse for en uddannelsespakke udarbejdet af Ministeriet for Flygtninge, Indvandrere og Integration bl.a. indeholdende en undervisningsfilm om Danmark, som prøvedeltager kan benytte som forberedelse til at tage indvandringsprøven.",
      "valid_from": "2010-11-04",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Indvandringsprøven består af en prøve i dansk (sprogprøve) og en prøve i viden om Danmark og det danske samfund (vidensprøve). Stk. 2. Sprogprøven og vidensprøven aflægges i umiddelbar forlængelse af hinanden. Stk. 3. Indvandringsprøven er en mundtlig prøve, som aflægges individuelt uden hjælpemidler. Stk. 4. Indvandringsprøven gennemføres ved hjælp af et computerbaseret testsystem, der afspiller prøvens spørgsmål og optager prøvedeltagerens svar. Prøvedeltageren skal ikke betjene computeren, og aflæggelse af indvandringsprøven forudsætter ikke it-mæssige kundskaber. Stk. 5. Prøvedeltageren kan forud for aflæggelse af indvandringsprøven for egne midler anskaffe sig en forberedelsespakke.",
      "valid_from": "2010-11-04",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Den samlede prøvetid for indvandringsprøven er ca. 30 minutter afhængig af de enkelte spørgsmåls nøjagtige varighed. Alle prøvedeltagere tildeles samme svartid inden for den samlede prøvetid.",
      "valid_from": "2010-11-04",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Sprogprøven består af 40 spørgsmål fordelt på fire delprøver. I delprøve 1 skal prøvedeltageren svare på spørgsmål om sig selv. I delprøve 2 hører prøvedeltageren en række tekster. Hver tekst afspilles to gange: Første gang hører prøvedeltageren hele teksten, og anden gang hører prøvedeltageren teksten i tre dele med pause mellem hver del. Efter hver del skal prøvedeltageren svare på ét spørgsmål. Til hver tekst vises en illustration, som forestiller personen/personerne i teksten. I delprøve 3 hører prøvedeltageren en række samtaler. Prøvedeltageren skal svare på ét spørgsmål til hver samtale. Først hører prøvedeltageren spørgsmålet, og bagefter høres hver samtale to gange. Derefter hører prøvedeltageren spørgsmålet igen, hvorefter vedkommende skal svare. Delprøve 4 er en ordforrådsøvelse, hvor prøvedeltageren får vist et billede af en ting eller en person. Prøvedeltageren skal fortælle, hvad tingen eller personen hedder på dansk.",
      "valid_from": "2010-11-04",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Prøvedeltageren skal ved aflæggelse af sprogprøven dokumentere beherskelse af det danske sprog på niveau A1-minus, hvilket svarer til målniveauet på modul 1 på Danskuddannelse 1 og 2.",
      "valid_from": "2010-11-04",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Vidensprøven består af 30 spørgsmål, der omhandler Danmark og det danske samfund. Ministeriet for Flygtninge, Indvandrere og Integration opretter en prøvebank, hvorfra de 30 spørgsmål udvælges. Vidensprøvens spørgsmål ligger indholdsmæssigt inden for rammerne af forberedelsespakken. Stk. 2. Prøven består af både åbne spørgsmål, hvor prøvedeltageren ikke præsenteres for svarmuligheder, og af lukkede spørgsmål, hvor prøvedeltageren præsenteres for svarmuligheder. Hvert spørgsmål vil blive afspillet to gange, hvorefter prøvedeltageren skal svare. Til hvert spørgsmål vil der blive vist et still-billede fra den undervisningsfilm, der indgår i forberedelsespakken. Stk. 3. Spørgsmål, der indgår i prøvebanken, er ikke offentligt tilgængelige og kan løbende ændres eller udskiftes af Ministeriet for Flygtninge, Indvandrere og Integration. Stk. 4. Ordforrådet i vidensprøven ligger inden for ram­mer­ne af forberedelsespakken.",
      "valid_from": "2010-11-04",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Prøvedeltageren skal ved aflæggelse af vidensprøven dokumentere 1) at have opnået kendskab til danske normer, værdier og grundlæggende rettigheder, herunder de danske demokratiske principper, det enkelte menneskes frihed og personlige integritet, tros- og ytringsfrihed, kønnenes ligestilling og kvinders rettigheder og 2) at have opnået kendskab til mere praktiske og konkrete forhold, herunder forbud mod vold, omskæring og ulovlig tvang i forbindelse med indgåelse af ægteskab, opdragelse og forældreansvar over for børn, uddannelse, sundhed, arbejde, skat m.v.",
      "valid_from": "2010-11-04",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Gebyret for at tage indvandringsprøven er fastsat til 3000 kroner. Gebyret betales af prøvedeltageren. Prøvedeltageren skal betale gebyr for hver aflagt indvandringsprøve. Stk. 2. Gebyret skal betales til prøveafholder ved tilmelding til indvandringsprøven. Tilmelding til prøven bekræftes først, når gebyret er betalt. Stk. 3. En prøvedeltager, der vælger at aflægge indvandringsprøven, inden Udlændingeservice beslutter, at indvandringsprøven skal bestås, og som efterfølgende får afslag på opholdstilladelse efter udlændingelovens § 9, stk.1, nr. 1, eller afslag på forlængelse af opholdstilladelse efter ud­lændinge­lovens § 9 f, stk. 4, vil ikke få det betalte gebyr for prøveaflæggelsen tilbagebetalt.",
      "valid_from": "2010-11-04",
      "valid_to": null
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Udlændingeservice fastsætter en frist på 3 måneder til at bestå indvandringsprøven for udlændinge, der har ansøgt om opholdstilladelse efter udlændingelovens § 9, stk. 1, nr. 1. Fristen meddeles prøvedeltager skriftligt. Stk. 2. En prøvedeltager, som er omfattet af stk. 1, skal gøre sidste forsøg på at bestå indvandringsprøven senest 75 dage efter tidspunktet for Udlændingeservices fastsættelse af 3-måneders-fristen efter stk. 1, hvis prøvedeltageren vil være sikker på, at prøvens resultat foreligger inden udløbet af fristen. Det påhviler udlændingen at dokumentere over for Udlændingeservice, at indvandringsprøven er bestået inden udløbet af fristen. Stk. 3. Fristen for at bestå indvandringsprøven kan forlænges, hvis der foreligger ganske særlige omstændigheder.",
      "valid_from": "2010-11-04",
      "valid_to": null
    },
    {
      "provision_ref": "4:12",
      "chapter": "4",
      "section": "12",
      "content": "§ 12. En udlænding, der har opholdstilladelse som religiøs forkynder efter udlændingelovens § 9 f, stk. 1, skal inden 6 måneder efter at være blevet meddelt opholdstilladelse have bestået indvandringsprøven. Hvis udlændingen ikke over for Udlændingeservice kan dokumentere at have bestået indvandringsprøven inden for 6 måneder, kan opholdstilladelsen ikke forlænges.",
      "valid_from": "2010-11-04",
      "valid_to": null
    },
    {
      "provision_ref": "5:13",
      "chapter": "5",
      "section": "13",
      "content": "§ 13. Deltagelse i prøven er betinget af, at prøvedeltageren forud for prøvetagning 1) har tilmeldt sig prøven hos prøveafholder, 2) har betalt prøvegebyret, jf. § 10, stk. 2, 3) foreviser dokumentation for at have en sag om opholdstilladelse efter udlændingelovens § 9, stk. 1, nr. 1, eller § 9 f, stk. 1, under behandling, og 4) ved prøveafholdelse foreviser pas eller anden gyldig rejselegitimation med billede udstedt af en offentlig myndighed. Stk. 2. Hvis en prøvedeltager ikke kan forevise legitimation med foto, jf. stk. 1, eller prøvedeltagers identitet betvivles, skal prøveafholder straks kontakte Udlændingeservice.",
      "valid_from": "2010-11-04",
      "valid_to": null
    },
    {
      "provision_ref": "5:14",
      "chapter": "5",
      "section": "14",
      "content": "§ 14. I forbindelse med beslutningen om, at indvandringsprøven skal bestås, vejleder Udlændingeservice prøvedeltageren om reglerne for prøven, herunder følgerne af ikke at overholde reglerne, mulighed for at klage over prøveforløbet og bedømmelsen af prøven.",
      "valid_from": "2010-11-04",
      "valid_to": null
    },
    {
      "provision_ref": "5:15",
      "chapter": "5",
      "section": "15",
      "content": "§ 15. Prøven afholdes, således at prøvedeltageren har mulighed for at tage prøven senest 14 dage efter datoen for tilmelding til prøven. Hvis der i denne periode indgår helligdage og nationale danske fridage, forlænges fristen for mulighed for prøvetagning med et tilsvarende antal dage.",
      "valid_from": "2010-11-04",
      "valid_to": null
    },
    {
      "provision_ref": "5:16",
      "chapter": "5",
      "section": "16",
      "content": "§ 16. Tilmelding til prøven sker hos prøveafholderen. Stedet for prøveafholdelse, regler for tilmelding, betaling og eventuel tilbagebetaling af gebyr m.v. vil fremgå af Integrationsministeriets hjemmeside www.nyidanmark.dk.",
      "valid_from": "2010-11-04",
      "valid_to": null
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Ved forstyrrende adfærd eller ved anvendelse af ikke-tilladte hjælpemidler kan prøveafholder bortvise prøvedeltageren fra deltagelse i prøven.",
      "valid_from": "2010-11-04",
      "valid_to": null
    },
    {
      "provision_ref": "6:18",
      "chapter": "6",
      "section": "18",
      "content": "§ 18. Prøveafholder skal sikre, at prøven gennemføres under betryggende forhold, herunder at prøvelokalerne og øvrige lokaler, som anvendes i relation til prøveafholdelse, er hensigtsmæssigt indrettet til formålet.",
      "valid_from": "2010-11-04",
      "valid_to": null
    },
    {
      "provision_ref": "7:19",
      "chapter": "7",
      "section": "19",
      "content": "§ 19. Udlændingeservice beskikker censorer og pålægger dem censurering. Som censorer beskikkes så vidt muligt lærere fra prøveafholdende udbydere af danskuddannelse. Udlændingeservice kan beskikke andre som censorer. Stk. 2. Udlændingeservice afbeskikker censorer. Afbeskikkelse kan ske efter Udlændingeservices ønske eller efter anmodning fra den enkelte censor. Stk. 3. Vederlag til censorer fastsættes og udbetales af Udlændingeservice.",
      "valid_from": "2010-11-04",
      "valid_to": null
    },
    {
      "provision_ref": "7:20",
      "chapter": "7",
      "section": "20",
      "content": "§ 20. Der tildeles to censorer pr. aflagt prøve.",
      "valid_from": "2010-11-04",
      "valid_to": null
    },
    {
      "provision_ref": "7:21",
      "chapter": "7",
      "section": "21",
      "content": "§ 21. Både sprogprøven og vidensprøven skal være bestået, for at indvandringsprøven samlet er bestået. Stk. 2. Prøvedeltageren har bestået sprogprøven, hvis minimum 28 af sprogprøvens 40 spørgsmål er korrekt besvaret. Alle spørgsmål vægtes lige i bedømmelsen. Stk. 3. Prøvedeltageren har bestået vidensprøven, hvis minimum 21 af vidensprøvens 30 spørgsmål er korrekt besvaret. Alle spørgsmål vægtes lige i bedømmelsen. Stk. 4. Hvis prøvedeltageren ved aflæggelse af indvandringsprøven kun består enten sprogprøven eller vidensprøven, skal vedkommende i en eventuel ny aflæggelse af indvandringsprøven igen bestå både sprogprøven og videns­prøven, for at indvandringsprøven samlet er bestået.",
      "valid_from": "2010-11-04",
      "valid_to": null
    },
    {
      "provision_ref": "7:22",
      "chapter": "7",
      "section": "22",
      "content": "§ 22. På baggrund af censorernes bedømmelse træffer Udlændingeservice afgørelse om, hvorvidt indvandringsprøven samlet set er bestået eller ikke bestået. Stk. 2. En bestået indvandringsprøve har en gyldighed på 2 år regnet fra beståelsestidspunktet.",
      "valid_from": "2010-11-04",
      "valid_to": null
    },
    {
      "provision_ref": "8:23",
      "chapter": "8",
      "section": "23",
      "content": "§ 23. Prøvedeltager kan klage over forhold hos prøveafholder under prøveaflæggelsen. Klagen skal indgives til Udlændingeservice senest 7 dage efter, at prøven har fundet sted. Klager, der indgives senere, afvises.",
      "valid_from": "2010-11-04",
      "valid_to": null
    },
    {
      "provision_ref": "8:24",
      "chapter": "8",
      "section": "24",
      "content": "§ 24. Prøvedeltager kan klage over Udlændingeservices afgørelse om, hvorvidt indvandringsprøven er bestået eller ej. Klagen skal indgives til Ministeriet for Flygtninge, Indvandrere og Integration senest 7 dage efter, at afgørelsen er meddelt. Klager, der indgives senere, afvises.",
      "valid_from": "2010-11-04",
      "valid_to": null
    },
    {
      "provision_ref": "9:25",
      "chapter": "9",
      "section": "25",
      "content": "§ 25. Bekendtgørelsen træder i kraft den 15. november 2010.",
      "valid_from": "2010-11-04",
      "valid_to": null
    }
  ],
  "definitions": []
}
