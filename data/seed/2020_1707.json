{
  "id": "2020:1707",
  "type": "statute",
  "title": "Bekendtgørelse om særlige forebyggende foranstaltninger mod aviær influenza for fjerkræ og andre fugle i fangenskab",
  "short_name": "BEK H#LOKDOK04",
  "status": "in_force",
  "issued_date": "2020-11-27",
  "url": "https://www.retsinformation.dk/eli/lta/2020/1707/xml",
  "description": "Retsinformation source. DocumentId=DC000037; AccessionNumber=B20200170705; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. I denne bekendtgørelse forstås ved: 1) Bruger: enhver fysisk eller juridisk person, der midlertidigt eller permanent har ansvaret for udegående fjerkræ eller andre fugle i fangenskab. 2) Fjerkræ: høns, kalkuner, perlehøns, ænder, gæs, gråænder, fasaner, stenhøns, rødhøns, agerhøns, vagtler, duer og strudsefugle, der opdrættes eller holdes i fangenskab med henblik på avl, produktion af kød eller konsumæg samt til udsætning i forbindelse med genopbygning af fuglevildtbestanden. 3) Andre fugle i fangenskab: fugle, der holdes i fangenskab til ethvert andet formål end de i nr. 2 nævnte, herunder med henblik på dyrskuer, konkurrencer, udstillinger, avl eller salg. Selskabsfugle og fugle bestemt til zoologiske anlæg, cirkus, forlystelsesparker er også omfattet. 4) Forebyggende foranstaltninger mod aviær influenza: effektiv beskyttelse af fjerkræ eller andre fugle i fangenskab mod kontakt med vildtlevende fugle."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Brugeren skal sikre, at fjerkræ og fugle i fangenskab holdes indhegnet."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Brugeren skal sikre, at fjerkræ og andre fugle i fangenskab holdes under iagttagelse af en af følgende forebyggende foranstaltninger mod aviær influenza: 1) Fjerkræ og andre fugle i fangenskab skal holdes indendørs. 2) Fjerkræ og andre fugle i fangenskab skal holdes i en voliere eller indhegning med overdækning af fast tag. 3) Fjerkræ og andre fugle i fangenskab skal holdes i en voliere eller indhegning med net eller trådoverdækning, hvor afstanden mellem trådene højest må være 20 cm, og trådtypen skal være farvet polyester- eller nylontråd med en diameter på 1,5-2 mm. Stk. 2. Træer og større tætte buske kan erstatte kravet om overdækning for det areal af indhegningen, der er dækket af en trækrone og eller en større tættere busk. Det øvrige areal i indhegningen er fortsat omfattet af kravet om overdækning i stk. 1, nr. 2 og 3, uanset størrelsen på det øvrige areal i indhegningen."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Fjerkræ og andre fugle i fangenskab, der holdes i indhegninger på 40 m 2 eller derunder er undtaget fra kravene i § 3."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Brugere af ande- og gåsebesætninger og gråandehold er undtaget fra kravene i § 3, når udearealet ikke overstiger 4,5 m 2 /and eller 15 m 2 /gås, og der etableres andre former for forebyggende foranstaltninger til beskyttelse mod vildtlevende fugle. Disse foranstaltninger skal til en hver tid sikre, at vildtlevende fugle ikke lander i indhegningen."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Brugere af strudsefuglehold er undtaget fra kravene i § 3, når der etableres andre former for forebyggende foranstaltninger til beskyttelse mod vildtlevende fugle. Disse foranstaltninger skal til enhver tid sikre, at vildtlevende fugle ikke lander i indhegningen."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Uanset bestemmelsen i § 3, må duer i fangenskab foretage motionsflyvning omkring dueslaget."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Uanset bestemmelsen i § 3, må rovfugle i fangenskab foretage motionsture samt anvendes til jagtformer, der ikke indebærer kontakt med vildtlevende fugle."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Med bøde straffes den, der overtræder § 2, § 3, § 5 eller § 6. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Bekendtgørelsen træder i kraft den 28. november 2020. Stk. 2. Bekendtgørelse nr. 1563 af 5. november 2020 om særlige forebyggende foranstaltninger for fjerkræ og andre fugle i fangenskab overfor aviær influenza ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. I denne bekendtgørelse forstås ved: 1) Bruger: enhver fysisk eller juridisk person, der midlertidigt eller permanent har ansvaret for udegående fjerkræ eller andre fugle i fangenskab. 2) Fjerkræ: høns, kalkuner, perlehøns, ænder, gæs, gråænder, fasaner, stenhøns, rødhøns, agerhøns, vagtler, duer og strudsefugle, der opdrættes eller holdes i fangenskab med henblik på avl, produktion af kød eller konsumæg samt til udsætning i forbindelse med genopbygning af fuglevildtbestanden. 3) Andre fugle i fangenskab: fugle, der holdes i fangenskab til ethvert andet formål end de i nr. 2 nævnte, herunder med henblik på dyrskuer, konkurrencer, udstillinger, avl eller salg. Selskabsfugle og fugle bestemt til zoologiske anlæg, cirkus, forlystelsesparker er også omfattet. 4) Forebyggende foranstaltninger mod aviær influenza: effektiv beskyttelse af fjerkræ eller andre fugle i fangenskab mod kontakt med vildtlevende fugle.",
      "valid_from": "2020-11-27",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Brugeren skal sikre, at fjerkræ og fugle i fangenskab holdes indhegnet.",
      "valid_from": "2020-11-27",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Brugeren skal sikre, at fjerkræ og andre fugle i fangenskab holdes under iagttagelse af en af følgende forebyggende foranstaltninger mod aviær influenza: 1) Fjerkræ og andre fugle i fangenskab skal holdes indendørs. 2) Fjerkræ og andre fugle i fangenskab skal holdes i en voliere eller indhegning med overdækning af fast tag. 3) Fjerkræ og andre fugle i fangenskab skal holdes i en voliere eller indhegning med net eller trådoverdækning, hvor afstanden mellem trådene højest må være 20 cm, og trådtypen skal være farvet polyester- eller nylontråd med en diameter på 1,5-2 mm. Stk. 2. Træer og større tætte buske kan erstatte kravet om overdækning for det areal af indhegningen, der er dækket af en trækrone og eller en større tættere busk. Det øvrige areal i indhegningen er fortsat omfattet af kravet om overdækning i stk. 1, nr. 2 og 3, uanset størrelsen på det øvrige areal i indhegningen.",
      "valid_from": "2020-11-27",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Fjerkræ og andre fugle i fangenskab, der holdes i indhegninger på 40 m 2 eller derunder er undtaget fra kravene i § 3.",
      "valid_from": "2020-11-27",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Brugere af ande- og gåsebesætninger og gråandehold er undtaget fra kravene i § 3, når udearealet ikke overstiger 4,5 m 2 /and eller 15 m 2 /gås, og der etableres andre former for forebyggende foranstaltninger til beskyttelse mod vildtlevende fugle. Disse foranstaltninger skal til en hver tid sikre, at vildtlevende fugle ikke lander i indhegningen.",
      "valid_from": "2020-11-27",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Brugere af strudsefuglehold er undtaget fra kravene i § 3, når der etableres andre former for forebyggende foranstaltninger til beskyttelse mod vildtlevende fugle. Disse foranstaltninger skal til enhver tid sikre, at vildtlevende fugle ikke lander i indhegningen.",
      "valid_from": "2020-11-27",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Uanset bestemmelsen i § 3, må duer i fangenskab foretage motionsflyvning omkring dueslaget.",
      "valid_from": "2020-11-27",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Uanset bestemmelsen i § 3, må rovfugle i fangenskab foretage motionsture samt anvendes til jagtformer, der ikke indebærer kontakt med vildtlevende fugle.",
      "valid_from": "2020-11-27",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Med bøde straffes den, der overtræder § 2, § 3, § 5 eller § 6. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2020-11-27",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Bekendtgørelsen træder i kraft den 28. november 2020. Stk. 2. Bekendtgørelse nr. 1563 af 5. november 2020 om særlige forebyggende foranstaltninger for fjerkræ og andre fugle i fangenskab overfor aviær influenza ophæves.",
      "valid_from": "2020-11-27",
      "valid_to": null
    }
  ],
  "definitions": []
}
