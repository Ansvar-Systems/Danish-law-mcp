{
  "id": "2013:1536",
  "type": "statute",
  "title": "Bekendtgørelse om syn af sprøjteudstyr",
  "short_name": "BEK H#LOKDOK04",
  "status": "in_force",
  "issued_date": "2013-12-13",
  "url": "https://www.retsinformation.dk/eli/lta/2013/1536/xml",
  "description": "Retsinformation source. DocumentId=AL002920; AccessionNumber=B20130153605; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse fastsætter regler om regelmæssigt syn af pesticidudbringningsudstyr (sprøjteudstyr), jf. § 2."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Bekendtgørelsen finder, med de undtagelser, der fremgår af stk. 2, anvendelse på sprøjteudstyr i professionelt brug, jf. § 3, nr. 4 og 5. Stk. 2. Følgende sprøjter er ikke omfattet af bekendtgørelsen: 1) Sprøjter med en tank med et volumen på 25 liter eller der­under. 2) Sprøjter, der er beregnet til at blive båret på ryggen. 3) Skovningsmaskiner, hvorpå der er påmonteret pesticidsprøjter."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. I denne bekendtgørelse forstås ved: 1) Brugsanvisning: Anvisning for den rette brug af sprøjten, ydelsestabeller og andet ma­te­riale, som fabrikanten af sprøjten for at sikre den rette brug af sprøjten, herunder miljømæssig optimal brug, har stillet til rådighed for sprøjtens bruger. 2) Syn: Gennemgang af en sprøjte, som beskrevet i Miljøstyrelsens vejledning om syn af sprøjter, med henblik på at sikre, at den overholder kravene i § 5 og bilag 1. 3) Pesticid: Et plantebeskyttelsesmiddel som defineret i lov om kemikalier § 33, 1. pkt. 4) Professionel brug: Brug af sprøjteudstyr af enhver person, der anvender pesticider i forbindelse med sine erhvervsmæssige aktiviteter, herunder sprøjteførere, teknikere, arbejdsgivere og selvstændige i landbrugssektoren og andre sektorer. 5) Sprøjteudstyr: Ethvert apparat, der specifikt er beregnet til udbringning af pesticider, med det tilbehør, som er nødvendigt for, at apparatet fungerer effektivt, f.eks. dyser, manometre, filtre og sigter samt udstyr til rengøring af tankene. 6) Horisontale bomsprøjter (marksprøjter): Sprøjte, der anvendes til udbringning af pesticider langs en bom eller i bånd, der genererer en sprøjtetåge, der generelt er rettet nedad. 7) Vertikale bomsprøjter, luftassisterede sprøjter (tågesprøjter) og lignende: Sprøjte til udbringning af pesticider på buske og træer så som frugttræer, hvor udbringningen hovedsagelig sker sidelæns og/eller opad. 8) Fastmonterede og semi-mobile sprøjter: Fastmonterede sprøjter er sprøjter, der primært anvendes i planteproduktion i væksthuse og hvor pumpen/tanken og/eller bom eller anden anordning med dyser er fikseret. Semi-mobile sprøjter er sprøjter, der primært anvendes i planteproduktion i væksthuse, og hvor pumpen/tanken og bom eller anden anordning med dyser er bevægelige. 9) Synsrapport: Synsrapporten svarer til det certifikat, som er omtalt i Europa-Parlamentets og Rådets direktiv 2009/128/EF art. 8 og dokumenterer, hvorvidt en sprøjte lever op til kravene i § 5 og bilag 1 i nærværende bekendtgørelse. Synsrapporten angiver bl.a. identiteten på sprøjteejeren, identifikationsoplysninger for sprøjten i form af serienummeret, sprøjtetypen, tidspunktet for synet og hvorvidt sprøjten er godkendt ved syn eller ej. 10) Mærkat: Miljøstyrelsens klistermærke med identifikationsnummer og angivelse af frist for næste lovpligtige syn. 11) Ejeren af sprøjteudstyr: omfatter i denne bekendtgørelse også den ejer eller forpagter af en landbrugsbedrift, som anvender eller får anvendt lånt eller lejet sprøjteudstyr i sin bedrift."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Ejeren af sprøjteudstyret er ansvarlig for, at professionel udbringning af pesticider kun sker ved hjælp af sprøjteudstyr, der er godkendt ved syn efter nedenstående frister og efter reglerne i denne bekendtgørelse. Stk. 2. Alt sprøjteudstyr, der er indkøbt til eller har været anvendt på en virksomhed eller i en kommune forud for den 26. november 2016, må ikke anvendes efter den 26. november 2016, medmindre det er godkendt ved syn, jf. dog stk. 3 om nyt sprøjteudstyr. Stk. 3. Sprøjteudstyr, indkøbt som nyt udstyr efter 31. december 2013, skal gennemgås og godkendes ved syn inden 5 år efter anskaffelsen og derefter mindst hvert 3. år for fortsat at måtte anvendes. Stk. 4. Sprøjteudstyr, jf. § 3, nr. 6 og 7, der er indkøbt til eller har været anvendt på en virksomhed eller i en kommune, hvis CVR-nummer ender på 0, 1 eller 2, forud for den 26. november 2014, skal synes inden den 26. november 2014, medmindre sprøjten planlægges taget ud af brug forud for den 26. november 2016. Stk. 5. Sprøjteudstyr, jf. § 3, nr. 6 og 7, der er indkøbt til eller har været anvendt på en virksomhed eller i en kommune, hvis CVR-nummer ender på 3, 4, 5 eller 6, forud for den 26. november 2015, skal synes inden den 26. november 2015, medmindre sprøjten planlægges taget ud af brug forud for den 26. november 2016. Stk. 6. Sprøjteudstyr, jf. § 3, nr. 6 og 7, der er indkøbt til eller har været anvendt på en virksomhed eller i en kommune, hvis CVR-nummer ender på 7, 8 eller 9, forud for den 26. november 2016, skal synes inden den 26. november 2016, medmindre sprøjten planlægges taget ud af brug forinden dette tidspunkt. Stk. 7. Sprøjteudstyr i form af fastmonterede og semi-mobile sprøjter, jf. § 3, nr. 8, der er indkøbt til eller har været anvendt på en virksomhed eller i en kommune forud for den 26. november 2016, skal synes inden den 26. november 2016, medmindre sprøjten planlægges taget ud af brug forinden dette tidspunkt. Stk. 8. Sprøjteudstyret skal indtil 2020 gennemgås og godkendes ved syn senest 5 år efter første syn, jf. stk. 4-7, og derefter mindst hvert 3. år for fortsat at måtte anvendes. Stk. 9. Miljøstyrelsen anerkender syn af sprøjter foretaget i andre EØS-lande eller i tredjelande, som EU har indgået aftale med herom, når synet er udført efter de retningslinjer som fremgår af direktiv 2009/128/EF, og synet kan dokumenteres ved fremvisning af certifikat eller lignende. Stk. 10. Brugt sprøjteudstyr indkøbt efter den 31. december 2013 fra andre EØS-lande eller fra tredjelande, som EU har indgået aftale med herom, skal indtil 2020 synes og godkendes senest 5 år fra seneste synsdato, og derefter mindst hvert tredje år, hvis det inden importen til Danmark har gennemgået et syn, udført efter de retningslinjer som fremgår af direktiv 2009/128/EF, og synet kan dokumenteres ved fremvisning af certifikat eller lignende."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Ejeren af sprøjteudstyr skal tillige foretage eller lade foretage regelmæssig kalibrering og teknisk kontrol, jf. stk. 2, af sprøjteudstyr. Stk. 2. Sprøjteudstyr skal til enhver tid være i en sådan tilstand, at det kan 1) fyldes og tømmes sikkert, let og fuldstændigt uden udsivning af pesticider, 2) renses let, men grundigt, 3) håndteres sikkert, 4) sikre præcis dosering og udbringning, 5) kontrolleres og standses omgående fra sprøjteførerens sæde og 6) tilpasses enkelt, nøjagtigt og reproducerbart."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Syn af sprøjteudstyr skal udføres af en synsvirksomhed, der er godkendt af Miljøstyrelsen."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Miljøstyrelsen godkender synsvirksomheder efter ansøgning i henhold til de anvisninger, der fremgår af styrelsens hjemmeside. Stk. 2. Ansøgning om godkendelse som synsvirksomhed skal indgives på et særligt skema, som kan findes på Miljøstyrelsens hjemmeside. Efter udfyldning af skemaet sender ansøger dette til Miljø­sty­relsen. Stk. 3. Ansøgningen skal blandt andet indeholde oplysning om virksomhedens navn, adresse, telefonnum­mer, CVR-nummer, selskabsform og adresser på alle virksomhedens synsadresser (P-numre), jf. ansøgningsskemaets anvisninger. Stk. 4. Ansøgningen skal vedlægges dokumentation for, at virksomheden omfatter mindst en person med den nødvendige uddannelse, jf. § 8. Stk. 5. Ansøgningen skal yderligere vedlægges en liste over det påkrævede udstyr, jf. bilag 2, som virk­som­heden allerede er i besiddelse af eller har adgang til, eller en konkret investeringsplan, der skal omfatte re­levant udstyr, som virksomheden ikke allerede besidder eller har adgang til, til at efterprøve sprøjteudstyrs funktion m.v. i overens­stem­melse med § 5 og bilag 1 og 2. Efter godkendelse, skal synsvirksomheden inden 6 måneder fremsende dokumentation til Miljøstyrelsen for at have foretaget investeringerne beskrevet i investeringsplanen. Stk. 6. Synsvirksomheden skal være i besiddelse af IT-kommunikationsudstyr, der muliggør anvendelse af de af Miljøstyrelsen krævede IT systemer, og udstyr som muliggør elektronisk arkivering og fremsendelse af synsrapporter m.v. Stk. 7. Synsvirksomheden skal have en gyldig ansvarsforsikring, der omfatter syn af sprøjter."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Virksomheder, der udfører syn, skal have mindst én person ansat med ud­dannelse som ma­skin­ingeniør, smed, landbrugsmaskinmekaniker, mekaniker, eller med anden tilsvarende uddannelse, eller med dokumenteret praktisk erfaring, som sætter den pågældende i stand til at vurdere sprøjters tekniske tilstand og deres evne til at udbringe pesticider i overensstemmelse med brugs­anvisningen for den pågældende sprøjte. Stk. 2. En synsvirksomhed må, med de undtagelser, som fremgår af stk. 3-5, ikke udføre syn af sprøjter for en virksomhed, der tilhører samme juridiske enhed som synsvirksomheden, jf. definitionen af juridisk enhed i lov om Det Centrale Virksomhedsregister. Stk. 3. Virksomheder, som forhandler nye eller brugte sprøjter, kan udføre syn af disse sprøjter. Stk. 4. Virksomheder med et anseeligt antal sprøjter, f.eks. gartnerier og planteskoler, kan søge godkendelse som synsvirksomhed, jf. § 7, også for virksomhedens eget sprøjteudstyr. Stk. 5. Forsvaret kan opnå godkendelse som synsvirksomhed for eget sprøjteudstyr."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Alle personer, der udfører syn af sprøjteudstyr, skal have gennemgået et kursus i gennemførel­se af syn af sprøjteudstyr. Dermed erhverver personerne ret til at gennemføre syn af de på kursusbeviset nærmere specificerede kategorier af sprøjter, jf. § 3, stk. 6, 7 og 8. Stk. 2. Bestået eksamen efter gennemført kursus giver personen ret til at udføre syn af sprøjter på en synsvirksomhed for en periode på 5 år. Miljøstyrelsen kan dog i denne periode indkalde til et obligatorisk opfølgningskursus, for eksempel hvis der er kommet nye standarder for syn af sprøjter, som uddannet synspersonale skal undervises i. Stk. 3. Et kursus for mark- og tågesprøjter skal omfatte emnerne i bilag 3. Stk. 4. Udbudte kurser skal være godkendt af Miljøstyrelsen."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Miljøstyrelsen behandler ansøgninger om godkendelse hurtigst muligt. Stk. 2. Miljøstyrelsen træffer afgørelse inden 3 måneder efter modtagelse af en fuldt dokumenteret ansøgning. Begrundelsen for afgørelsen meddeles ansøgeren. Stk. 3. Fristen kan forlænges med én måned, hvis sagens kompleksitet berettiger det. Miljøstyrelsen begrunder forlængelsen og dens varighed, og giver ansøgeren meddelelse herom inden udløbet af fristen i stk. 2. Stk. 4. Selvom Miljøstyrelsen ikke har meddelt ansøgeren afgørelsen inden udløbet af fristerne efter stk. 2 eller 3, kan ansøgningen ikke anses for imødekommet. Stk. 5. Afslag på ansøgning om godkendelse eller manglende afgørelse om godkendelse inden for den fastsatte tid kan ikke påklages til anden administrativ myndighed."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Inden én måned efter, at Miljøstyrelsen har modtaget en ansøgning om godkendelse, sender styrelsen en kvittering til ansøgeren. Styrelsen oplyser samtidig ansøgeren om eventuelle mang­len­de dokumenter."
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Godkendelse som synsvirksomhed kan nægtes eller tilbagekaldes, hvis 1) virksomheden eller virksomhedens ejer er eller bliver dømt for et strafbart forhold, der be­grun­der en nærliggende fare for misbrug af adgangen til at udøve synsvirksomhed, 2) virksomheden eller virksomhedens ejer har udvist en sådan adfærd, at der er grund til at antage, at virksomheden ikke vil blive drevet på forsvarlig måde, eller 3) virksomheden ikke opfylder kravene for at være godkendt som synsvirksomhed. Stk. 2. Miljøstyrelsen kan indhente oplysninger fra offentlige myndigheder samt anmode virk­som­heden om oplysninger med henblik på at vurdere, om der er grundlag for at give afslag eller tilbage­kalde en godkendelse."
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Synsvirksomheder skal oplyse deres kunder om: 1) at klage over synsvirksomhedens afgørelser kan indbringes for Miljøstyrelsen og dennes adresse, herunder e-mail adresse, og 2) brancheorganisationer eller lignende, som ved­kom­men­de er medlem af. Stk. 2. Hvis en kunde anmoder om det, skal synsvirksomheden oplyse om lovgivningen vedrørende synsvirksomhed vedrørende sprøjteudstyr, og om hvordan kunden kan blive bekendt med denne. Stk. 3. Oplysningerne skal gøres tilgængelige, før en aftale om syn indgås, eller, hvis der ikke indgås en skriftlig kontrakt, før leveringen af tjenesteydelsen. Synsvirksomheden bestemmer selv, hvordan og i hvilken form oplysningerne gives."
    },
    {
      "provision_ref": "4:14",
      "chapter": "4",
      "section": "14",
      "content": "§ 14. En udenlandsk virksomhed, der ønsker at etablere sig som synsvirksomhed i Dan­mark, skal følge reglerne i kapitel 3, med mindre der er tale om midlertidig eller lejlig­hedsvis synsvirksomhed, jf. § 15."
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Første gang en virksomhed, der er lovligt etableret som synsvirksomhed i andre EØS-lande eller i tredjelande, som EU har indgået aftale med om adgangen til udøvelse af lovregulerede er­hverv, agter midlertidigt og lejlighedsvis at udøve synsvirksomhed i Danmark, skal den forin­den skriftligt anmelde dette til Miljø­styrel­sen. Stk. 2. Med anmeldelsen skal følge: 1) Dokumentation for virksomhedens nationalitet. 2) Attest fra hjemlandets kompetente myndighed om, at virksomheden er lovligt etableret i et af de i stk. 1 nævnte lande, at den udøver virksomhed med syn af sprøjteudstyr i overensstemmelse med Euro­pa-Parlamentets og Rådets direktiv 2009/128/EF art. 8, og at det på tidspunktet for udstedelsen af attestationen ikke er forbudt virksomheden at udøve denne virksomhed, heller ikke midlertidigt. 3) Dokumentation for at medarbejdere i virksomheden besidder relevante erhvervsmæssige kvalifikationer vedrørende udførelse af syn af sprøjteudstyr. Stk. 3. Anmeldelsen skal fornyes én gang om året, og fornyelse er betinget af fortsat opfyldelse af kravene. Stk. 4. Virksomheden skal benytte Miljøstyrelsens IT system for syn af sprøjter ved udfyldning af synsrapporter, der tilgås via »BusinessInDenmark« på hjemmesiden virk.dk. Adgang hertil gives af Miljøstyrelsen efter at styrelsen har kontrolleret de oplysninger, der er afgivet af virksomheden i forbindelse med anmeldelsen."
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Virksomheder, der er lovligt etableret som synsvirksomhed i andre EØS-lande eller i tredjelande, som EU har indgået aftale med om adgangen til udøvelse af lovregulerede erhverv, og som midlertidigt og lejlighedsvis udfører synsvirksomhed i Danmark, skal udover de oplysninger, der er nævnt i § 13, oplyse deres kunder om 1) navnet og adressen på det offentlige register i hjemlandet, som den pågældende er optaget i, samt den pågældendes registreringsnummer eller tilsvarende identifikation i dette register, 2) navnet og adressen på hjemlandets kompetente myndighed og 3) registreringsnummeret, hvis den pågældende driver momspligtig virksomhed i etableringslandet."
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Inden syn af sprøjteudstyr skal dette være rengjort i overensstemmelse med brugsanvisningen for sprøjteudstyret og bekendtgørelse om påfyldning og vask m.v. af sprøjter til udbringning af plante­beskyt­telsesmidler. En synsvirksomhed kan afvise at gennemføre et syn af en sprøjte, hvis denne vurderes ikke at være tilstrækkelig rengjort. Stk. 2. Synet af sprøjten skal gennemføres inden døre i et lokale uden afløb til kloak eller på en plads, som opfylder kravene til indretning og drift af vaskepladser til pesticidud­bringningsudstyr, jf. bekendtgørelse om påfyldning og vask m.v. af sprøjter til udbringning af plantebeskyttelsesmidler. Synet kan tillige finde sted på det areal eller i det væksthus, hvor sprøjten anvendes til at udbringe pesticider. Stk. 3. Ved syn af en sprøjte skal de i bilag 1 nævnte forhold undersøges og vurderes i henhold til Miljøstyrelsens vejledning, og alle test- og synsresultater skal anføres i synsrapporten. Stk. 4. Når sprøjteudstyret bringes til syn udenfor ejerens egen matrikel, skal sprøjteudstyret være påfyldt tilstrækkelig vand til at gennemføre synet. Vandet skal opsamles, påfyldes sprøjteudstyret og hjemtages med dette. Stk. 5. Synsrapporten skal downloades fra og udfyldes i Miljøstyrelsens IT system for syn af sprøj­ter, og alle test- og synsresultater affattes i henhold til Miljøstyrelsens retningslinjer og indtastes i forbindelse med gennemførelsen af synet. Kan on-line opkobling ikke opnås, skal indtastninger, der gennemføres off-line, senest 7 dage efter gennemført syn synkro­nise­res med Miljøstyrelsens IT system. Stk. 6. Synsvirksomheder skal, medmindre der ikke er adgang til systemet på grund af en teknisk fejl hos myndigheden, anmelde ethvert syn af en sprøjte i kalendersystemet i Miljøstyrel­sens IT system senest dagen før synet gennemføres."
    },
    {
      "provision_ref": "5:18",
      "chapter": "5",
      "section": "18",
      "content": "§ 18. Efter færdiggjort syn underskriver synsvirksomheden synsrapporten, jf. § 17, stk. 5, og udleverer denne til sprøjteejeren. Hvis sprøjten overholder kravene i § 5 og bilag 1, anbringer synsvirksomheden en mærkat på den synede sprøjte. På mærkaten og synsrapporten angives fristen for næste syn. Stk. 2. Sprøjteejeren skal opbevare og på forlangende kunne forevise synsrapporten og den synede sprøjte for tilsynsmyndigheden, eller den tilsynsmyndigheden måtte have bemyndiget til at bistå sig med tilsynet, frem til næste syn. Stk. 3. Hvis sprøjten ikke kan godkendes, jf. stk. 1, skal det fremgå af synsrapporten, hvilke fejl sprøjten er behæftet med, og som skal udbedres, inden sprøjten kan godkendes."
    },
    {
      "provision_ref": "6:19",
      "chapter": "6",
      "section": "19",
      "content": "§ 19. Miljøstyrelsen fører tilsyn med synsvirksomheder og uddannelsessteder i Danmark. Tilsynet består af et administrativt tilsyn, herunder kontrol af indberettede synsrapporter, vurdering af klagesager og anmeldelser m.v. Tilsynet består endvidere af et praktisk tilsyn i form af kontrolbesøg hos synsvirksomheder, herunder tilsyn med synsvirksomhedernes faciliteter og udstyr og kontrol af, at synede sprøjter er synet i henhold til reglerne. Stk. 2. Miljøstyrelsen kan bemyndige en privat virksomhed eller institution til at varetage dele af tilsynet, jf. stk. 1, og den private virksomhed eller institution skal i den forbindelse mod fremvisning af behørig legitimation have adgang til syns­virksomheders ejendomme og lokaliteter uden retskendelse. Stk. 3. Miljøstyrelsen kan ændre et synsresultat for en sprøjte, såfremt synet grundet fejl har fået et forkert udfald. Stk. 4. Miljøstyrelsen fører tilsyn med, at kun sprøjter, der har været underkastet syn som angivet i § 4, anvendes til udbringning af pesticider og at der foretages en regelmæssig kalibrering og teknisk kontrol af sprøjteudstyr som angivet i § 5, stk. 1. NaturErhvervstyrelsen fører dog tilsynet på jordbrug. Stk. 5. Ved jordbrug i stk. 4 forstås de jordbrugsbedrifter, der er omfattet af SKAT's benyttelses­kode 05 (landbrug, bebygget), 06 (særskilt vurderet skov og plantage), 07 (frugtplantage, gartneri og planteskole), 17 (ubebygget landbrugslod, m.v.), eller 01 (beboelse), for så vidt angår ejendomme med karakter af landbrug eller gartneri."
    },
    {
      "provision_ref": "6:20",
      "chapter": "6",
      "section": "20",
      "content": "§ 20. Der betales et gebyr per udstedt mærkat og dermed per sprøjte, der er godkendt ved syn. Dette gebyr skal dække Miljøstyrelsens omkostninger ved administration og tilsyn efter bekendtgørelsen. Gebyret betales i forbindelse med at synsvirksomheden afgiver bestilling på mærkater via Miljøsty­relsens IT system for syn af sprøjter. Stk. 2. Gebyret er på kr. 179,00. Gebyret reguleres årligt pr. 1. januar på grundlag af det seneste offentliggjorte pris- og lønindeks i Økonomisk-Administrativ Vejledning fra Finansministeriet. Den aktuelle gebyrsats offentliggøres på Miljøstyrelsens hjem­meside www.mst.dk. Den første regulering finder sted den 1. januar 2015. Stk. 3. Betales gebyr efter stk. 1 ikke rettidigt, betales renter herfor efter reglerne i § 88, stk. 2, 2. og 3. pkt., i lov om miljøbeskyttelse. Stk. 4. Gebyrerne er tillagt udpantningsret."
    },
    {
      "provision_ref": "6:21",
      "chapter": "6",
      "section": "21",
      "content": "§ 21. Sprøjteejerne og synsvirksomhederne skal stille alt personale og materiale til rådighed for myndighederne eller de personer, myndighederne har bemyndiget hertil, i forbindelse med deres varetagelse af opgaver efter bekendtgørelsen."
    },
    {
      "provision_ref": "6:22",
      "chapter": "6",
      "section": "22",
      "content": "§ 22. Miljøstyrelsen kan i ganske særlige tilfælde dispensere fra bekendtgørelsens regler."
    },
    {
      "provision_ref": "6:23",
      "chapter": "6",
      "section": "23",
      "content": "§ 23. Afgørelser truffet af synsvirksomhederne kan indbringes for Miljøstyrelsen. Stk. 2. Klagefristen er 4 uger fra den dag, afgørelsen blev meddelt. Stk. 3. En afgørelse skal efterkommes, uanset at der er indgivet klage over afgørelsen. Stk. 4. Miljøstyrelsens og NaturErhvervstyrelsens afgørelser efter bekendtgørelsen kan ikke indbringes for anden administrativ myndighed."
    },
    {
      "provision_ref": "7:24",
      "chapter": "7",
      "section": "24",
      "content": "§ 24. Medmindre højere straf er forskyldt efter anden lovgivning, straffes med bøde 1) den sprøjteejer, der anvender eller får anvendt en sprøjte, der ikke er synet, til udbringning af pesticider, jf. § 4, 2) den sprøjteejer, som anvender sprøjteudstyr, der ikke overholder reglerne i § 5, stk. 2 eller 3) den, som udsteder et certifikat om godkendelse af et konkret sprøjteudstyr, uden at udstyret overholder reglerne i bekendtgørelsen, jf. § 18. Stk. 2. Der kan pålægges selskaber m.v. (juridiske personer) strafansvar efter reglerne i straf­felovens 5. kapitel. Stk. 3. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på menneskers eller husdyrs liv eller sundhed eller fremkaldt fare derfor, 2) voldt skade på miljøet eller fremkaldt fare derfor eller 3) opnået eller tilsigtet en økonomisk fordel, herunder ved besparelser, for den pågældende selv eller andre."
    },
    {
      "provision_ref": "8:25",
      "chapter": "8",
      "section": "25",
      "content": "§ 25. Bekendtgørelsen træder i kraft den 1. januar 2014, jf. dog stk. 3. Stk. 2. Bekendtgørelse nr. 1220 af 15. december 2011 om syn af sprøjteudstyr ophæves. Stk. 3. Kravet om en gyldig ansvarsforsikring, jf. § 7, stk. 7, finder anvendelse fra og med 1. marts 2014 for synsvirksomheder, der inden denne bekendtgørelses ikrafttræden allerede er godkendt til syn af sprøjteudstyr."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse fastsætter regler om regelmæssigt syn af pesticidudbringningsudstyr (sprøjteudstyr), jf. § 2.",
      "valid_from": "2013-12-13",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Bekendtgørelsen finder, med de undtagelser, der fremgår af stk. 2, anvendelse på sprøjteudstyr i professionelt brug, jf. § 3, nr. 4 og 5. Stk. 2. Følgende sprøjter er ikke omfattet af bekendtgørelsen: 1) Sprøjter med en tank med et volumen på 25 liter eller der­under. 2) Sprøjter, der er beregnet til at blive båret på ryggen. 3) Skovningsmaskiner, hvorpå der er påmonteret pesticidsprøjter.",
      "valid_from": "2013-12-13",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. I denne bekendtgørelse forstås ved: 1) Brugsanvisning: Anvisning for den rette brug af sprøjten, ydelsestabeller og andet ma­te­riale, som fabrikanten af sprøjten for at sikre den rette brug af sprøjten, herunder miljømæssig optimal brug, har stillet til rådighed for sprøjtens bruger. 2) Syn: Gennemgang af en sprøjte, som beskrevet i Miljøstyrelsens vejledning om syn af sprøjter, med henblik på at sikre, at den overholder kravene i § 5 og bilag 1. 3) Pesticid: Et plantebeskyttelsesmiddel som defineret i lov om kemikalier § 33, 1. pkt. 4) Professionel brug: Brug af sprøjteudstyr af enhver person, der anvender pesticider i forbindelse med sine erhvervsmæssige aktiviteter, herunder sprøjteførere, teknikere, arbejdsgivere og selvstændige i landbrugssektoren og andre sektorer. 5) Sprøjteudstyr: Ethvert apparat, der specifikt er beregnet til udbringning af pesticider, med det tilbehør, som er nødvendigt for, at apparatet fungerer effektivt, f.eks. dyser, manometre, filtre og sigter samt udstyr til rengøring af tankene. 6) Horisontale bomsprøjter (marksprøjter): Sprøjte, der anvendes til udbringning af pesticider langs en bom eller i bånd, der genererer en sprøjtetåge, der generelt er rettet nedad. 7) Vertikale bomsprøjter, luftassisterede sprøjter (tågesprøjter) og lignende: Sprøjte til udbringning af pesticider på buske og træer så som frugttræer, hvor udbringningen hovedsagelig sker sidelæns og/eller opad. 8) Fastmonterede og semi-mobile sprøjter: Fastmonterede sprøjter er sprøjter, der primært anvendes i planteproduktion i væksthuse og hvor pumpen/tanken og/eller bom eller anden anordning med dyser er fikseret. Semi-mobile sprøjter er sprøjter, der primært anvendes i planteproduktion i væksthuse, og hvor pumpen/tanken og bom eller anden anordning med dyser er bevægelige. 9) Synsrapport: Synsrapporten svarer til det certifikat, som er omtalt i Europa-Parlamentets og Rådets direktiv 2009/128/EF art. 8 og dokumenterer, hvorvidt en sprøjte lever op til kravene i § 5 og bilag 1 i nærværende bekendtgørelse. Synsrapporten angiver bl.a. identiteten på sprøjteejeren, identifikationsoplysninger for sprøjten i form af serienummeret, sprøjtetypen, tidspunktet for synet og hvorvidt sprøjten er godkendt ved syn eller ej. 10) Mærkat: Miljøstyrelsens klistermærke med identifikationsnummer og angivelse af frist for næste lovpligtige syn. 11) Ejeren af sprøjteudstyr: omfatter i denne bekendtgørelse også den ejer eller forpagter af en landbrugsbedrift, som anvender eller får anvendt lånt eller lejet sprøjteudstyr i sin bedrift.",
      "valid_from": "2013-12-13",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Ejeren af sprøjteudstyret er ansvarlig for, at professionel udbringning af pesticider kun sker ved hjælp af sprøjteudstyr, der er godkendt ved syn efter nedenstående frister og efter reglerne i denne bekendtgørelse. Stk. 2. Alt sprøjteudstyr, der er indkøbt til eller har været anvendt på en virksomhed eller i en kommune forud for den 26. november 2016, må ikke anvendes efter den 26. november 2016, medmindre det er godkendt ved syn, jf. dog stk. 3 om nyt sprøjteudstyr. Stk. 3. Sprøjteudstyr, indkøbt som nyt udstyr efter 31. december 2013, skal gennemgås og godkendes ved syn inden 5 år efter anskaffelsen og derefter mindst hvert 3. år for fortsat at måtte anvendes. Stk. 4. Sprøjteudstyr, jf. § 3, nr. 6 og 7, der er indkøbt til eller har været anvendt på en virksomhed eller i en kommune, hvis CVR-nummer ender på 0, 1 eller 2, forud for den 26. november 2014, skal synes inden den 26. november 2014, medmindre sprøjten planlægges taget ud af brug forud for den 26. november 2016. Stk. 5. Sprøjteudstyr, jf. § 3, nr. 6 og 7, der er indkøbt til eller har været anvendt på en virksomhed eller i en kommune, hvis CVR-nummer ender på 3, 4, 5 eller 6, forud for den 26. november 2015, skal synes inden den 26. november 2015, medmindre sprøjten planlægges taget ud af brug forud for den 26. november 2016. Stk. 6. Sprøjteudstyr, jf. § 3, nr. 6 og 7, der er indkøbt til eller har været anvendt på en virksomhed eller i en kommune, hvis CVR-nummer ender på 7, 8 eller 9, forud for den 26. november 2016, skal synes inden den 26. november 2016, medmindre sprøjten planlægges taget ud af brug forinden dette tidspunkt. Stk. 7. Sprøjteudstyr i form af fastmonterede og semi-mobile sprøjter, jf. § 3, nr. 8, der er indkøbt til eller har været anvendt på en virksomhed eller i en kommune forud for den 26. november 2016, skal synes inden den 26. november 2016, medmindre sprøjten planlægges taget ud af brug forinden dette tidspunkt. Stk. 8. Sprøjteudstyret skal indtil 2020 gennemgås og godkendes ved syn senest 5 år efter første syn, jf. stk. 4-7, og derefter mindst hvert 3. år for fortsat at måtte anvendes. Stk. 9. Miljøstyrelsen anerkender syn af sprøjter foretaget i andre EØS-lande eller i tredjelande, som EU har indgået aftale med herom, når synet er udført efter de retningslinjer som fremgår af direktiv 2009/128/EF, og synet kan dokumenteres ved fremvisning af certifikat eller lignende. Stk. 10. Brugt sprøjteudstyr indkøbt efter den 31. december 2013 fra andre EØS-lande eller fra tredjelande, som EU har indgået aftale med herom, skal indtil 2020 synes og godkendes senest 5 år fra seneste synsdato, og derefter mindst hvert tredje år, hvis det inden importen til Danmark har gennemgået et syn, udført efter de retningslinjer som fremgår af direktiv 2009/128/EF, og synet kan dokumenteres ved fremvisning af certifikat eller lignende.",
      "valid_from": "2013-12-13",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Ejeren af sprøjteudstyr skal tillige foretage eller lade foretage regelmæssig kalibrering og teknisk kontrol, jf. stk. 2, af sprøjteudstyr. Stk. 2. Sprøjteudstyr skal til enhver tid være i en sådan tilstand, at det kan 1) fyldes og tømmes sikkert, let og fuldstændigt uden udsivning af pesticider, 2) renses let, men grundigt, 3) håndteres sikkert, 4) sikre præcis dosering og udbringning, 5) kontrolleres og standses omgående fra sprøjteførerens sæde og 6) tilpasses enkelt, nøjagtigt og reproducerbart.",
      "valid_from": "2013-12-13",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Syn af sprøjteudstyr skal udføres af en synsvirksomhed, der er godkendt af Miljøstyrelsen.",
      "valid_from": "2013-12-13",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Miljøstyrelsen godkender synsvirksomheder efter ansøgning i henhold til de anvisninger, der fremgår af styrelsens hjemmeside. Stk. 2. Ansøgning om godkendelse som synsvirksomhed skal indgives på et særligt skema, som kan findes på Miljøstyrelsens hjemmeside. Efter udfyldning af skemaet sender ansøger dette til Miljø­sty­relsen. Stk. 3. Ansøgningen skal blandt andet indeholde oplysning om virksomhedens navn, adresse, telefonnum­mer, CVR-nummer, selskabsform og adresser på alle virksomhedens synsadresser (P-numre), jf. ansøgningsskemaets anvisninger. Stk. 4. Ansøgningen skal vedlægges dokumentation for, at virksomheden omfatter mindst en person med den nødvendige uddannelse, jf. § 8. Stk. 5. Ansøgningen skal yderligere vedlægges en liste over det påkrævede udstyr, jf. bilag 2, som virk­som­heden allerede er i besiddelse af eller har adgang til, eller en konkret investeringsplan, der skal omfatte re­levant udstyr, som virksomheden ikke allerede besidder eller har adgang til, til at efterprøve sprøjteudstyrs funktion m.v. i overens­stem­melse med § 5 og bilag 1 og 2. Efter godkendelse, skal synsvirksomheden inden 6 måneder fremsende dokumentation til Miljøstyrelsen for at have foretaget investeringerne beskrevet i investeringsplanen. Stk. 6. Synsvirksomheden skal være i besiddelse af IT-kommunikationsudstyr, der muliggør anvendelse af de af Miljøstyrelsen krævede IT systemer, og udstyr som muliggør elektronisk arkivering og fremsendelse af synsrapporter m.v. Stk. 7. Synsvirksomheden skal have en gyldig ansvarsforsikring, der omfatter syn af sprøjter.",
      "valid_from": "2013-12-13",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Virksomheder, der udfører syn, skal have mindst én person ansat med ud­dannelse som ma­skin­ingeniør, smed, landbrugsmaskinmekaniker, mekaniker, eller med anden tilsvarende uddannelse, eller med dokumenteret praktisk erfaring, som sætter den pågældende i stand til at vurdere sprøjters tekniske tilstand og deres evne til at udbringe pesticider i overensstemmelse med brugs­anvisningen for den pågældende sprøjte. Stk. 2. En synsvirksomhed må, med de undtagelser, som fremgår af stk. 3-5, ikke udføre syn af sprøjter for en virksomhed, der tilhører samme juridiske enhed som synsvirksomheden, jf. definitionen af juridisk enhed i lov om Det Centrale Virksomhedsregister. Stk. 3. Virksomheder, som forhandler nye eller brugte sprøjter, kan udføre syn af disse sprøjter. Stk. 4. Virksomheder med et anseeligt antal sprøjter, f.eks. gartnerier og planteskoler, kan søge godkendelse som synsvirksomhed, jf. § 7, også for virksomhedens eget sprøjteudstyr. Stk. 5. Forsvaret kan opnå godkendelse som synsvirksomhed for eget sprøjteudstyr.",
      "valid_from": "2013-12-13",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Alle personer, der udfører syn af sprøjteudstyr, skal have gennemgået et kursus i gennemførel­se af syn af sprøjteudstyr. Dermed erhverver personerne ret til at gennemføre syn af de på kursusbeviset nærmere specificerede kategorier af sprøjter, jf. § 3, stk. 6, 7 og 8. Stk. 2. Bestået eksamen efter gennemført kursus giver personen ret til at udføre syn af sprøjter på en synsvirksomhed for en periode på 5 år. Miljøstyrelsen kan dog i denne periode indkalde til et obligatorisk opfølgningskursus, for eksempel hvis der er kommet nye standarder for syn af sprøjter, som uddannet synspersonale skal undervises i. Stk. 3. Et kursus for mark- og tågesprøjter skal omfatte emnerne i bilag 3. Stk. 4. Udbudte kurser skal være godkendt af Miljøstyrelsen.",
      "valid_from": "2013-12-13",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Miljøstyrelsen behandler ansøgninger om godkendelse hurtigst muligt. Stk. 2. Miljøstyrelsen træffer afgørelse inden 3 måneder efter modtagelse af en fuldt dokumenteret ansøgning. Begrundelsen for afgørelsen meddeles ansøgeren. Stk. 3. Fristen kan forlænges med én måned, hvis sagens kompleksitet berettiger det. Miljøstyrelsen begrunder forlængelsen og dens varighed, og giver ansøgeren meddelelse herom inden udløbet af fristen i stk. 2. Stk. 4. Selvom Miljøstyrelsen ikke har meddelt ansøgeren afgørelsen inden udløbet af fristerne efter stk. 2 eller 3, kan ansøgningen ikke anses for imødekommet. Stk. 5. Afslag på ansøgning om godkendelse eller manglende afgørelse om godkendelse inden for den fastsatte tid kan ikke påklages til anden administrativ myndighed.",
      "valid_from": "2013-12-13",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Inden én måned efter, at Miljøstyrelsen har modtaget en ansøgning om godkendelse, sender styrelsen en kvittering til ansøgeren. Styrelsen oplyser samtidig ansøgeren om eventuelle mang­len­de dokumenter.",
      "valid_from": "2013-12-13",
      "valid_to": null
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Godkendelse som synsvirksomhed kan nægtes eller tilbagekaldes, hvis 1) virksomheden eller virksomhedens ejer er eller bliver dømt for et strafbart forhold, der be­grun­der en nærliggende fare for misbrug af adgangen til at udøve synsvirksomhed, 2) virksomheden eller virksomhedens ejer har udvist en sådan adfærd, at der er grund til at antage, at virksomheden ikke vil blive drevet på forsvarlig måde, eller 3) virksomheden ikke opfylder kravene for at være godkendt som synsvirksomhed. Stk. 2. Miljøstyrelsen kan indhente oplysninger fra offentlige myndigheder samt anmode virk­som­heden om oplysninger med henblik på at vurdere, om der er grundlag for at give afslag eller tilbage­kalde en godkendelse.",
      "valid_from": "2013-12-13",
      "valid_to": null
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Synsvirksomheder skal oplyse deres kunder om: 1) at klage over synsvirksomhedens afgørelser kan indbringes for Miljøstyrelsen og dennes adresse, herunder e-mail adresse, og 2) brancheorganisationer eller lignende, som ved­kom­men­de er medlem af. Stk. 2. Hvis en kunde anmoder om det, skal synsvirksomheden oplyse om lovgivningen vedrørende synsvirksomhed vedrørende sprøjteudstyr, og om hvordan kunden kan blive bekendt med denne. Stk. 3. Oplysningerne skal gøres tilgængelige, før en aftale om syn indgås, eller, hvis der ikke indgås en skriftlig kontrakt, før leveringen af tjenesteydelsen. Synsvirksomheden bestemmer selv, hvordan og i hvilken form oplysningerne gives.",
      "valid_from": "2013-12-13",
      "valid_to": null
    },
    {
      "provision_ref": "4:14",
      "chapter": "4",
      "section": "14",
      "content": "§ 14. En udenlandsk virksomhed, der ønsker at etablere sig som synsvirksomhed i Dan­mark, skal følge reglerne i kapitel 3, med mindre der er tale om midlertidig eller lejlig­hedsvis synsvirksomhed, jf. § 15.",
      "valid_from": "2013-12-13",
      "valid_to": null
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Første gang en virksomhed, der er lovligt etableret som synsvirksomhed i andre EØS-lande eller i tredjelande, som EU har indgået aftale med om adgangen til udøvelse af lovregulerede er­hverv, agter midlertidigt og lejlighedsvis at udøve synsvirksomhed i Danmark, skal den forin­den skriftligt anmelde dette til Miljø­styrel­sen. Stk. 2. Med anmeldelsen skal følge: 1) Dokumentation for virksomhedens nationalitet. 2) Attest fra hjemlandets kompetente myndighed om, at virksomheden er lovligt etableret i et af de i stk. 1 nævnte lande, at den udøver virksomhed med syn af sprøjteudstyr i overensstemmelse med Euro­pa-Parlamentets og Rådets direktiv 2009/128/EF art. 8, og at det på tidspunktet for udstedelsen af attestationen ikke er forbudt virksomheden at udøve denne virksomhed, heller ikke midlertidigt. 3) Dokumentation for at medarbejdere i virksomheden besidder relevante erhvervsmæssige kvalifikationer vedrørende udførelse af syn af sprøjteudstyr. Stk. 3. Anmeldelsen skal fornyes én gang om året, og fornyelse er betinget af fortsat opfyldelse af kravene. Stk. 4. Virksomheden skal benytte Miljøstyrelsens IT system for syn af sprøjter ved udfyldning af synsrapporter, der tilgås via »BusinessInDenmark« på hjemmesiden virk.dk. Adgang hertil gives af Miljøstyrelsen efter at styrelsen har kontrolleret de oplysninger, der er afgivet af virksomheden i forbindelse med anmeldelsen.",
      "valid_from": "2013-12-13",
      "valid_to": null
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Virksomheder, der er lovligt etableret som synsvirksomhed i andre EØS-lande eller i tredjelande, som EU har indgået aftale med om adgangen til udøvelse af lovregulerede erhverv, og som midlertidigt og lejlighedsvis udfører synsvirksomhed i Danmark, skal udover de oplysninger, der er nævnt i § 13, oplyse deres kunder om 1) navnet og adressen på det offentlige register i hjemlandet, som den pågældende er optaget i, samt den pågældendes registreringsnummer eller tilsvarende identifikation i dette register, 2) navnet og adressen på hjemlandets kompetente myndighed og 3) registreringsnummeret, hvis den pågældende driver momspligtig virksomhed i etableringslandet.",
      "valid_from": "2013-12-13",
      "valid_to": null
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Inden syn af sprøjteudstyr skal dette være rengjort i overensstemmelse med brugsanvisningen for sprøjteudstyret og bekendtgørelse om påfyldning og vask m.v. af sprøjter til udbringning af plante­beskyt­telsesmidler. En synsvirksomhed kan afvise at gennemføre et syn af en sprøjte, hvis denne vurderes ikke at være tilstrækkelig rengjort. Stk. 2. Synet af sprøjten skal gennemføres inden døre i et lokale uden afløb til kloak eller på en plads, som opfylder kravene til indretning og drift af vaskepladser til pesticidud­bringningsudstyr, jf. bekendtgørelse om påfyldning og vask m.v. af sprøjter til udbringning af plantebeskyttelsesmidler. Synet kan tillige finde sted på det areal eller i det væksthus, hvor sprøjten anvendes til at udbringe pesticider. Stk. 3. Ved syn af en sprøjte skal de i bilag 1 nævnte forhold undersøges og vurderes i henhold til Miljøstyrelsens vejledning, og alle test- og synsresultater skal anføres i synsrapporten. Stk. 4. Når sprøjteudstyret bringes til syn udenfor ejerens egen matrikel, skal sprøjteudstyret være påfyldt tilstrækkelig vand til at gennemføre synet. Vandet skal opsamles, påfyldes sprøjteudstyret og hjemtages med dette. Stk. 5. Synsrapporten skal downloades fra og udfyldes i Miljøstyrelsens IT system for syn af sprøj­ter, og alle test- og synsresultater affattes i henhold til Miljøstyrelsens retningslinjer og indtastes i forbindelse med gennemførelsen af synet. Kan on-line opkobling ikke opnås, skal indtastninger, der gennemføres off-line, senest 7 dage efter gennemført syn synkro­nise­res med Miljøstyrelsens IT system. Stk. 6. Synsvirksomheder skal, medmindre der ikke er adgang til systemet på grund af en teknisk fejl hos myndigheden, anmelde ethvert syn af en sprøjte i kalendersystemet i Miljøstyrel­sens IT system senest dagen før synet gennemføres.",
      "valid_from": "2013-12-13",
      "valid_to": null
    },
    {
      "provision_ref": "5:18",
      "chapter": "5",
      "section": "18",
      "content": "§ 18. Efter færdiggjort syn underskriver synsvirksomheden synsrapporten, jf. § 17, stk. 5, og udleverer denne til sprøjteejeren. Hvis sprøjten overholder kravene i § 5 og bilag 1, anbringer synsvirksomheden en mærkat på den synede sprøjte. På mærkaten og synsrapporten angives fristen for næste syn. Stk. 2. Sprøjteejeren skal opbevare og på forlangende kunne forevise synsrapporten og den synede sprøjte for tilsynsmyndigheden, eller den tilsynsmyndigheden måtte have bemyndiget til at bistå sig med tilsynet, frem til næste syn. Stk. 3. Hvis sprøjten ikke kan godkendes, jf. stk. 1, skal det fremgå af synsrapporten, hvilke fejl sprøjten er behæftet med, og som skal udbedres, inden sprøjten kan godkendes.",
      "valid_from": "2013-12-13",
      "valid_to": null
    },
    {
      "provision_ref": "6:19",
      "chapter": "6",
      "section": "19",
      "content": "§ 19. Miljøstyrelsen fører tilsyn med synsvirksomheder og uddannelsessteder i Danmark. Tilsynet består af et administrativt tilsyn, herunder kontrol af indberettede synsrapporter, vurdering af klagesager og anmeldelser m.v. Tilsynet består endvidere af et praktisk tilsyn i form af kontrolbesøg hos synsvirksomheder, herunder tilsyn med synsvirksomhedernes faciliteter og udstyr og kontrol af, at synede sprøjter er synet i henhold til reglerne. Stk. 2. Miljøstyrelsen kan bemyndige en privat virksomhed eller institution til at varetage dele af tilsynet, jf. stk. 1, og den private virksomhed eller institution skal i den forbindelse mod fremvisning af behørig legitimation have adgang til syns­virksomheders ejendomme og lokaliteter uden retskendelse. Stk. 3. Miljøstyrelsen kan ændre et synsresultat for en sprøjte, såfremt synet grundet fejl har fået et forkert udfald. Stk. 4. Miljøstyrelsen fører tilsyn med, at kun sprøjter, der har været underkastet syn som angivet i § 4, anvendes til udbringning af pesticider og at der foretages en regelmæssig kalibrering og teknisk kontrol af sprøjteudstyr som angivet i § 5, stk. 1. NaturErhvervstyrelsen fører dog tilsynet på jordbrug. Stk. 5. Ved jordbrug i stk. 4 forstås de jordbrugsbedrifter, der er omfattet af SKAT's benyttelses­kode 05 (landbrug, bebygget), 06 (særskilt vurderet skov og plantage), 07 (frugtplantage, gartneri og planteskole), 17 (ubebygget landbrugslod, m.v.), eller 01 (beboelse), for så vidt angår ejendomme med karakter af landbrug eller gartneri.",
      "valid_from": "2013-12-13",
      "valid_to": null
    },
    {
      "provision_ref": "6:20",
      "chapter": "6",
      "section": "20",
      "content": "§ 20. Der betales et gebyr per udstedt mærkat og dermed per sprøjte, der er godkendt ved syn. Dette gebyr skal dække Miljøstyrelsens omkostninger ved administration og tilsyn efter bekendtgørelsen. Gebyret betales i forbindelse med at synsvirksomheden afgiver bestilling på mærkater via Miljøsty­relsens IT system for syn af sprøjter. Stk. 2. Gebyret er på kr. 179,00. Gebyret reguleres årligt pr. 1. januar på grundlag af det seneste offentliggjorte pris- og lønindeks i Økonomisk-Administrativ Vejledning fra Finansministeriet. Den aktuelle gebyrsats offentliggøres på Miljøstyrelsens hjem­meside www.mst.dk. Den første regulering finder sted den 1. januar 2015. Stk. 3. Betales gebyr efter stk. 1 ikke rettidigt, betales renter herfor efter reglerne i § 88, stk. 2, 2. og 3. pkt., i lov om miljøbeskyttelse. Stk. 4. Gebyrerne er tillagt udpantningsret.",
      "valid_from": "2013-12-13",
      "valid_to": null
    },
    {
      "provision_ref": "6:21",
      "chapter": "6",
      "section": "21",
      "content": "§ 21. Sprøjteejerne og synsvirksomhederne skal stille alt personale og materiale til rådighed for myndighederne eller de personer, myndighederne har bemyndiget hertil, i forbindelse med deres varetagelse af opgaver efter bekendtgørelsen.",
      "valid_from": "2013-12-13",
      "valid_to": null
    },
    {
      "provision_ref": "6:22",
      "chapter": "6",
      "section": "22",
      "content": "§ 22. Miljøstyrelsen kan i ganske særlige tilfælde dispensere fra bekendtgørelsens regler.",
      "valid_from": "2013-12-13",
      "valid_to": null
    },
    {
      "provision_ref": "6:23",
      "chapter": "6",
      "section": "23",
      "content": "§ 23. Afgørelser truffet af synsvirksomhederne kan indbringes for Miljøstyrelsen. Stk. 2. Klagefristen er 4 uger fra den dag, afgørelsen blev meddelt. Stk. 3. En afgørelse skal efterkommes, uanset at der er indgivet klage over afgørelsen. Stk. 4. Miljøstyrelsens og NaturErhvervstyrelsens afgørelser efter bekendtgørelsen kan ikke indbringes for anden administrativ myndighed.",
      "valid_from": "2013-12-13",
      "valid_to": null
    },
    {
      "provision_ref": "7:24",
      "chapter": "7",
      "section": "24",
      "content": "§ 24. Medmindre højere straf er forskyldt efter anden lovgivning, straffes med bøde 1) den sprøjteejer, der anvender eller får anvendt en sprøjte, der ikke er synet, til udbringning af pesticider, jf. § 4, 2) den sprøjteejer, som anvender sprøjteudstyr, der ikke overholder reglerne i § 5, stk. 2 eller 3) den, som udsteder et certifikat om godkendelse af et konkret sprøjteudstyr, uden at udstyret overholder reglerne i bekendtgørelsen, jf. § 18. Stk. 2. Der kan pålægges selskaber m.v. (juridiske personer) strafansvar efter reglerne i straf­felovens 5. kapitel. Stk. 3. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på menneskers eller husdyrs liv eller sundhed eller fremkaldt fare derfor, 2) voldt skade på miljøet eller fremkaldt fare derfor eller 3) opnået eller tilsigtet en økonomisk fordel, herunder ved besparelser, for den pågældende selv eller andre.",
      "valid_from": "2013-12-13",
      "valid_to": null
    },
    {
      "provision_ref": "8:25",
      "chapter": "8",
      "section": "25",
      "content": "§ 25. Bekendtgørelsen træder i kraft den 1. januar 2014, jf. dog stk. 3. Stk. 2. Bekendtgørelse nr. 1220 af 15. december 2011 om syn af sprøjteudstyr ophæves. Stk. 3. Kravet om en gyldig ansvarsforsikring, jf. § 7, stk. 7, finder anvendelse fra og med 1. marts 2014 for synsvirksomheder, der inden denne bekendtgørelses ikrafttræden allerede er godkendt til syn af sprøjteudstyr.",
      "valid_from": "2013-12-13",
      "valid_to": null
    }
  ],
  "definitions": []
}
