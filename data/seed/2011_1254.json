{
  "id": "2011:1254",
  "type": "statute",
  "title": "Bekendtgørelse om betaling for plantesundhedskontrol m.m.",
  "short_name": "BEK H#LOKDOK04",
  "status": "in_force",
  "issued_date": "2011-12-13",
  "url": "https://www.retsinformation.dk/eli/lta/2011/1254/xml",
  "description": "Retsinformation source. DocumentId=AH004440; AccessionNumber=B20110125405; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Virksomheder, der er registreret efter bekendtgørelse om planter skal betale registreringsgebyr som fastsat i bilag 1, nr. 1. Stk. 2. Virksomheder, der er registeret efter bekendtgørelse om udførelse af planter og planteprodukter skal betale registreringsgebyr som fastsat i bilag 2, nr. 1. Stk. 3. Importører, der er registreret efter bekendtgørelse om indførsel af planter og planteprodukter m.m. skal betale registreringsgebyrer som fastsat i bilag 3, nr. 1."
    },
    {
      "provision_ref": "2",
      "section": "2",
      "content": "§ 2. Uanset bestemmelserne i § 1 skal en registreret virksomhed, der har betalt registreringsgebyr og som omregistreres i forbindelse med ejerskifte, ikke betale dette gebyr på ny."
    },
    {
      "provision_ref": "3",
      "section": "3",
      "content": "§ 3. Virksomheder der kun er registreret en del af året kan ikke kræve tilbagebetaling eller afkortning af det årlige registreringsgebyr."
    },
    {
      "provision_ref": "4",
      "section": "4",
      "content": "§ 4. Til dækning af NaturErhvervstyrelsens omkostninger ved administration og kontrol i henhold til bekendtgørelse om planter betales gebyrer som fastsat i bilag 1, nr. 2. Stk. 2. Til dækning af NaturErhvervstyrelsens omkostninger ved jordprøvetagning og analyse m.v. med henblik på begrænsning af restriktioner pålagt efter bekendtgørelse om bekæmpelse af kartoffelcystenematoder, betales gebyrer som fastsat i bilag 1, nr. 2."
    },
    {
      "provision_ref": "5",
      "section": "5",
      "content": "§ 5. Til dækning af NaturErhvervstyrelsens omkostninger ved administration og kontrol i henhold til bekendtgørelse om planter og bekendtgørelse om udførsel af planter og planteprodukter m.m. betales gebyrer som fastsat i bilag 2."
    },
    {
      "provision_ref": "6",
      "section": "6",
      "content": "§ 6. For kontrol og udstedelse af EU-informationsdokument, plantesundheds- eller reeksportcertifikat ved udførsel af planter og planteprodukter, jf. dog § 7, og for kontrol og udstedelse af kontrolattest for friske frugter og grøntsager betales gebyr som fastsat i bilag 2, nr. 2, hvis forsendelsen er anmeldt skriftligt samme dag senest kl. 9:00 til inspektion senest kl. 16:00 og ekspeditionen kan afsluttes inden kl. 17:00. Stk. 2. Er forsendelsen ikke endeligt sammensat, mærket og klar til kontrol senest kl. 16:00 og kan ekspeditionen ikke afsluttes inden kl. 17:00 betales forhøjet gebyr, jf. bilag 2 nr. 2. Forhøjet gebyr betales endvidere for kontrol og udstedelse af certifikater og kontrolattester for forsendelser anmeldt på hverdage til inspektion på hverdage mellem kl. 17:00 og kl. 8:00 samt på lørdage, søndage og helligdage samt grundlovsdag, juleaftensdag og nytårsaftensdag. Stk. 3. For forsegling og mærkning af forsendelser under kontrolbesøg faktureres for NaturErhvervstyrelsens tidsforbrug med tillægsgebyr jf. bilag 2, nr. 2b, hvis tidsforbruget inkl. partikontrol strækker sig ud over 1 time. Stk. 4. Hvis NaturErhvervstyrelsen ved bestillingen af EU- informationsdokument, plantesundheds- eller reeksportcertifikat vurderer, at der ikke er behov for at gennemføre fysisk partikontrol forud for udstedelse, betales der gebyr som fastsat i bilag 2, nr. 3 eller 4. Levering af EU-informationsdokument, plantesundheds- eller reeksportcertifikat på anden måde end ved afhentning eller ved almindelig postbefordring betales af virksomheden efter regning. Stk. 5. Ved annullering af bestilling af certifikat eller EU-informationsdokument inden certifikatet eller EU-informationsdokumentet er udstedt af NaturErhvervstyrelsen, men efter at NaturErhvervstyrelsen har iværksat administrativ sagsbehandling opkræves gebyr i henhold til bilag 2, nr. 3."
    },
    {
      "provision_ref": "7",
      "section": "7",
      "content": "§ 7. For administrative kontrol og udstedelse af EU- informationsdokument, plantesundheds- eller reeksportcertifikat ved udførsel af frø og vegetabilske konsumvarer m.v. betales gebyr som fastsat i bilag 2, nr. 3. Stk. 2. For NaturErhvervstyrelsens tidsforbrug til vurdering af den fremsendte dokumentation, samt udfærdigelse af dokument eller certifikat udover ½ time, betales tillægsgebyr jf. bilag 2, nr. 3 c. Stk. 3. Bestillinger på plantesundhedscertifikater for frø og konsumvarer, der skal udføres, kan mod betaling af et tillæg til certifikatgebyret behandles forud for tidligere modtagne bestillinger. I hastende tilfælde betales et tillæg på 50 pct af certifikatgebyret. I meget hastende tilfælde betales tillige et tillæg på 400 kr. jf. § 1, stk. 6, i lov om frø, kartofler og planter. Stk. 4. Levering af EU-informationsdokument, plantesundheds- eller reeksportcertifikat på anden måde end ved afhentning eller ved almindelig postbefordring betales af virksomheden efter regning. Stk. 5. Ved annullering af bestilling af certifikat eller EU-informationsdokument inden certifikatet eller EU-informationsdokumentet er udstedt af NaturErhvervstyrelsen, men efter at NaturErhvervstyrelsen har iværksat sagsbehandling, opkræves gebyr efter bestemmelserne i § 6, jf. bilag 2, nr. 2."
    },
    {
      "provision_ref": "8",
      "section": "8",
      "content": "§ 8. Hvis NaturErhvervstyrelsen vurderer, at der er behov for at gennemføre fysisk partikontrol forud for udstedelse af plantesundhedscerfifikat betales gebyr efter bestemmelserne i § 6, jf. bilag 2, nr. 2."
    },
    {
      "provision_ref": "9",
      "section": "9",
      "content": "§ 9. NaturErhvervstyrelsen kan tilbyde registrerede virksomheder, at indgå en »tilstedeværelsesaftale« i forbindelse med kontrol og udstedelse af plantesundheds- eller reeksportcertifikat. Stk. 2. Virksomhedens anmodning om tilbud på en tilstedeværelsesaftale skal indeholde oplysninger om den ønskede tilstedeværelsestid pr. dag og antal tilstedeværelsesdage pr. uge eller måned. Tidsrummet skal udgøre min. 1 sammenhængende time og som udgangspunkt være placeret inden for normal arbejdstid. Anmodningen skal endvidere indeholde oplysninger om typen af frø, vegetabilske konsumvarer eller planteprodukt m.v., der forventes eksporteret, det forventede antal partier heraf samt modtagerland(e). Stk. 3. NaturErhvervstyrelsen afgiver på baggrund af virksomhedens oplysninger tilbud på en fast pris og det antal certifikater, der kan forventes udstedt under tilstedeværelsestiden. Indgås der aftale på baggrund af tilbuddet, betaler virksomheden ikke de i bilag 2, fastsatte gebyrer for certifikater m.v. der udstedes i løbet af tilstedeværelsestiden, og virksomheden kan ikke rekvirere hastebehandling efter § 7, stk. 3. Stk. 4. Aftale om kontrol på virksomheden tilsidesætter ikke NaturErhvervstyrelsens muligheder for at foretage fysisk kontrol efter bestemmelserne i bekendtgørelse om udførsel af planter og planteprodukter m.m."
    },
    {
      "provision_ref": "10",
      "section": "10",
      "content": "§ 10. Til dækning af NaturErhvervstyrelsens omkostninger ved administration og kontrol i henhold til bekendtgørelse om indførsel af planter og planteprodukter m.m. betales gebyrer som fastsat i bilag 3. Stk. 2. For dokumentkontrol, identitetskontrol og plantesundhedskontrol ved indførsel på hverdage mellem kl. 17.00 og kl. 7.00 samt på lørdage, søndage og helligdage samt grundlovsdag, juleaftensdag og nytårsaftensdag betales forhøjet gebyr som fastsat i bilag 3. Stk. 3. Ved forgæves kontrolbesøg opkræves basisgebyr som fastsat i bilag 3, nr. 4."
    },
    {
      "provision_ref": "11",
      "section": "11",
      "content": "§ 11. Gebyrer forfalder ved påkrav, og betaling skal ske senest 30 dage efter fakturaens dato. Stk. 2. Betales forfaldne gebyrer ikke rettidigt, skal der betales en årlig rente svarende til renten i henhold til rentelovens § 5. Den tillagte rente udgør dog mindst 50 kr. Stk. 3. For erindringsskrivelser betales et rykkergebyr på 100 kr."
    },
    {
      "provision_ref": "12",
      "section": "12",
      "content": "§ 12. Bekendtgørelsen træder i kraft den 1. januar 2012. Stk. 2. Bekendtgørelse nr. 449 af 16. maj 2011 om betaling for plantesundhedskontrol m.m. ophæves."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Virksomheder, der er registreret efter bekendtgørelse om planter skal betale registreringsgebyr som fastsat i bilag 1, nr. 1. Stk. 2. Virksomheder, der er registeret efter bekendtgørelse om udførelse af planter og planteprodukter skal betale registreringsgebyr som fastsat i bilag 2, nr. 1. Stk. 3. Importører, der er registreret efter bekendtgørelse om indførsel af planter og planteprodukter m.m. skal betale registreringsgebyrer som fastsat i bilag 3, nr. 1.",
      "valid_from": "2011-12-13",
      "valid_to": null
    },
    {
      "provision_ref": "2",
      "section": "2",
      "content": "§ 2. Uanset bestemmelserne i § 1 skal en registreret virksomhed, der har betalt registreringsgebyr og som omregistreres i forbindelse med ejerskifte, ikke betale dette gebyr på ny.",
      "valid_from": "2011-12-13",
      "valid_to": null
    },
    {
      "provision_ref": "3",
      "section": "3",
      "content": "§ 3. Virksomheder der kun er registreret en del af året kan ikke kræve tilbagebetaling eller afkortning af det årlige registreringsgebyr.",
      "valid_from": "2011-12-13",
      "valid_to": null
    },
    {
      "provision_ref": "4",
      "section": "4",
      "content": "§ 4. Til dækning af NaturErhvervstyrelsens omkostninger ved administration og kontrol i henhold til bekendtgørelse om planter betales gebyrer som fastsat i bilag 1, nr. 2. Stk. 2. Til dækning af NaturErhvervstyrelsens omkostninger ved jordprøvetagning og analyse m.v. med henblik på begrænsning af restriktioner pålagt efter bekendtgørelse om bekæmpelse af kartoffelcystenematoder, betales gebyrer som fastsat i bilag 1, nr. 2.",
      "valid_from": "2011-12-13",
      "valid_to": null
    },
    {
      "provision_ref": "5",
      "section": "5",
      "content": "§ 5. Til dækning af NaturErhvervstyrelsens omkostninger ved administration og kontrol i henhold til bekendtgørelse om planter og bekendtgørelse om udførsel af planter og planteprodukter m.m. betales gebyrer som fastsat i bilag 2.",
      "valid_from": "2011-12-13",
      "valid_to": null
    },
    {
      "provision_ref": "6",
      "section": "6",
      "content": "§ 6. For kontrol og udstedelse af EU-informationsdokument, plantesundheds- eller reeksportcertifikat ved udførsel af planter og planteprodukter, jf. dog § 7, og for kontrol og udstedelse af kontrolattest for friske frugter og grøntsager betales gebyr som fastsat i bilag 2, nr. 2, hvis forsendelsen er anmeldt skriftligt samme dag senest kl. 9:00 til inspektion senest kl. 16:00 og ekspeditionen kan afsluttes inden kl. 17:00. Stk. 2. Er forsendelsen ikke endeligt sammensat, mærket og klar til kontrol senest kl. 16:00 og kan ekspeditionen ikke afsluttes inden kl. 17:00 betales forhøjet gebyr, jf. bilag 2 nr. 2. Forhøjet gebyr betales endvidere for kontrol og udstedelse af certifikater og kontrolattester for forsendelser anmeldt på hverdage til inspektion på hverdage mellem kl. 17:00 og kl. 8:00 samt på lørdage, søndage og helligdage samt grundlovsdag, juleaftensdag og nytårsaftensdag. Stk. 3. For forsegling og mærkning af forsendelser under kontrolbesøg faktureres for NaturErhvervstyrelsens tidsforbrug med tillægsgebyr jf. bilag 2, nr. 2b, hvis tidsforbruget inkl. partikontrol strækker sig ud over 1 time. Stk. 4. Hvis NaturErhvervstyrelsen ved bestillingen af EU- informationsdokument, plantesundheds- eller reeksportcertifikat vurderer, at der ikke er behov for at gennemføre fysisk partikontrol forud for udstedelse, betales der gebyr som fastsat i bilag 2, nr. 3 eller 4. Levering af EU-informationsdokument, plantesundheds- eller reeksportcertifikat på anden måde end ved afhentning eller ved almindelig postbefordring betales af virksomheden efter regning. Stk. 5. Ved annullering af bestilling af certifikat eller EU-informationsdokument inden certifikatet eller EU-informationsdokumentet er udstedt af NaturErhvervstyrelsen, men efter at NaturErhvervstyrelsen har iværksat administrativ sagsbehandling opkræves gebyr i henhold til bilag 2, nr. 3.",
      "valid_from": "2011-12-13",
      "valid_to": null
    },
    {
      "provision_ref": "7",
      "section": "7",
      "content": "§ 7. For administrative kontrol og udstedelse af EU- informationsdokument, plantesundheds- eller reeksportcertifikat ved udførsel af frø og vegetabilske konsumvarer m.v. betales gebyr som fastsat i bilag 2, nr. 3. Stk. 2. For NaturErhvervstyrelsens tidsforbrug til vurdering af den fremsendte dokumentation, samt udfærdigelse af dokument eller certifikat udover ½ time, betales tillægsgebyr jf. bilag 2, nr. 3 c. Stk. 3. Bestillinger på plantesundhedscertifikater for frø og konsumvarer, der skal udføres, kan mod betaling af et tillæg til certifikatgebyret behandles forud for tidligere modtagne bestillinger. I hastende tilfælde betales et tillæg på 50 pct af certifikatgebyret. I meget hastende tilfælde betales tillige et tillæg på 400 kr. jf. § 1, stk. 6, i lov om frø, kartofler og planter. Stk. 4. Levering af EU-informationsdokument, plantesundheds- eller reeksportcertifikat på anden måde end ved afhentning eller ved almindelig postbefordring betales af virksomheden efter regning. Stk. 5. Ved annullering af bestilling af certifikat eller EU-informationsdokument inden certifikatet eller EU-informationsdokumentet er udstedt af NaturErhvervstyrelsen, men efter at NaturErhvervstyrelsen har iværksat sagsbehandling, opkræves gebyr efter bestemmelserne i § 6, jf. bilag 2, nr. 2.",
      "valid_from": "2011-12-13",
      "valid_to": null
    },
    {
      "provision_ref": "8",
      "section": "8",
      "content": "§ 8. Hvis NaturErhvervstyrelsen vurderer, at der er behov for at gennemføre fysisk partikontrol forud for udstedelse af plantesundhedscerfifikat betales gebyr efter bestemmelserne i § 6, jf. bilag 2, nr. 2.",
      "valid_from": "2011-12-13",
      "valid_to": null
    },
    {
      "provision_ref": "9",
      "section": "9",
      "content": "§ 9. NaturErhvervstyrelsen kan tilbyde registrerede virksomheder, at indgå en »tilstedeværelsesaftale« i forbindelse med kontrol og udstedelse af plantesundheds- eller reeksportcertifikat. Stk. 2. Virksomhedens anmodning om tilbud på en tilstedeværelsesaftale skal indeholde oplysninger om den ønskede tilstedeværelsestid pr. dag og antal tilstedeværelsesdage pr. uge eller måned. Tidsrummet skal udgøre min. 1 sammenhængende time og som udgangspunkt være placeret inden for normal arbejdstid. Anmodningen skal endvidere indeholde oplysninger om typen af frø, vegetabilske konsumvarer eller planteprodukt m.v., der forventes eksporteret, det forventede antal partier heraf samt modtagerland(e). Stk. 3. NaturErhvervstyrelsen afgiver på baggrund af virksomhedens oplysninger tilbud på en fast pris og det antal certifikater, der kan forventes udstedt under tilstedeværelsestiden. Indgås der aftale på baggrund af tilbuddet, betaler virksomheden ikke de i bilag 2, fastsatte gebyrer for certifikater m.v. der udstedes i løbet af tilstedeværelsestiden, og virksomheden kan ikke rekvirere hastebehandling efter § 7, stk. 3. Stk. 4. Aftale om kontrol på virksomheden tilsidesætter ikke NaturErhvervstyrelsens muligheder for at foretage fysisk kontrol efter bestemmelserne i bekendtgørelse om udførsel af planter og planteprodukter m.m.",
      "valid_from": "2011-12-13",
      "valid_to": null
    },
    {
      "provision_ref": "10",
      "section": "10",
      "content": "§ 10. Til dækning af NaturErhvervstyrelsens omkostninger ved administration og kontrol i henhold til bekendtgørelse om indførsel af planter og planteprodukter m.m. betales gebyrer som fastsat i bilag 3. Stk. 2. For dokumentkontrol, identitetskontrol og plantesundhedskontrol ved indførsel på hverdage mellem kl. 17.00 og kl. 7.00 samt på lørdage, søndage og helligdage samt grundlovsdag, juleaftensdag og nytårsaftensdag betales forhøjet gebyr som fastsat i bilag 3. Stk. 3. Ved forgæves kontrolbesøg opkræves basisgebyr som fastsat i bilag 3, nr. 4.",
      "valid_from": "2011-12-13",
      "valid_to": null
    },
    {
      "provision_ref": "11",
      "section": "11",
      "content": "§ 11. Gebyrer forfalder ved påkrav, og betaling skal ske senest 30 dage efter fakturaens dato. Stk. 2. Betales forfaldne gebyrer ikke rettidigt, skal der betales en årlig rente svarende til renten i henhold til rentelovens § 5. Den tillagte rente udgør dog mindst 50 kr. Stk. 3. For erindringsskrivelser betales et rykkergebyr på 100 kr.",
      "valid_from": "2011-12-13",
      "valid_to": null
    },
    {
      "provision_ref": "12",
      "section": "12",
      "content": "§ 12. Bekendtgørelsen træder i kraft den 1. januar 2012. Stk. 2. Bekendtgørelse nr. 449 af 16. maj 2011 om betaling for plantesundhedskontrol m.m. ophæves.",
      "valid_from": "2011-12-13",
      "valid_to": null
    }
  ],
  "definitions": []
}
