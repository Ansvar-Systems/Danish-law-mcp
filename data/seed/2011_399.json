{
  "id": "2011:399",
  "type": "statute",
  "title": "Bekendtgørelse om høringsprocedurer i forbindelse med markedsundersøgelser på markedet for elektroniske kommunikationsnet og -tjenester",
  "short_name": "BEK H#LOKDOK04",
  "status": "in_force",
  "issued_date": "2011-05-02",
  "url": "https://www.retsinformation.dk/eli/lta/2011/399/xml",
  "description": "Retsinformation source. DocumentId=BD000653; AccessionNumber=B20110039905; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Denne bekendtgørelse finder anvendelse på høringer i forbindelse med de markedsundersøgelser, som IT- og Telestyrelsen gennemfører i henhold til kapitel 13 og 14 samt § 50 i lov om elektroniske kommunikationsnet og -tjenester."
    },
    {
      "provision_ref": "2",
      "section": "2",
      "content": "§ 2. IT- og Telestyrelsen gennemfører to høringer af alle interesserede udbydere af offentlige elektroniske kommunikationsnet eller -tjenester, når styrelsen i forbindelse med en markedsundersøgelse agter at træffe en markedsafgørelse i henhold til §§ 41 eller 50 i lov om elektroniske kommunikationsnet og -tjenester, medmindre særlige forhold taler for alene at gennemføre én høring. Stk. 2. Høringerne som nævnt i stk. 1 omfatter IT- og Telestyrelsens udkast til markedsafgrænsning, markedsanalyse, SMP-udpegning og udkast til markedsafgørelse. Stk. 3. IT- og Telestyrelsen tilrettelægger den nærmere høringsprocedure for hver markedsundersøgelse. Stk. 4. Høringerne som nævnt i stk. 1 må ikke være kortere end tre uger, medmindre særlige forhold taler derfor. Den samlede høringsperiode for en markedsundersøgelse skal mindst være to måneder, medmindre særlige forhold taler derfor. Dette gælder uanset, om styrelsen foretager én eller flere høringer."
    },
    {
      "provision_ref": "3",
      "section": "3",
      "content": "§ 3. IT- og Telestyrelsen kan under ekstraordinære omstændigheder, hvor der er et påtrængende behov for en hurtig indsats for at sikre konkurrencen og beskytte forbrugernes interesser, fravige bestemmelserne i § 2. Stk. 2. Hvis bestemmelserne i § 2 er blevet fraveget, jf. stk. 1, skal IT- og Telestyrelsen umiddelbart efter at have truffet markedsafgørelsen gennemføre høring i overensstemmelse med bestemmelserne i § 2."
    },
    {
      "provision_ref": "4",
      "section": "4",
      "content": "§ 4. Hvis IT- og Telestyrelsen på baggrund af en beslutning truffet af Europa-Kommissionen i medfør af artikel 7, stk. 5, i Europa-Parlamentets og Rådets direktiv 2002/21/EF med senere ændringer udarbejder en ny markedsundersøgelse med et ændret udkast til markedsafgørelse, skal styrelsen gennemføre en ny høring af de interesserede parter i overensstemmelse med bestemmelserne i § 2."
    },
    {
      "provision_ref": "5",
      "section": "5",
      "content": "§ 5. IT- og Telestyrelsen inddrager Konkurrence- og Forbrugerstyrelsen i forbindelse med en markedsundersøgelse, hvor styrelsen finder det relevant eller hensigtsmæssigt. Stk. 2. I de tilfælde, hvor et marked enten er præget af effektiv konkurrence, eller hvor bestemmelserne i den almindelige konkurrencelovgivning vurderes at være tilstrækkelige til at løse det konkrete konkurrenceproblem, skal IT- og Telestyrelsen inddrage Konkurrence- og Forbrugerstyrelsen."
    },
    {
      "provision_ref": "6",
      "section": "6",
      "content": "§ 6. IT- og Telestyrelsen offentliggør alle igangværende høringer, jf. denne bekendtgørelses §§ 2-3, og resultater her­af ⁠samt styrelsens notifikationer efter artikel 7 og 7a i Europa-Parlamentets og Rådets direktiv 2002/21/EF med senere ændringer. Stk. 2. Oplysninger i IT- og Telestyrelsens udkast til afgørelser og i høringssvar kan uanset stk. 1 undtages fra offentliggørelse 1) i medfør af offentlighedslovens og forvaltningslovens regler om undtagelse af oplysninger fra aktindsigt, eller 2) hvis der gælder særlige regler om undtagelse fra offentliggørelse i lov om elektroniske kommunikationsnet og -tjenester eller regler fastsat i medfør heraf."
    },
    {
      "provision_ref": "7",
      "section": "7",
      "content": "§ 7. Bekendtgørelsen træder i kraft den 25. maj 2011. Stk. 2. Bekendtgørelse nr. 668 af 10. juli 2003 om høringsprocedurer og grænseoverskridende konfliktløsning på samtrafikområdet m.v. ophæves."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Denne bekendtgørelse finder anvendelse på høringer i forbindelse med de markedsundersøgelser, som IT- og Telestyrelsen gennemfører i henhold til kapitel 13 og 14 samt § 50 i lov om elektroniske kommunikationsnet og -tjenester.",
      "valid_from": "2011-05-02",
      "valid_to": null
    },
    {
      "provision_ref": "2",
      "section": "2",
      "content": "§ 2. IT- og Telestyrelsen gennemfører to høringer af alle interesserede udbydere af offentlige elektroniske kommunikationsnet eller -tjenester, når styrelsen i forbindelse med en markedsundersøgelse agter at træffe en markedsafgørelse i henhold til §§ 41 eller 50 i lov om elektroniske kommunikationsnet og -tjenester, medmindre særlige forhold taler for alene at gennemføre én høring. Stk. 2. Høringerne som nævnt i stk. 1 omfatter IT- og Telestyrelsens udkast til markedsafgrænsning, markedsanalyse, SMP-udpegning og udkast til markedsafgørelse. Stk. 3. IT- og Telestyrelsen tilrettelægger den nærmere høringsprocedure for hver markedsundersøgelse. Stk. 4. Høringerne som nævnt i stk. 1 må ikke være kortere end tre uger, medmindre særlige forhold taler derfor. Den samlede høringsperiode for en markedsundersøgelse skal mindst være to måneder, medmindre særlige forhold taler derfor. Dette gælder uanset, om styrelsen foretager én eller flere høringer.",
      "valid_from": "2011-05-02",
      "valid_to": null
    },
    {
      "provision_ref": "3",
      "section": "3",
      "content": "§ 3. IT- og Telestyrelsen kan under ekstraordinære omstændigheder, hvor der er et påtrængende behov for en hurtig indsats for at sikre konkurrencen og beskytte forbrugernes interesser, fravige bestemmelserne i § 2. Stk. 2. Hvis bestemmelserne i § 2 er blevet fraveget, jf. stk. 1, skal IT- og Telestyrelsen umiddelbart efter at have truffet markedsafgørelsen gennemføre høring i overensstemmelse med bestemmelserne i § 2.",
      "valid_from": "2011-05-02",
      "valid_to": null
    },
    {
      "provision_ref": "4",
      "section": "4",
      "content": "§ 4. Hvis IT- og Telestyrelsen på baggrund af en beslutning truffet af Europa-Kommissionen i medfør af artikel 7, stk. 5, i Europa-Parlamentets og Rådets direktiv 2002/21/EF med senere ændringer udarbejder en ny markedsundersøgelse med et ændret udkast til markedsafgørelse, skal styrelsen gennemføre en ny høring af de interesserede parter i overensstemmelse med bestemmelserne i § 2.",
      "valid_from": "2011-05-02",
      "valid_to": null
    },
    {
      "provision_ref": "5",
      "section": "5",
      "content": "§ 5. IT- og Telestyrelsen inddrager Konkurrence- og Forbrugerstyrelsen i forbindelse med en markedsundersøgelse, hvor styrelsen finder det relevant eller hensigtsmæssigt. Stk. 2. I de tilfælde, hvor et marked enten er præget af effektiv konkurrence, eller hvor bestemmelserne i den almindelige konkurrencelovgivning vurderes at være tilstrækkelige til at løse det konkrete konkurrenceproblem, skal IT- og Telestyrelsen inddrage Konkurrence- og Forbrugerstyrelsen.",
      "valid_from": "2011-05-02",
      "valid_to": null
    },
    {
      "provision_ref": "6",
      "section": "6",
      "content": "§ 6. IT- og Telestyrelsen offentliggør alle igangværende høringer, jf. denne bekendtgørelses §§ 2-3, og resultater her­af ⁠samt styrelsens notifikationer efter artikel 7 og 7a i Europa-Parlamentets og Rådets direktiv 2002/21/EF med senere ændringer. Stk. 2. Oplysninger i IT- og Telestyrelsens udkast til afgørelser og i høringssvar kan uanset stk. 1 undtages fra offentliggørelse 1) i medfør af offentlighedslovens og forvaltningslovens regler om undtagelse af oplysninger fra aktindsigt, eller 2) hvis der gælder særlige regler om undtagelse fra offentliggørelse i lov om elektroniske kommunikationsnet og -tjenester eller regler fastsat i medfør heraf.",
      "valid_from": "2011-05-02",
      "valid_to": null
    },
    {
      "provision_ref": "7",
      "section": "7",
      "content": "§ 7. Bekendtgørelsen træder i kraft den 25. maj 2011. Stk. 2. Bekendtgørelse nr. 668 af 10. juli 2003 om høringsprocedurer og grænseoverskridende konfliktløsning på samtrafikområdet m.v. ophæves.",
      "valid_from": "2011-05-02",
      "valid_to": null
    }
  ],
  "definitions": []
}
