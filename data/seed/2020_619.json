{
  "id": "2020:619",
  "type": "statute",
  "title": "Bekendtgørelse om ændring af bekendtgørelse om aflysning af prøver og andre midlertidige foranstaltninger i grundskolen, de gymnasiale uddannelser, gymnasiale fag i eux-forløb samt i almen voksenuddannelse som led i den gradvise og kontrollerede åbning af skoler og institutioner ved forebyggelsen og afhjælpningen i forbindelse med covid-19 (Sprogprøver i visse børnehaveklasser i grundskolen)",
  "short_name": "BEK Æ#LOKDOK05",
  "status": "in_force",
  "issued_date": "2020-05-12",
  "url": "https://www.retsinformation.dk/eli/lta/2020/619/xml",
  "description": "Retsinformation source. DocumentId=DA000258; AccessionNumber=B20200061905; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "12",
      "section": "12",
      "content": "§ 12. En elev, der på grund af foranstaltninger i medfør af § 22, stk. 1, i lov om foranstaltninger mod smitsomme og andre overførebare sygdomme ikke inden første skoledag i skoleåret 2020/21 har mulighed for at deltage i alle de obligatoriske sprogprøveforsøg, som eleven efter folkeskoleloven eller friskoleloven almindeligvis skal have, er ikke af den grund afskåret fra at rykke op til næste klassetrin. Stk. 2. En elev i børnehaveklasse, som er omfattet af bestemmelsen i folkeskolelovens § 11 a eller i § 1, stk. 3, i friskoleloven, og som ikke inden første skoledag i skoleåret 2020/21 har bestået sprogprøven, kan uanset folkeskolelovens § 11 a og friskolelovens § 1, stk. 3, påbegynde 1. klasse i skoleåret 2020/21, hvis elevens forældre efter samråd med skolelederen inden første skoledag i skoleåret 2020/21 anmoder skolelederen herom. Skolelederen giver hurtigst muligt og senest inden første skoledag i skoleåret 2020/21 forældrene en skriftlig bekræftelse af modtagelsen af forældrenes anmodning og af, at eleven som følge heraf påbegynder 1. klasse i skoleåret 2020/21. Skolelederen skal inden elevens sidste obligatoriske sprogprøveforsøg vejlede forældrene om reglen i 1. pkt. og efter sidste obligatoriske sprogprøveforsøg om skolelederens vurdering af, om elevens faglige niveau er tilstrækkeligt til at påbegynde undervisningen i 1. klasse, eller om det forventes at kunne blive det inden første skoledag i skoleårets 2020/21. Stk. 3. Hvis en elev påbegynder undervisningen i 1. klasse, jf. stk. 2, skal skolen iværksætte en særlig sprogstimulerende indsats for eleven med henblik på, at elevens faglige niveau i løbet af kort tid bliver tilstrækkeligt til, at eleven kan modtage undervisningen i 1. klasse uden en fortsættelse af den særlige sprogstimulerende indsats."
    }
  ],
  "provision_versions": [
    {
      "provision_ref": "12",
      "section": "12",
      "content": "§ 12. En elev, der på grund af foranstaltninger i medfør af § 22, stk. 1, i lov om foranstaltninger mod smitsomme og andre overførebare sygdomme ikke inden første skoledag i skoleåret 2020/21 har mulighed for at deltage i alle de obligatoriske sprogprøveforsøg, som eleven efter folkeskoleloven eller friskoleloven almindeligvis skal have, er ikke af den grund afskåret fra at rykke op til næste klassetrin. Stk. 2. En elev i børnehaveklasse, som er omfattet af bestemmelsen i folkeskolelovens § 11 a eller i § 1, stk. 3, i friskoleloven, og som ikke inden første skoledag i skoleåret 2020/21 har bestået sprogprøven, kan uanset folkeskolelovens § 11 a og friskolelovens § 1, stk. 3, påbegynde 1. klasse i skoleåret 2020/21, hvis elevens forældre efter samråd med skolelederen inden første skoledag i skoleåret 2020/21 anmoder skolelederen herom. Skolelederen giver hurtigst muligt og senest inden første skoledag i skoleåret 2020/21 forældrene en skriftlig bekræftelse af modtagelsen af forældrenes anmodning og af, at eleven som følge heraf påbegynder 1. klasse i skoleåret 2020/21. Skolelederen skal inden elevens sidste obligatoriske sprogprøveforsøg vejlede forældrene om reglen i 1. pkt. og efter sidste obligatoriske sprogprøveforsøg om skolelederens vurdering af, om elevens faglige niveau er tilstrækkeligt til at påbegynde undervisningen i 1. klasse, eller om det forventes at kunne blive det inden første skoledag i skoleårets 2020/21. Stk. 3. Hvis en elev påbegynder undervisningen i 1. klasse, jf. stk. 2, skal skolen iværksætte en særlig sprogstimulerende indsats for eleven med henblik på, at elevens faglige niveau i løbet af kort tid bliver tilstrækkeligt til, at eleven kan modtage undervisningen i 1. klasse uden en fortsættelse af den særlige sprogstimulerende indsats.",
      "valid_from": "2020-05-12",
      "valid_to": null
    }
  ],
  "definitions": []
}
