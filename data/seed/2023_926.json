{
  "id": "2023:926",
  "type": "statute",
  "title": "Bekendtgørelse for Færøerne om anbringelse og overførsel af personer, som skal udstå fængselsstraf eller forvaring (anbringelses- og overførselsbekendtgørelsen)",
  "short_name": "BEK H#LOKDOK04",
  "status": "in_force",
  "issued_date": "2023-06-22",
  "url": "https://www.retsinformation.dk/eli/lta/2023/926/xml",
  "description": "Retsinformation source. DocumentId=AA013671; AccessionNumber=B20230092605; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Afgørelse om anbringelse i Færøerne Arrest eller fængsel eller arresthus i Danmark (valg af afsoningsinstitution) af personer, som skal udstå fængselsstraf eller forvaring, jf. straffuldbyrdelseslovens §§ 21-23, træffes af det kriminalforsorgsområde, hvorunder Kriminalforsorgen på Færøerne hører, eller af Direktoratet for Kriminalforsorgen, som modtager underretning af landfogeden, efter reglerne i iværksættelsesbekendtgørelsen. Stk. 2. Hvis en dømt med forventet opholdstid på mindre end 1 år ønsker at udstå straffen i Færøerne Arrest, jf. straffuldbyrdelseslovens § 23, skal den pågældendes ønske tillægges betydelig vægt, medmindre der foreligger omstændigheder som nævnt i straffuldbyrdelseslovens § 21, stk. 2. Stk. 3. Er den dømtes forventede opholdstid mindre end 6 måneder, bør den pågældendes ønske om at udstå straffen i Færøerne Arrest som udgangspunkt imødekommes, medmindre der foreligger omstændigheder som nævnt i straffuldbyrdelseslovens § 21, stk. 2."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Afgørelse om overførsel af indsatte fra Færøerne Arrest til fængsel eller arresthus i Danmark efter straffuldbyrdelseslovens § 24 træffes af det kriminalforsorgsområde, hvorunder Kriminalforsorgen på Færøerne hører, jf. dog stk. 2. Stk. 2. Afgørelse om overførsel af indsatte fra Færøerne Arrest til fængsel eller arresthus i Danmark træffes af Direktoratet for Kriminalforsorgen efter indstilling fra det kriminalforsorgsområde, hvorunder Kriminalforsorgen på Færøerne hører, hvis 1) den pågældende er idømt en straf af fængsel på livstid eller forvaring, eller 2) hvis overførslen sker som led i kriminalforsorgens indsats mod radikalisering og ekstremisme jf. straffuldbyrdelseslovens § 24, nr. 1, sidste led."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Ved anbringelse i eller overførsel til fængsel eller arresthus i Danmark placeres den dømte i fængsel eller arresthus efter reglerne i den danske straffuldbyrdelseslov, jf. straffuldbyrdelseslovens § 28. Stk. 2. Personer, der er idømt tidsbestemt straf af fængsel for overtrædelse af straffelovens § 210 eller §§ 216-236, kan indledningsvis anbringes i visitations- og observationsafdelingen i Herstedvester Fængsel efter straffuldbyrdelseslovens § 21, stk. 2, nr. 4, hvis det efter de lægelige oplysninger er nødvendigt. Afgørelse om en sådan anbringelse sker efter § 3 i den danske bekendtgørelse om anbringelse og overførsel af personer, som skal udstå fængselsstraf eller forvaring jf. straffuldbyrdelseslovens § 28."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Afgørelse om overførsel af indsatte fra fængsel eller arresthus i Danmark til Færøerne Arrest efter straffuldbyrdelseslovens § 25 træffes af det kriminalforsorgsområde, hvorunder Kriminalforsorgen på Færøerne hører, efter indstilling fra det kriminalforsorgsområde, hvorunder den pågældende er indsat, jf. dog stk. 2. Er den pågældende indsat i et fængsel eller arresthus, som hører under et andet kriminalforsorgsområde, træffes afgørelsen efter indstilling fra dette kriminalforsorgsområde. Stk. 2. Afgørelse om overførsel af indsatte fra fængsel eller arresthus i Danmark til Færøerne Arrest efter straffuldbyrdelseslovens § 25 træffes af Direktoratet for Kriminalforsorgen, hvis 1) der er tale om en afgørelse om overførsel efter straffuldbyrdelseslovens § 25, stk. 1, fordi betingelserne i § 21, stk. 2, nr. 1, sidste led, eller § 24, nr. 1, sidste led, ikke længere er opfyldt, eller 2) der er tale om en afgørelse om overførsel efter straffuldbyrdelseslovens § 25, stk. 2, og a) den pågældende er idømt en straf af fængsel på livstid eller forvaring, eller b) der foreligger sådanne hensyn som nævnt i straffuldbyrdelseslovens § 21, stk. 2, nr. 1, sidste led. Stk. 3. Afgørelse efter stk. 2 træffes efter indstilling fra det kriminalforsorgsområde, hvorunder den pågældende er indsat, og efter forudgående drøftelse med det kriminalforsorgsområde, hvorunder Kriminalforsorgen på Færøerne hører, hvis den pågældende ikke er indsat dér."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Når det kriminalforsorgsområde, hvorunder Kriminalforsorgen på Færøerne hører, træffer afgørelse om anbringelse i eller overførsel til fængsel eller arresthus i Danmark efter straffuldbyrdelseslovens § 21, stk. 2, nr. 1-4 eller 7, eller § 24, nr. 1-4 eller 7, skal der gøres notat, som indeholder oplysninger om 1) den trufne afgørelse og begrundelsen herfor, 2) dato for hvornår afgørelsen er meddelt den indsatte, 3) at den dømte er vejledt om muligheden for at klage til Direktoratet for Kriminalforsorgen i de tilfælde, hvor dette fremgår af § 9, stk. 1, og om fristen for at indgive klage, jf. § 9, stk. 3, og 4) at den dømte er vejledt om, at den endelige administrative afgørelse om anbringelse i eller overførsel til fængsel eller arresthus i Danmark kan kræves indbragt for retten, jf. straffuldbyrdelseslovens § 112, nr. 10."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Hvis en dømt, som efter eget ønske er anbragt i eller overført til et fængsel eller arresthus i Danmark i medfør af straffuldbyrdelseslovens § 21, stk. 2, nr. 5 eller 6, eller § 24, nr. 5 eller 6, tilbagekalder sit ønske om anbringelse i Danmark, skal den pågældende, inden ansøgning om overførsel til Færøerne Arrest imødekommes, vejledes om, at fornyet ansøgning om overførsel til fængsel eller arresthus i Danmark i medfør af samme bestemmelse, ikke kan forventes imødekommet, når overførslen til Færøerne Arrest har fundet sted, medmindre der foreligger væsentligt ændrede forhold."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Hvis en dømt er anbragt i eller overført til et fængsel eller arresthus i Danmark i medfør af straffuldbyrdelseslovens § 21, stk. 2, nr. 1-4 eller 7, eller § 24, nr. 1-4 eller 7, påhviler det det kriminalforsorgsområde, hvorunder den pågældende er indsat, at tage spørgsmålet om, hvorvidt den indsatte skal overføres til Færøerne Arrest, op til overvejelse, når det efter de foreliggende oplysninger må antages, at formålet med anbringelsen i fængsel eller arresthus i Danmark ikke længere er opfyldt. Stk. 2. Det påhviler endvidere det kriminalforsorgsområde, hvorunder den pågældende er indsat, at tage spørgsmålet, som nævnt i stk. 1, op til overvejelse, når den indsatte har opholdt sig i fængsel eller arresthus i Danmark i 6 måneder, siden spørgsmålet om overførsel til Færøerne Arrest sidst har været overvejet."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Når spørgsmålet om overførsel til Færøerne Arrest tages op til overvejelse efter § 7, skal den indsatte orienteres herom og have lejlighed til at udtale sig. Stk. 2. Det kriminalforsorgsområde, hvorunder den pågældende er indsat, skal gøre notat om indstillingen til spørgsmålet om overførsel til Færøerne Arrest. Hvis kriminalforsorgsområdet finder, at overførsel ikke skal ske, skal notatet indeholde en begrundelse herfor samt oplysning om, at kriminalforsorgsområdet ikke finder, at overførsel skal ske. Hvis afgørelsen om afslag på overførsel efter § 4 skal træffes af det kriminalforsorgsområde, hvorunder Kriminalforsorgen på Færøerne hører, skal notatet endvidere indeholde oplysning om 1) dato for hvornår afgørelsen er meddelt den indsatte, 2) at den indsatte er vejledt om muligheden for at klage til Direktoratet for Kriminalforsorgen i de tilfælde, hvor dette fremgår af § 9, stk. 1, og om fristen for at indgive klage, jf. § 9, stk. 3, og 3) at den indsatte er vejledt om, at den endelige administrative afgørelse efter straffuldbyrdelseslovens § 21, stk. 2, nr. 1-4 og 7, og § 24, nr. 1-4 og 7, om anbringelse i eller overførsel til afsoningsinstitution under kriminalforsorgen i Danmark eller en afgørelse om, at den dømte fortsat skal afsone i fængsel eller arresthus i Danmark, kan kræves indbragt for retten, jf. straffuldbyrdelseslovens § 112, nr. 10. Stk. 3. Hvis det kriminalforsorgsområde, hvorunder den pågældende er indsat, finder, at overførsel skal ske, orienteres den indsatte herom, inden sagen forelægges for det kriminalforsorgsområde, hvorunder Kriminalforsorgen på Færøerne hører, jf. § 4, stk. 1, 2. pkt., eller Direktoratet for Kriminalforsorgen, jf. § 4, stk. 2. Stk. 4. Hvis det kriminalforsorgsområde, hvorunder den pågældende er indsat, finder, at overførsel ikke skal ske, orienteres den indsatte herom. Samtidig spørges den indsatte, om sagen ønskes forelagt for det kriminalforsorgsområde, hvorunder Kriminalforsorgen på Færøerne hører, jf. § 4, stk. 1, 2. pkt., eller direktoratet, jf. § 4, stk. 2. Hvis den indsatte ønsker det, forelægges sagen. Inden spørgsmålet om overførsel forelægges, skal den indsatte have lejlighed til at udtale sig, jf. stk. 1."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Følgende afgørelser truffet af det kriminalforsorgsområde, hvorunder Kriminalforsorgen på Færøerne hører, kan påklages til Direktoratet for Kriminalforsorgen: 1) En afgørelse efter straffuldbyrdelseslovens § 21, stk. 2, nr. 1-4 eller 7, om anbringelse i fængsel eller arresthus i Danmark. 2) En afgørelse efter straffuldbyrdelseslovens § 24, nr. 1-4 eller 7, om overførsel til fængsel eller arresthus i Danmark. 3) En afgørelse om afslag på overførsel fra fængsel eller arresthus i Danmark til Færøerne Arrest, når den indsatte er anbragt i fængsel eller arresthus i Danmark efter straffuldbyrdelseslovens § 21, stk. 2, nr. 1-4 eller 7, eller overført fra Færøerne Arrest til fængsel eller arresthus i Danmark efter straffuldbyrdelseslovens § 24, nr. 1-4 eller 7. 4) En afgørelse om afslag på overførsel fra fængsel eller arresthus i Danmark til Færøerne Arrest efter straffuldbyrdelseslovens § 25, stk. 2. Stk. 2. Hvis en afgørelse om anbringelse i eller overførsel til fængsel eller arresthus i Danmark, jf. stk. 1, fastholdes, kan afgørelsen først påklages til Direktoratet for Kriminalforsorgen på ny, når der er forløbet 6 måneder, siden der blev truffet afgørelse om spørgsmålet. Stk. 3. Klage til Direktoratet for Kriminalforsorgen skal iværksættes inden to måneder efter, at afgørelsen er meddelt den dømte. Direktoratet for Kriminalforsorgen kan i særlige tilfælde se bort fra denne frist. Stk. 4. En klage til Direktoratet for Kriminalforsorgen har ikke opsættende virkning, medmindre det kriminalforsorgsområde, hvorunder Kriminalforsorgen på Færøerne hører, eller direktoratet træffer bestemmelse herom."
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Bekendtgørelsen træder i kraft den 1. juli 2023."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Afgørelse om anbringelse i Færøerne Arrest eller fængsel eller arresthus i Danmark (valg af afsoningsinstitution) af personer, som skal udstå fængselsstraf eller forvaring, jf. straffuldbyrdelseslovens §§ 21-23, træffes af det kriminalforsorgsområde, hvorunder Kriminalforsorgen på Færøerne hører, eller af Direktoratet for Kriminalforsorgen, som modtager underretning af landfogeden, efter reglerne i iværksættelsesbekendtgørelsen. Stk. 2. Hvis en dømt med forventet opholdstid på mindre end 1 år ønsker at udstå straffen i Færøerne Arrest, jf. straffuldbyrdelseslovens § 23, skal den pågældendes ønske tillægges betydelig vægt, medmindre der foreligger omstændigheder som nævnt i straffuldbyrdelseslovens § 21, stk. 2. Stk. 3. Er den dømtes forventede opholdstid mindre end 6 måneder, bør den pågældendes ønske om at udstå straffen i Færøerne Arrest som udgangspunkt imødekommes, medmindre der foreligger omstændigheder som nævnt i straffuldbyrdelseslovens § 21, stk. 2.",
      "valid_from": "2023-06-22",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Afgørelse om overførsel af indsatte fra Færøerne Arrest til fængsel eller arresthus i Danmark efter straffuldbyrdelseslovens § 24 træffes af det kriminalforsorgsområde, hvorunder Kriminalforsorgen på Færøerne hører, jf. dog stk. 2. Stk. 2. Afgørelse om overførsel af indsatte fra Færøerne Arrest til fængsel eller arresthus i Danmark træffes af Direktoratet for Kriminalforsorgen efter indstilling fra det kriminalforsorgsområde, hvorunder Kriminalforsorgen på Færøerne hører, hvis 1) den pågældende er idømt en straf af fængsel på livstid eller forvaring, eller 2) hvis overførslen sker som led i kriminalforsorgens indsats mod radikalisering og ekstremisme jf. straffuldbyrdelseslovens § 24, nr. 1, sidste led.",
      "valid_from": "2023-06-22",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Ved anbringelse i eller overførsel til fængsel eller arresthus i Danmark placeres den dømte i fængsel eller arresthus efter reglerne i den danske straffuldbyrdelseslov, jf. straffuldbyrdelseslovens § 28. Stk. 2. Personer, der er idømt tidsbestemt straf af fængsel for overtrædelse af straffelovens § 210 eller §§ 216-236, kan indledningsvis anbringes i visitations- og observationsafdelingen i Herstedvester Fængsel efter straffuldbyrdelseslovens § 21, stk. 2, nr. 4, hvis det efter de lægelige oplysninger er nødvendigt. Afgørelse om en sådan anbringelse sker efter § 3 i den danske bekendtgørelse om anbringelse og overførsel af personer, som skal udstå fængselsstraf eller forvaring jf. straffuldbyrdelseslovens § 28.",
      "valid_from": "2023-06-22",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Afgørelse om overførsel af indsatte fra fængsel eller arresthus i Danmark til Færøerne Arrest efter straffuldbyrdelseslovens § 25 træffes af det kriminalforsorgsområde, hvorunder Kriminalforsorgen på Færøerne hører, efter indstilling fra det kriminalforsorgsområde, hvorunder den pågældende er indsat, jf. dog stk. 2. Er den pågældende indsat i et fængsel eller arresthus, som hører under et andet kriminalforsorgsområde, træffes afgørelsen efter indstilling fra dette kriminalforsorgsområde. Stk. 2. Afgørelse om overførsel af indsatte fra fængsel eller arresthus i Danmark til Færøerne Arrest efter straffuldbyrdelseslovens § 25 træffes af Direktoratet for Kriminalforsorgen, hvis 1) der er tale om en afgørelse om overførsel efter straffuldbyrdelseslovens § 25, stk. 1, fordi betingelserne i § 21, stk. 2, nr. 1, sidste led, eller § 24, nr. 1, sidste led, ikke længere er opfyldt, eller 2) der er tale om en afgørelse om overførsel efter straffuldbyrdelseslovens § 25, stk. 2, og a) den pågældende er idømt en straf af fængsel på livstid eller forvaring, eller b) der foreligger sådanne hensyn som nævnt i straffuldbyrdelseslovens § 21, stk. 2, nr. 1, sidste led. Stk. 3. Afgørelse efter stk. 2 træffes efter indstilling fra det kriminalforsorgsområde, hvorunder den pågældende er indsat, og efter forudgående drøftelse med det kriminalforsorgsområde, hvorunder Kriminalforsorgen på Færøerne hører, hvis den pågældende ikke er indsat dér.",
      "valid_from": "2023-06-22",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Når det kriminalforsorgsområde, hvorunder Kriminalforsorgen på Færøerne hører, træffer afgørelse om anbringelse i eller overførsel til fængsel eller arresthus i Danmark efter straffuldbyrdelseslovens § 21, stk. 2, nr. 1-4 eller 7, eller § 24, nr. 1-4 eller 7, skal der gøres notat, som indeholder oplysninger om 1) den trufne afgørelse og begrundelsen herfor, 2) dato for hvornår afgørelsen er meddelt den indsatte, 3) at den dømte er vejledt om muligheden for at klage til Direktoratet for Kriminalforsorgen i de tilfælde, hvor dette fremgår af § 9, stk. 1, og om fristen for at indgive klage, jf. § 9, stk. 3, og 4) at den dømte er vejledt om, at den endelige administrative afgørelse om anbringelse i eller overførsel til fængsel eller arresthus i Danmark kan kræves indbragt for retten, jf. straffuldbyrdelseslovens § 112, nr. 10.",
      "valid_from": "2023-06-22",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Hvis en dømt, som efter eget ønske er anbragt i eller overført til et fængsel eller arresthus i Danmark i medfør af straffuldbyrdelseslovens § 21, stk. 2, nr. 5 eller 6, eller § 24, nr. 5 eller 6, tilbagekalder sit ønske om anbringelse i Danmark, skal den pågældende, inden ansøgning om overførsel til Færøerne Arrest imødekommes, vejledes om, at fornyet ansøgning om overførsel til fængsel eller arresthus i Danmark i medfør af samme bestemmelse, ikke kan forventes imødekommet, når overførslen til Færøerne Arrest har fundet sted, medmindre der foreligger væsentligt ændrede forhold.",
      "valid_from": "2023-06-22",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Hvis en dømt er anbragt i eller overført til et fængsel eller arresthus i Danmark i medfør af straffuldbyrdelseslovens § 21, stk. 2, nr. 1-4 eller 7, eller § 24, nr. 1-4 eller 7, påhviler det det kriminalforsorgsområde, hvorunder den pågældende er indsat, at tage spørgsmålet om, hvorvidt den indsatte skal overføres til Færøerne Arrest, op til overvejelse, når det efter de foreliggende oplysninger må antages, at formålet med anbringelsen i fængsel eller arresthus i Danmark ikke længere er opfyldt. Stk. 2. Det påhviler endvidere det kriminalforsorgsområde, hvorunder den pågældende er indsat, at tage spørgsmålet, som nævnt i stk. 1, op til overvejelse, når den indsatte har opholdt sig i fængsel eller arresthus i Danmark i 6 måneder, siden spørgsmålet om overførsel til Færøerne Arrest sidst har været overvejet.",
      "valid_from": "2023-06-22",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Når spørgsmålet om overførsel til Færøerne Arrest tages op til overvejelse efter § 7, skal den indsatte orienteres herom og have lejlighed til at udtale sig. Stk. 2. Det kriminalforsorgsområde, hvorunder den pågældende er indsat, skal gøre notat om indstillingen til spørgsmålet om overførsel til Færøerne Arrest. Hvis kriminalforsorgsområdet finder, at overførsel ikke skal ske, skal notatet indeholde en begrundelse herfor samt oplysning om, at kriminalforsorgsområdet ikke finder, at overførsel skal ske. Hvis afgørelsen om afslag på overførsel efter § 4 skal træffes af det kriminalforsorgsområde, hvorunder Kriminalforsorgen på Færøerne hører, skal notatet endvidere indeholde oplysning om 1) dato for hvornår afgørelsen er meddelt den indsatte, 2) at den indsatte er vejledt om muligheden for at klage til Direktoratet for Kriminalforsorgen i de tilfælde, hvor dette fremgår af § 9, stk. 1, og om fristen for at indgive klage, jf. § 9, stk. 3, og 3) at den indsatte er vejledt om, at den endelige administrative afgørelse efter straffuldbyrdelseslovens § 21, stk. 2, nr. 1-4 og 7, og § 24, nr. 1-4 og 7, om anbringelse i eller overførsel til afsoningsinstitution under kriminalforsorgen i Danmark eller en afgørelse om, at den dømte fortsat skal afsone i fængsel eller arresthus i Danmark, kan kræves indbragt for retten, jf. straffuldbyrdelseslovens § 112, nr. 10. Stk. 3. Hvis det kriminalforsorgsområde, hvorunder den pågældende er indsat, finder, at overførsel skal ske, orienteres den indsatte herom, inden sagen forelægges for det kriminalforsorgsområde, hvorunder Kriminalforsorgen på Færøerne hører, jf. § 4, stk. 1, 2. pkt., eller Direktoratet for Kriminalforsorgen, jf. § 4, stk. 2. Stk. 4. Hvis det kriminalforsorgsområde, hvorunder den pågældende er indsat, finder, at overførsel ikke skal ske, orienteres den indsatte herom. Samtidig spørges den indsatte, om sagen ønskes forelagt for det kriminalforsorgsområde, hvorunder Kriminalforsorgen på Færøerne hører, jf. § 4, stk. 1, 2. pkt., eller direktoratet, jf. § 4, stk. 2. Hvis den indsatte ønsker det, forelægges sagen. Inden spørgsmålet om overførsel forelægges, skal den indsatte have lejlighed til at udtale sig, jf. stk. 1.",
      "valid_from": "2023-06-22",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Følgende afgørelser truffet af det kriminalforsorgsområde, hvorunder Kriminalforsorgen på Færøerne hører, kan påklages til Direktoratet for Kriminalforsorgen: 1) En afgørelse efter straffuldbyrdelseslovens § 21, stk. 2, nr. 1-4 eller 7, om anbringelse i fængsel eller arresthus i Danmark. 2) En afgørelse efter straffuldbyrdelseslovens § 24, nr. 1-4 eller 7, om overførsel til fængsel eller arresthus i Danmark. 3) En afgørelse om afslag på overførsel fra fængsel eller arresthus i Danmark til Færøerne Arrest, når den indsatte er anbragt i fængsel eller arresthus i Danmark efter straffuldbyrdelseslovens § 21, stk. 2, nr. 1-4 eller 7, eller overført fra Færøerne Arrest til fængsel eller arresthus i Danmark efter straffuldbyrdelseslovens § 24, nr. 1-4 eller 7. 4) En afgørelse om afslag på overførsel fra fængsel eller arresthus i Danmark til Færøerne Arrest efter straffuldbyrdelseslovens § 25, stk. 2. Stk. 2. Hvis en afgørelse om anbringelse i eller overførsel til fængsel eller arresthus i Danmark, jf. stk. 1, fastholdes, kan afgørelsen først påklages til Direktoratet for Kriminalforsorgen på ny, når der er forløbet 6 måneder, siden der blev truffet afgørelse om spørgsmålet. Stk. 3. Klage til Direktoratet for Kriminalforsorgen skal iværksættes inden to måneder efter, at afgørelsen er meddelt den dømte. Direktoratet for Kriminalforsorgen kan i særlige tilfælde se bort fra denne frist. Stk. 4. En klage til Direktoratet for Kriminalforsorgen har ikke opsættende virkning, medmindre det kriminalforsorgsområde, hvorunder Kriminalforsorgen på Færøerne hører, eller direktoratet træffer bestemmelse herom.",
      "valid_from": "2023-06-22",
      "valid_to": null
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Bekendtgørelsen træder i kraft den 1. juli 2023.",
      "valid_from": "2023-06-22",
      "valid_to": null
    }
  ],
  "definitions": []
}
