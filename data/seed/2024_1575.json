{
  "id": "2024:1575",
  "type": "statute",
  "title": "Lov om Nimbi Gamelab – Danmarks Institut for Spiludvikling",
  "short_name": "LOV H#LOKDOK 01",
  "status": "in_force",
  "issued_date": "2024-12-16",
  "url": "https://www.retsinformation.dk/eli/lta/2024/1575/xml",
  "description": "Retsinformation source. DocumentId=AK002309; AccessionNumber=A20240157530; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Nimbi Gamelab – Danmarks Institut for Spiludvikling er et uafhængigt institut, som har til formål at fremme udviklingen af danske digitale spil, særlig med fokus på de kunstneriske og kulturelle kvaliteter, og understøtte bedre rammevilkår for den danske spilbranche."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Nimbi Gamelab – Danmarks Institut for Spiludvikling har følgende opgaver: 1) Yde tilskud til udvikling, produktion og lancering af danske digitale spil, herunder med fokus på digitale spil med kunstneriske og kulturelle kvaliteter. 2) Understøtte promovering af og udbrede kendskabet til danske digitale spil i Danmark og internationalt. 3) Understøtte talentudvikling relateret til danske digitale spil gennem f.eks. uddannelses- og branchepartnerskaber. 4) Skabe viden og overblik gennem dataindsamling og analyser om danske digitale spil og spilbranchens tilstand. 5) Formidle viden om danske digitale spil til offentligheden på en tilgængelig og relevant måde. 6) Sikre en løbende dialog med spilbranchen og væsentlige brugergrupper om instituttets virksomhed. 7) Understøtte børn og unges adgang til danske digitale spil, der bygger på dansk kultur og danske værdier. Stk. 2. Kulturministeren kan fastsætte yderligere opgaver inden for lovens anvendelsesområde."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Nimbi Gamelab – Danmarks Institut for Spiludvikling er en selvejende institution. Stk. 2. Staten yder et årligt tilskud til drift af instituttet. Stk. 3. Kulturministeren kan fastsætte, hvor stor en andel af tilskuddet til drift af instituttet der skal anvendes til tilskud og støtte."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Nimbi Gamelab – Danmarks Institut for Spiludvikling kan ud over sine opgaver efter § 2 modtage yderligere indtægter ved rekvirerede opgaver, som falder inden for instituttets formål efter § 1 og er forenelige med varetagelsen af instituttets øvrige opgaver. Stk. 2. Instituttet kan modtage yderligere indtægter under hensyntagen til sin uafhængighed, herunder gaver fra fonde, indtjening ved udgivelser, deltagerbetaling ved konferencer m.v. Indtægter skal anvendes til opfyldelse af instituttets formål efter § 1. Stk. 3. Indtægter fra rekvirerede opgaver, jf. stk. 1, skal være regnskabsmæssigt adskilt fra instituttets opgaver, jf. § 2."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Nimbi Gamelab – Danmarks Institut for Spiludvikling ledes af en bestyrelse på 5 medlemmer, som alle udpeges af kulturministeren. Kulturministeren udpeger blandt disse 1 bestyrelsesleder. Stk. 2. Bestyrelsesmedlemmerne beskikkes for en 4-årig periode. Bestyrelsen beskikkes forskudt, således at henholdsvis 2 og 3 af medlemmerne beskikkes hvert andet år. Et bestyrelsesmedlem kan genbeskikkes for én periode. Stk. 3. Udtræder et medlem af bestyrelsen inden udløbet af sin beskikkelsesperiode, udpeges et nyt medlem for den resterende del af perioden. Stk. 4. Ved udpegning af bestyrelsesmedlemmer lægges der vægt på, at mindst 3 af bestyrelsens medlemmer har en særlig indsigt i spilbranchen. Bestyrelsen skal besidde kompetencer inden for ledelse, økonomi, uddannelse, dansk og international kulturpolitik og markedsføring samt viden om digitale spil. Stk. 5. Bestyrelsen skal udarbejde instituttets vedtægter, som skal godkendes af Kulturministeriet. Ændring af vedtægterne skal godkendes af Kulturministeriet. Stk. 6. Bestyrelsen kan nedsætte et eksternt panel, der kan bistå ved instituttets vurdering af ansøgninger om tilskud til udvikling og produktion af danske digitale spil. Stk. 7. Kulturministeren kan fastsætte nærmere regler om det eksterne panel, herunder om panelets sammensætning."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Bestyrelsen ansætter en direktør for Nimbi Gamelab – Danmarks Institut for Spiludvikling. Stk. 2. Direktøren varetager ansvaret for den daglige ledelse og drift af instituttet i overensstemmelse med instituttets vedtægter og bestyrelsens instruktioner. Stk. 3. Direktøren ansætter instituttets øvrige personale."
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Kulturministeren kan fastsætte nærmere regler for uddeling af tilskud til udvikling, produktion og lancering af danske digitale spil samt tilskud til spilfremme, herunder kriterier for at opnå tilskud, ansøgningsform, tidsfrister, vilkår for tilskud, beregningsgrundlag, forudbetaling, modtagerkreds og udbetaling af tilskud."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Kulturministeren kan fastsætte nærmere regler for tilbagebetaling af tilskud og renter, dokumentation, regnskab, revision og rapportering samt tilsyn og kontrol i forhold til uddeling af tilskud."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Kulturministeren kan fastsætte regler om, at skriftlig kommunikation om forhold, som er omfattet af denne lov eller af regler udstedt i medfør af denne lov, skal foregå digitalt. Der kan herunder fastsættes regler om anvendelse af bestemte it-systemer, særlige digitale formater og digital signatur el.lign."
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Nedlægges Nimbi Gamelab – Danmarks Institut for Spiludvikling, overgår dets nettoformue til staten eller til et formål, der godkendes af kulturministeren."
    },
    {
      "provision_ref": "6:11",
      "chapter": "6",
      "section": "11",
      "content": "§ 11. Loven træder i kraft den 1. januar 2025."
    },
    {
      "provision_ref": "7:12",
      "chapter": "7",
      "section": "12",
      "content": "§ 12. Loven gælder ikke for Færøerne og Grønland."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Nimbi Gamelab – Danmarks Institut for Spiludvikling er et uafhængigt institut, som har til formål at fremme udviklingen af danske digitale spil, særlig med fokus på de kunstneriske og kulturelle kvaliteter, og understøtte bedre rammevilkår for den danske spilbranche.",
      "valid_from": "2024-12-16",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Nimbi Gamelab – Danmarks Institut for Spiludvikling har følgende opgaver: 1) Yde tilskud til udvikling, produktion og lancering af danske digitale spil, herunder med fokus på digitale spil med kunstneriske og kulturelle kvaliteter. 2) Understøtte promovering af og udbrede kendskabet til danske digitale spil i Danmark og internationalt. 3) Understøtte talentudvikling relateret til danske digitale spil gennem f.eks. uddannelses- og branchepartnerskaber. 4) Skabe viden og overblik gennem dataindsamling og analyser om danske digitale spil og spilbranchens tilstand. 5) Formidle viden om danske digitale spil til offentligheden på en tilgængelig og relevant måde. 6) Sikre en løbende dialog med spilbranchen og væsentlige brugergrupper om instituttets virksomhed. 7) Understøtte børn og unges adgang til danske digitale spil, der bygger på dansk kultur og danske værdier. Stk. 2. Kulturministeren kan fastsætte yderligere opgaver inden for lovens anvendelsesområde.",
      "valid_from": "2024-12-16",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Nimbi Gamelab – Danmarks Institut for Spiludvikling er en selvejende institution. Stk. 2. Staten yder et årligt tilskud til drift af instituttet. Stk. 3. Kulturministeren kan fastsætte, hvor stor en andel af tilskuddet til drift af instituttet der skal anvendes til tilskud og støtte.",
      "valid_from": "2024-12-16",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Nimbi Gamelab – Danmarks Institut for Spiludvikling kan ud over sine opgaver efter § 2 modtage yderligere indtægter ved rekvirerede opgaver, som falder inden for instituttets formål efter § 1 og er forenelige med varetagelsen af instituttets øvrige opgaver. Stk. 2. Instituttet kan modtage yderligere indtægter under hensyntagen til sin uafhængighed, herunder gaver fra fonde, indtjening ved udgivelser, deltagerbetaling ved konferencer m.v. Indtægter skal anvendes til opfyldelse af instituttets formål efter § 1. Stk. 3. Indtægter fra rekvirerede opgaver, jf. stk. 1, skal være regnskabsmæssigt adskilt fra instituttets opgaver, jf. § 2.",
      "valid_from": "2024-12-16",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Nimbi Gamelab – Danmarks Institut for Spiludvikling ledes af en bestyrelse på 5 medlemmer, som alle udpeges af kulturministeren. Kulturministeren udpeger blandt disse 1 bestyrelsesleder. Stk. 2. Bestyrelsesmedlemmerne beskikkes for en 4-årig periode. Bestyrelsen beskikkes forskudt, således at henholdsvis 2 og 3 af medlemmerne beskikkes hvert andet år. Et bestyrelsesmedlem kan genbeskikkes for én periode. Stk. 3. Udtræder et medlem af bestyrelsen inden udløbet af sin beskikkelsesperiode, udpeges et nyt medlem for den resterende del af perioden. Stk. 4. Ved udpegning af bestyrelsesmedlemmer lægges der vægt på, at mindst 3 af bestyrelsens medlemmer har en særlig indsigt i spilbranchen. Bestyrelsen skal besidde kompetencer inden for ledelse, økonomi, uddannelse, dansk og international kulturpolitik og markedsføring samt viden om digitale spil. Stk. 5. Bestyrelsen skal udarbejde instituttets vedtægter, som skal godkendes af Kulturministeriet. Ændring af vedtægterne skal godkendes af Kulturministeriet. Stk. 6. Bestyrelsen kan nedsætte et eksternt panel, der kan bistå ved instituttets vurdering af ansøgninger om tilskud til udvikling og produktion af danske digitale spil. Stk. 7. Kulturministeren kan fastsætte nærmere regler om det eksterne panel, herunder om panelets sammensætning.",
      "valid_from": "2024-12-16",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Bestyrelsen ansætter en direktør for Nimbi Gamelab – Danmarks Institut for Spiludvikling. Stk. 2. Direktøren varetager ansvaret for den daglige ledelse og drift af instituttet i overensstemmelse med instituttets vedtægter og bestyrelsens instruktioner. Stk. 3. Direktøren ansætter instituttets øvrige personale.",
      "valid_from": "2024-12-16",
      "valid_to": null
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Kulturministeren kan fastsætte nærmere regler for uddeling af tilskud til udvikling, produktion og lancering af danske digitale spil samt tilskud til spilfremme, herunder kriterier for at opnå tilskud, ansøgningsform, tidsfrister, vilkår for tilskud, beregningsgrundlag, forudbetaling, modtagerkreds og udbetaling af tilskud.",
      "valid_from": "2024-12-16",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Kulturministeren kan fastsætte nærmere regler for tilbagebetaling af tilskud og renter, dokumentation, regnskab, revision og rapportering samt tilsyn og kontrol i forhold til uddeling af tilskud.",
      "valid_from": "2024-12-16",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Kulturministeren kan fastsætte regler om, at skriftlig kommunikation om forhold, som er omfattet af denne lov eller af regler udstedt i medfør af denne lov, skal foregå digitalt. Der kan herunder fastsættes regler om anvendelse af bestemte it-systemer, særlige digitale formater og digital signatur el.lign.",
      "valid_from": "2024-12-16",
      "valid_to": null
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Nedlægges Nimbi Gamelab – Danmarks Institut for Spiludvikling, overgår dets nettoformue til staten eller til et formål, der godkendes af kulturministeren.",
      "valid_from": "2024-12-16",
      "valid_to": null
    },
    {
      "provision_ref": "6:11",
      "chapter": "6",
      "section": "11",
      "content": "§ 11. Loven træder i kraft den 1. januar 2025.",
      "valid_from": "2024-12-16",
      "valid_to": null
    },
    {
      "provision_ref": "7:12",
      "chapter": "7",
      "section": "12",
      "content": "§ 12. Loven gælder ikke for Færøerne og Grønland.",
      "valid_from": "2024-12-16",
      "valid_to": null
    }
  ],
  "definitions": []
}
