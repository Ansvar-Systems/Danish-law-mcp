{
  "id": "2026:172",
  "type": "statute",
  "title": "Bekendtgørelse om erhvervsuddannelsen til personvognstekniker",
  "short_name": "BEK H#LOKDOK04",
  "status": "in_force",
  "issued_date": "2026-01-28",
  "url": "https://www.retsinformation.dk/eli/lta/2026/172/xml",
  "description": "Retsinformation source. DocumentId=DA001731; AccessionNumber=B20260017205; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "2:1",
      "chapter": "2",
      "section": "1",
      "content": "§ 1. Erhvervsuddannelsen til personvognstekniker har til formål at kvalificere elever og lærlinge til at kunne varetage og dokumentere opgaver med service, fejlfinding, diagnosticering og reparation på person- og varevogne under 3.500 kg totalvægt samt anvende viden om grøn teknologi og løsninger på personvognsområdet. Stk. 2. Lærlingen skal nå de uddannelsesmål, som er fastsat i uddannelsesordningen om erhvervsuddannelsen til personvognstekniker for det speciale, som lærlingen har valgt, jf. stk. 3. Stk. 3. Uddannelsen afsluttes med et af følgende trin og specialer: 1) Trin 1 med specialet personvognsmontør, indplaceret på niveau 3 i den danske kvalifikationsramme for livslang læring. 2) Trin 2 med et af følgende specialer, indplaceret på niveau 4 i den danske kvalifikationsramme for livslang læring: a) Personvognstekniker - EV. b) Personvognstekniker - ICE. Stk. 4. Specialet på trin 1 giver adgang til uddannelsens trin 2. Stk. 5. Uddannelsen kan gennemføres som eux-forløb på specialerne personvognstekniker - EV og personvognstekniker - ICE efter teknisk eux-model D, jf. bilag 5 til bekendtgørelse om krav til udformning af eux-forløb."
    },
    {
      "provision_ref": "4:2",
      "chapter": "4",
      "section": "2",
      "content": "§ 2. Uddannelsen varer fra 2 år og 6 måneder til 5 år, jf. dog stk. 3. Uddannelsens varighed er inklusive grundforløbets 1. og 2. del på hver 20 uger og hovedforløbet. Stk. 2. For lærlinge, der gennemfører uddannelsen som erhvervsuddannelse for unge, varer hovedforløbet 1 år og 6 måneder på uddannelsens trin 1, hvoraf skoleundervisningen udgør 15 uger fordelt på mindst to skoleperioder. Hovedforløbet på uddannelsens trin 2 varer yderligere 2 år, hvoraf skoleundervisningen udgør 20 uger fordelt på mindst tre skoleperioder. Stk. 3. For lærlinge, der gennemfører uddannelsen som erhvervsuddannelse for voksne (euv), varer hovedforløbet 1 år og 5 måneder på uddannelsens trin 1, hvoraf skoleundervisningen udgør 11,5 uger. Hovedforløbet på uddannelsens trin 2 varer yderligere 2 år, hvoraf skoleundervisningen udgør 20 uger. Stk. 4. Den i stk. 3 nævnte skoleundervisning opdeles i mindst to skoleperioder for euv-forløb efter § 66 y, stk. 1, nr. 2, i lov om erhvervsuddannelser (euv2-forløb). Stk. 5. Uanset bestemmelserne i stk. 2 og 3 varer hovedforløbet for lærlinge i eux-forløb 4 år, hvoraf skoleundervisningen udgør 67,6 uger fordelt på mindst fire skoleperioder."
    },
    {
      "provision_ref": "6:3",
      "chapter": "6",
      "section": "3",
      "content": "§ 3. For at kunne blive optaget til skoleundervisningen i hovedforløbet i erhvervsuddannelsen til personvognstekniker skal eleven eller lærlingen opfylde betingelserne i stk. 2-5, jf. dog stk. 6. Stk. 2. Eleven eller lærlingen skal have opnået de uddannelsesspecifikke kompetencer for grundforløbet, som er fastsat i uddannelsesordningen om erhvervsuddannelsen til personvognstekniker. Stk. 3. Eleven eller lærlingen skal have gennemført og bestået de grundfag med de angivne niveauer, som er fastsat i uddannelsesordningen om erhvervsuddannelsen til personvognstekniker. Stk. 4. Eleven eller lærlingen skal have opnået de certifikater eller lignende, som er fastsat i uddannelsesordningen om erhvervsuddannelsen til personvognstekniker. Stk. 5. De krav til bedømmelse af grundfag, der er fastsat i uddannelsesordningen efter stk. 3, gælder tilsvarende for elever og lærlinge i eux-forløb på det niveau af grundfaget, som eleven eller lærlingen skal have for at kunne påbegynde skoleundervisningen i hovedforløbet, uanset en eventuel forskel mellem de pågældende niveauer. Stk. 6. Elever eller lærlinge, der har gennemført grundforløbet i erhvervsuddannelsen til lastvognsmekaniker, har adgang til hovedforløbet i erhvervsuddannelsen til personvognstekniker."
    },
    {
      "provision_ref": "8:4",
      "chapter": "8",
      "section": "4",
      "content": "§ 4. Hovedforløbet har de kompetencemål, som er fastsat i uddannelsesordningen om erhvervsuddannelsen til personvognstekniker."
    },
    {
      "provision_ref": "10:5",
      "chapter": "10",
      "section": "5",
      "content": "§ 5. Kriterier for godskrivning på baggrund af elevens eller lærlingens erhvervserfaring og tidligere uddannelse, er fastsat i uddannelsesordningen om erhvervsuddannelsen til personvognstekniker. Godskrivning skal i øvrigt ske efter reglerne i bekendtgørelse om erhvervsuddannelser."
    },
    {
      "provision_ref": "12:6",
      "chapter": "12",
      "section": "6",
      "content": "§ 6. Uddannelsens afsluttende prøve på trin 1 er en skoleprøve. Prøven afholdes af skolen som en del af den sidste skoleperiode. Prøven tilrettelægges som fastsat i uddannelsesordningen om erhvervsuddannelsen til personvognstekniker. Prøven skal kun aflægges af lærlinge, som afslutter uddannelsen med trin 1. Stk. 2. Lærlingen skal inden aflæggelse af den afsluttende prøve på trin 1 have erhvervet relevant kørekort i henhold til gældende regler om kørekort. De nærmere kriterier for erhvervelse af kørekort er fastsat i uddannelsesordningen. Lærlingen kan, når det er begrundet i særlige forhold og efter det faglige udvalgs konkrete afgørelse, blive fritaget for kravet om kørekort. Stk. 3. For at der kan udstedes skolebevis, skal lærlingen have bestået hvert enkelt af de uddannelsesspecifikke fag i hovedforløbet og den afsluttende prøve. Stk. 4. Ved uddannelsens afslutning med trin 1 udsteder det faglige udvalg et uddannelsesbevis som dokumentation for, at lærlingen har opnået kompetence inden for uddannelsen."
    },
    {
      "provision_ref": "13:7",
      "chapter": "13",
      "section": "7",
      "content": "§ 7. Uddannelsens afsluttende prøve på trin 2 udgør en svendeprøve. Prøven afholdes af skolen i samråd med det faglige udvalg som en del af den sidste skoleperiode. Prøven tilrettelægges som fastsat i uddannelsesordningen om erhvervsuddannelsen til personvognstekniker. Stk. 2. Lærlingen skal inden aflæggelse af den afsluttende prøve på trin 2 have erhvervet relevant kørekort i henhold til gældende regler om kørekort. De nærmere kriterier for erhvervelse af kørekort er fastsat i uddannelsesordningen. Lærlingen kan, når det er begrundet i særlige forhold og efter det faglige udvalgs konkrete afgørelse, blive fritaget for kravet om at have erhvervet relevant kørekort. Stk. 3. For at der kan udstedes skolebevis, skal lærlingen have bestået hvert enkelt af de uddannelsesspecifikke fag i hovedforløbet og den afsluttende prøve. Stk. 4. Ved uddannelsens afslutning med trin 2 udsteder det faglige udvalg et svendebrev som dokumentation for, at lærlingen har opnået kompetence inden for uddannelsen."
    },
    {
      "provision_ref": "14:8",
      "chapter": "14",
      "section": "8",
      "content": "§ 8. Afsluttende standpunktskarakterer og prøver i fag på gymnasialt niveau indgår i eux-bevis efter reglerne herom i lov om erhvervsfaglig studentereksamen i forbindelse med erhvervsuddannelse (eux) m.v. og bekendtgørelse om erhvervsuddannelser."
    },
    {
      "provision_ref": "16:9",
      "chapter": "16",
      "section": "9",
      "content": "§ 9. Bekendtgørelsen træder i kraft den 1. august 2026. Stk. 2. Bekendtgørelse nr. 135 af 4. februar 2025 om erhvervsuddannelsen til personvognstekniker ophæves. Stk. 3. Bekendtgørelsen finder ikke anvendelse for elever eller lærlinge, som er påbegyndt eller overgået til uddannelsen før bekendtgørelsens ikrafttræden. For disse elever eller lærlinge finder de hidtil gældende regler i bekendtgørelse nr. 135 af 4. februar 2025 om erhvervsuddannelsen til personvognsmekaniker anvendelse. Stk. 4. Elever eller lærlinge, som nævnt i stk. 3, kan i overensstemmelse med overgangsordninger fastsat af skolen i den lokale undervisningsplan og efter aftale med den eventuelle oplæringsvirksomhed overgå til uddannelsen efter denne bekendtgørelse."
    }
  ],
  "provision_versions": [
    {
      "provision_ref": "2:1",
      "chapter": "2",
      "section": "1",
      "content": "§ 1. Erhvervsuddannelsen til personvognstekniker har til formål at kvalificere elever og lærlinge til at kunne varetage og dokumentere opgaver med service, fejlfinding, diagnosticering og reparation på person- og varevogne under 3.500 kg totalvægt samt anvende viden om grøn teknologi og løsninger på personvognsområdet. Stk. 2. Lærlingen skal nå de uddannelsesmål, som er fastsat i uddannelsesordningen om erhvervsuddannelsen til personvognstekniker for det speciale, som lærlingen har valgt, jf. stk. 3. Stk. 3. Uddannelsen afsluttes med et af følgende trin og specialer: 1) Trin 1 med specialet personvognsmontør, indplaceret på niveau 3 i den danske kvalifikationsramme for livslang læring. 2) Trin 2 med et af følgende specialer, indplaceret på niveau 4 i den danske kvalifikationsramme for livslang læring: a) Personvognstekniker - EV. b) Personvognstekniker - ICE. Stk. 4. Specialet på trin 1 giver adgang til uddannelsens trin 2. Stk. 5. Uddannelsen kan gennemføres som eux-forløb på specialerne personvognstekniker - EV og personvognstekniker - ICE efter teknisk eux-model D, jf. bilag 5 til bekendtgørelse om krav til udformning af eux-forløb.",
      "valid_from": "2026-01-28",
      "valid_to": null
    },
    {
      "provision_ref": "4:2",
      "chapter": "4",
      "section": "2",
      "content": "§ 2. Uddannelsen varer fra 2 år og 6 måneder til 5 år, jf. dog stk. 3. Uddannelsens varighed er inklusive grundforløbets 1. og 2. del på hver 20 uger og hovedforløbet. Stk. 2. For lærlinge, der gennemfører uddannelsen som erhvervsuddannelse for unge, varer hovedforløbet 1 år og 6 måneder på uddannelsens trin 1, hvoraf skoleundervisningen udgør 15 uger fordelt på mindst to skoleperioder. Hovedforløbet på uddannelsens trin 2 varer yderligere 2 år, hvoraf skoleundervisningen udgør 20 uger fordelt på mindst tre skoleperioder. Stk. 3. For lærlinge, der gennemfører uddannelsen som erhvervsuddannelse for voksne (euv), varer hovedforløbet 1 år og 5 måneder på uddannelsens trin 1, hvoraf skoleundervisningen udgør 11,5 uger. Hovedforløbet på uddannelsens trin 2 varer yderligere 2 år, hvoraf skoleundervisningen udgør 20 uger. Stk. 4. Den i stk. 3 nævnte skoleundervisning opdeles i mindst to skoleperioder for euv-forløb efter § 66 y, stk. 1, nr. 2, i lov om erhvervsuddannelser (euv2-forløb). Stk. 5. Uanset bestemmelserne i stk. 2 og 3 varer hovedforløbet for lærlinge i eux-forløb 4 år, hvoraf skoleundervisningen udgør 67,6 uger fordelt på mindst fire skoleperioder.",
      "valid_from": "2026-01-28",
      "valid_to": null
    },
    {
      "provision_ref": "6:3",
      "chapter": "6",
      "section": "3",
      "content": "§ 3. For at kunne blive optaget til skoleundervisningen i hovedforløbet i erhvervsuddannelsen til personvognstekniker skal eleven eller lærlingen opfylde betingelserne i stk. 2-5, jf. dog stk. 6. Stk. 2. Eleven eller lærlingen skal have opnået de uddannelsesspecifikke kompetencer for grundforløbet, som er fastsat i uddannelsesordningen om erhvervsuddannelsen til personvognstekniker. Stk. 3. Eleven eller lærlingen skal have gennemført og bestået de grundfag med de angivne niveauer, som er fastsat i uddannelsesordningen om erhvervsuddannelsen til personvognstekniker. Stk. 4. Eleven eller lærlingen skal have opnået de certifikater eller lignende, som er fastsat i uddannelsesordningen om erhvervsuddannelsen til personvognstekniker. Stk. 5. De krav til bedømmelse af grundfag, der er fastsat i uddannelsesordningen efter stk. 3, gælder tilsvarende for elever og lærlinge i eux-forløb på det niveau af grundfaget, som eleven eller lærlingen skal have for at kunne påbegynde skoleundervisningen i hovedforløbet, uanset en eventuel forskel mellem de pågældende niveauer. Stk. 6. Elever eller lærlinge, der har gennemført grundforløbet i erhvervsuddannelsen til lastvognsmekaniker, har adgang til hovedforløbet i erhvervsuddannelsen til personvognstekniker.",
      "valid_from": "2026-01-28",
      "valid_to": null
    },
    {
      "provision_ref": "8:4",
      "chapter": "8",
      "section": "4",
      "content": "§ 4. Hovedforløbet har de kompetencemål, som er fastsat i uddannelsesordningen om erhvervsuddannelsen til personvognstekniker.",
      "valid_from": "2026-01-28",
      "valid_to": null
    },
    {
      "provision_ref": "10:5",
      "chapter": "10",
      "section": "5",
      "content": "§ 5. Kriterier for godskrivning på baggrund af elevens eller lærlingens erhvervserfaring og tidligere uddannelse, er fastsat i uddannelsesordningen om erhvervsuddannelsen til personvognstekniker. Godskrivning skal i øvrigt ske efter reglerne i bekendtgørelse om erhvervsuddannelser.",
      "valid_from": "2026-01-28",
      "valid_to": null
    },
    {
      "provision_ref": "12:6",
      "chapter": "12",
      "section": "6",
      "content": "§ 6. Uddannelsens afsluttende prøve på trin 1 er en skoleprøve. Prøven afholdes af skolen som en del af den sidste skoleperiode. Prøven tilrettelægges som fastsat i uddannelsesordningen om erhvervsuddannelsen til personvognstekniker. Prøven skal kun aflægges af lærlinge, som afslutter uddannelsen med trin 1. Stk. 2. Lærlingen skal inden aflæggelse af den afsluttende prøve på trin 1 have erhvervet relevant kørekort i henhold til gældende regler om kørekort. De nærmere kriterier for erhvervelse af kørekort er fastsat i uddannelsesordningen. Lærlingen kan, når det er begrundet i særlige forhold og efter det faglige udvalgs konkrete afgørelse, blive fritaget for kravet om kørekort. Stk. 3. For at der kan udstedes skolebevis, skal lærlingen have bestået hvert enkelt af de uddannelsesspecifikke fag i hovedforløbet og den afsluttende prøve. Stk. 4. Ved uddannelsens afslutning med trin 1 udsteder det faglige udvalg et uddannelsesbevis som dokumentation for, at lærlingen har opnået kompetence inden for uddannelsen.",
      "valid_from": "2026-01-28",
      "valid_to": null
    },
    {
      "provision_ref": "13:7",
      "chapter": "13",
      "section": "7",
      "content": "§ 7. Uddannelsens afsluttende prøve på trin 2 udgør en svendeprøve. Prøven afholdes af skolen i samråd med det faglige udvalg som en del af den sidste skoleperiode. Prøven tilrettelægges som fastsat i uddannelsesordningen om erhvervsuddannelsen til personvognstekniker. Stk. 2. Lærlingen skal inden aflæggelse af den afsluttende prøve på trin 2 have erhvervet relevant kørekort i henhold til gældende regler om kørekort. De nærmere kriterier for erhvervelse af kørekort er fastsat i uddannelsesordningen. Lærlingen kan, når det er begrundet i særlige forhold og efter det faglige udvalgs konkrete afgørelse, blive fritaget for kravet om at have erhvervet relevant kørekort. Stk. 3. For at der kan udstedes skolebevis, skal lærlingen have bestået hvert enkelt af de uddannelsesspecifikke fag i hovedforløbet og den afsluttende prøve. Stk. 4. Ved uddannelsens afslutning med trin 2 udsteder det faglige udvalg et svendebrev som dokumentation for, at lærlingen har opnået kompetence inden for uddannelsen.",
      "valid_from": "2026-01-28",
      "valid_to": null
    },
    {
      "provision_ref": "14:8",
      "chapter": "14",
      "section": "8",
      "content": "§ 8. Afsluttende standpunktskarakterer og prøver i fag på gymnasialt niveau indgår i eux-bevis efter reglerne herom i lov om erhvervsfaglig studentereksamen i forbindelse med erhvervsuddannelse (eux) m.v. og bekendtgørelse om erhvervsuddannelser.",
      "valid_from": "2026-01-28",
      "valid_to": null
    },
    {
      "provision_ref": "16:9",
      "chapter": "16",
      "section": "9",
      "content": "§ 9. Bekendtgørelsen træder i kraft den 1. august 2026. Stk. 2. Bekendtgørelse nr. 135 af 4. februar 2025 om erhvervsuddannelsen til personvognstekniker ophæves. Stk. 3. Bekendtgørelsen finder ikke anvendelse for elever eller lærlinge, som er påbegyndt eller overgået til uddannelsen før bekendtgørelsens ikrafttræden. For disse elever eller lærlinge finder de hidtil gældende regler i bekendtgørelse nr. 135 af 4. februar 2025 om erhvervsuddannelsen til personvognsmekaniker anvendelse. Stk. 4. Elever eller lærlinge, som nævnt i stk. 3, kan i overensstemmelse med overgangsordninger fastsat af skolen i den lokale undervisningsplan og efter aftale med den eventuelle oplæringsvirksomhed overgå til uddannelsen efter denne bekendtgørelse.",
      "valid_from": "2026-01-28",
      "valid_to": null
    }
  ],
  "definitions": []
}
