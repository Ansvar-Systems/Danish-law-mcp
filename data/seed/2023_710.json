{
  "id": "2023:710",
  "type": "statute",
  "title": "Lov om ændring af kildeskatteloven, selskabsskatteloven, kulbrinteskatteloven og ligningsloven (Indførelse af begrænset skattepligt ved udøvelse af visse aktiviteter i Danmarks eksklusive økonomiske zone, anvendelse af kulbrinteanlæg m.v. i forbindelse med lagring af CO2 og ændring af listen over lande, der er omfattet af defensive foranstaltninger)",
  "short_name": "LOV Æ#LOKDOK02",
  "status": "in_force",
  "issued_date": "2023-06-13",
  "url": "https://www.retsinformation.dk/eli/lta/2023/710/xml",
  "description": "Retsinformation source. DocumentId=AN015998; AccessionNumber=A20230071030; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "10B",
      "section": "10B",
      "content": "§ 10 B. Anvendes et afskrivningsberettiget aktiv delvis i forbindelse med lagring af CO 2 , kan der fortsat afskrives på aktivet ved opgørelsen af den del af den skattepligtiges indkomst, som omfattes af § 4. Udgifter til forbedring, der afholdes med henblik på anvendelse til lagring af CO 2 , føres dog på en særskilt saldo, hvorpå der udelukkende kan afskrives ved opgørelsen af den del af den skattepligtiges indkomst, som ikke omfattes af § 4. Udgifter til forbedring af et aktiv anvendt i forbindelse med lagring af CO 2 anses for afholdt med henblik på denne anvendelse, medmindre den skattepligtige godtgør, at udgifterne vedrører forbedringer, der også ville være blevet foretaget, hvis aktivet ikke var blevet anvendt i forbindelse med lagring af CO 2 . Stk. 2. Overgår et afskrivningsberettiget driftsmiddel til udelukkende at blive anvendt i forbindelse med lagring af CO 2 , overføres et beløb svarende til driftsmidlets skattemæssigt nedskrevne værdi fra den saldo, hvorpå afskrivninger foretages efter § 7, stk. 3, eller § 8, stk. 1, til en særskilt saldo, hvorpå der udelukkende kan ske afskrivning, der fratrækkes ved opgørelsen af den del af den skattepligtiges indkomst, som ikke omfattes af § 4. Stk. 3. Udgifter, der vedrører lagring af CO 2 , herunder udgifter til vedligeholdelse af afskrivningsberettigede aktiver, kan ikke fradrages ved opgørelsen af den del af den skattepligtiges indkomst, som omfattes af § 4, medmindre den skattepligtige godtgør, at udgifterne også ville være blevet afholdt, hvis den skattepligtige ikke havde haft aktiviteter vedrørende lagring af CO 2 . Stk. 4. Told- og Skatteforvaltningen kan fastsætte regler om, at skattepligtige, der ved opgørelsen af den del af indkomsten, som omfattes af § 4, foretager afskrivninger på udgifter til forbedring af aktiver, der delvis anvendes i forbindelse med lagring af CO 2 , eller fradrager udgifter, der også vedrører lagring af CO 2 , skal indsende oplysninger, der godtgør, at betingelserne herfor er opfyldt, jf. stk. 1 og 3."
    }
  ],
  "provision_versions": [
    {
      "provision_ref": "10B",
      "section": "10B",
      "content": "§ 10 B. Anvendes et afskrivningsberettiget aktiv delvis i forbindelse med lagring af CO 2 , kan der fortsat afskrives på aktivet ved opgørelsen af den del af den skattepligtiges indkomst, som omfattes af § 4. Udgifter til forbedring, der afholdes med henblik på anvendelse til lagring af CO 2 , føres dog på en særskilt saldo, hvorpå der udelukkende kan afskrives ved opgørelsen af den del af den skattepligtiges indkomst, som ikke omfattes af § 4. Udgifter til forbedring af et aktiv anvendt i forbindelse med lagring af CO 2 anses for afholdt med henblik på denne anvendelse, medmindre den skattepligtige godtgør, at udgifterne vedrører forbedringer, der også ville være blevet foretaget, hvis aktivet ikke var blevet anvendt i forbindelse med lagring af CO 2 . Stk. 2. Overgår et afskrivningsberettiget driftsmiddel til udelukkende at blive anvendt i forbindelse med lagring af CO 2 , overføres et beløb svarende til driftsmidlets skattemæssigt nedskrevne værdi fra den saldo, hvorpå afskrivninger foretages efter § 7, stk. 3, eller § 8, stk. 1, til en særskilt saldo, hvorpå der udelukkende kan ske afskrivning, der fratrækkes ved opgørelsen af den del af den skattepligtiges indkomst, som ikke omfattes af § 4. Stk. 3. Udgifter, der vedrører lagring af CO 2 , herunder udgifter til vedligeholdelse af afskrivningsberettigede aktiver, kan ikke fradrages ved opgørelsen af den del af den skattepligtiges indkomst, som omfattes af § 4, medmindre den skattepligtige godtgør, at udgifterne også ville være blevet afholdt, hvis den skattepligtige ikke havde haft aktiviteter vedrørende lagring af CO 2 . Stk. 4. Told- og Skatteforvaltningen kan fastsætte regler om, at skattepligtige, der ved opgørelsen af den del af indkomsten, som omfattes af § 4, foretager afskrivninger på udgifter til forbedring af aktiver, der delvis anvendes i forbindelse med lagring af CO 2 , eller fradrager udgifter, der også vedrører lagring af CO 2 , skal indsende oplysninger, der godtgør, at betingelserne herfor er opfyldt, jf. stk. 1 og 3.",
      "valid_from": "2023-06-13",
      "valid_to": null
    }
  ],
  "definitions": []
}
