{
  "id": "2015:226",
  "type": "statute",
  "title": "Bekendtgørelse om genopfriskning af grundlæggende uddannelse i søsikkerhed og brandbekæmpelse i skibe",
  "short_name": "BEK H#LOKDOK04",
  "status": "in_force",
  "issued_date": "2015-03-02",
  "url": "https://www.retsinformation.dk/eli/lta/2015/226/xml",
  "description": "Retsinformation source. DocumentId=BP001216; AccessionNumber=B20150022605; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Formålet med denne bekendtgørelse er at fastlægge kravene til genopfriskning af søfarendes kompetencer i grundlæggende søsikkerhed og brandbekæmpelse i skibe, som beskrevet i A-koden til den internationale konvention om uddannelse af søfarende, om sønæring og om vagthold, 1978, med senere ændringer (STCW-konventionen), afsnit A-VI/1, paragraf 3, tabel A-VI/1-1 og A-VI/1-2."
    },
    {
      "provision_ref": "2",
      "section": "2",
      "content": "§ 2. Rederiet og skibsføreren skal sikre, at de søfarende, der beskæftiges eller forhyres om bord, og som har fået tildelt opgaver vedrørende skibets drift relateret til skibets sikkerhed eller beskyttelse af havmiljøet, jf. reglement A-VI/1-2 i STCW-konventionens A-kode, mindst hvert 5. år dokumenterer, at de har vedligeholdt deres kompetencer som angivet i bilag 2 og 3. Stk. 2. Søfarende, der inden for de seneste 5 år forud for fornyelse af sønæringsbevis eller gennemførelse af et genopfriskningskursus, har haft mindst 12 måneders fartstid, anses for at have vedligeholdt deres kompetencer i følgende emner, jf. i øvrigt bilag 2 og 3: 1) Personlig overlevelsesteknik: a) Iføre sig en redningsvest. b) Borde et redningsfartøj fra skib og vand iført en redningsvest. c) Tage initiativ til at borde et redningsfartøj for at forøge overlevelseschancerne. d) Udsætte et drivanker eller en drivpose. e) Betjene redningsfartøjsudstyr. f) Betjene udstyr til lokalisering, herunder radioudstyr. 2) Brandbekæmpelse i skibe: a) Brug af røgdykkerudstyr. b) Foretage en redningsoperation under forhold svarende til et røgfyldt rum."
    },
    {
      "provision_ref": "3",
      "section": "3",
      "content": "§ 3. Før optagelse på et kursus er det en forudsætning, at den søfarende har gennemført kursus i grundlæggende søsikkerhed og kursus i brandbekæmpelse i skibe. Stk. 2. Genopfriskningskurset kan gennemføres som et kursusforløb, hvor kurset eller dele af kurset gennemføres om bord på skibet, eller det kan indgå i andre kurser, herunder sikkerhedskurser til personel i passagerskibe."
    },
    {
      "provision_ref": "4",
      "section": "4",
      "content": "§ 4. Kursusudbydere skal være godkendt af Søfartsstyrelsen i overensstemmelse med bekendtgørelse om godkendelse og kvalitetssikring m.v. af maritime uddannelser. Stk. 2. Kursusudbydere skal, på baggrund af de i bilag 2 og 3 anførte kursusmål, fastlægge den nærmere kursusplanlægning, herunder varigheden af kurserne, under hensyntagen til kursisternes forudsætninger. Stk. 3. Kursusudbydere skal sikre, at genopfriskningskurser opfylder gældende bestemmelser til udstyr og instruktørkvalifikationer for søsikkerhedskurser og kursus i brandbekæmpelse i skibe."
    },
    {
      "provision_ref": "5",
      "section": "5",
      "content": "§ 5. Rederiet og kursusudbyderen skal udstede dokumentation til søfarende, der har gennemført kursus i genopfriskning af grundlæggende søsikkerhed og brandbekæmpelse i skibe. Stk. 2. Beviserne kan udformes som anført i bilag 1. Stk. 3. Kursusudbyderen skal registrere udstedelsen af kursusbeviset. Registreringen skal opbevares i 5 år og indeholde oplysninger om udstedelsesdato, eller hvis denne ikke er kendt alder, navn og fødselsdato på den søfarende, således at beviset kan genudstedes. Stk. 4. For kursister med dansk sønæringsbevis skal kursusudbyderen indberette gennemførte kurser til Søfartsstyrelsen ved anvendelse af Søfartsstyrelsens system til digital indberetning."
    },
    {
      "provision_ref": "6",
      "section": "6",
      "content": "§ 6. Overtrædelse af bekendtgørelsen straffes med bøde. Rederens eller skibsførerens overtrædelse af § 2, stk. 1, straffes med bøde eller fængsel i 1 år. Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på unge mennesker under 18 år eller fremkaldt fare herfor eller 2) opnået eller tilsigtet en økonomisk fordel for den pågældende selv eller andre, herunder ved besparelse. Stk. 3. Sker der ikke konfiskation af udbytte, som er opnået ved overtrædelsen, skal der ved udmåling af bøde, herunder tillægsbøde, tages særligt hensyn til størrelsen af en opnået eller tilsigtet økonomisk fordel, jf. stk. 2, nr. 2. Stk. 4. Der kan pålægges selskaber m.v. (juridiske personer) strafansvar efter reglerne i straffelovens 5. kapitel. Stk. 5. Ved pålæggelse af strafansvar efter stk. 4 anses personer, som er ansat til at udføre arbejde om bord på skibet af andre end rederen, tillige for at være knyttet til rederen. Er der udstedt overensstemmelsesdokument i henhold til koden om sikker skibsdrift eller certifikat i henhold til konventionen om søfarendes arbejdsforhold til en anden organisation eller person, anses skibsføreren og de søfarende tillige for at være knyttet til den, som dokumentet er udstedt til."
    },
    {
      "provision_ref": "7",
      "section": "7",
      "content": "§ 7. Fra den 1. januar 2017 skal søfarende, der er omfattet af § 2, stk. 1, forevise dokumentation for at have gennemført genopfriskning af grundlæggende søsikkerhed og brandbekæmpelse i skibe, inden sønæringsbeviset kan fornyes. Stk. 2. Søfarende, der fra den 1. januar 2017 har et gyldigt dansk sønæringsbevis, vil opfylde kravet om dokumentation for genopfriskning i henhold til denne bekendtgørelse. Stk. 3. Menige søfarende, som ikke skal være i besiddelse af et sønæringsbevis, skal fra den 1. januar 2017, kunne fremvise dokumentation for, at vedkommende har gennemført ovennævnte kursus inden for de seneste 5 år. Stk. 4. Indtil den 31. december 2016 kan skibsføreren udstede dokumentation for genopfriskning, jf. bilag 1, til søfarende, der ikke skal være i besiddelse af et sønæringsbevis, når de inden for de seneste 5 år har erhvervet mindst 12 måneders sejltid."
    },
    {
      "provision_ref": "8",
      "section": "8",
      "content": "§ 8. Bekendtgørelsen træder i kraft den 6. marts 2015. Stk. 2. Samtidig ophæves teknisk forskrift nr. 10022 af 2. april 1993 om bevis for gennemgået brand- og røgdykkeruddannelse."
    },
    {
      "provision_ref": "9",
      "section": "9",
      "content": "§ 9. Bekendtgørelsen gælder ikke for Færøerne og Grønland."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Formålet med denne bekendtgørelse er at fastlægge kravene til genopfriskning af søfarendes kompetencer i grundlæggende søsikkerhed og brandbekæmpelse i skibe, som beskrevet i A-koden til den internationale konvention om uddannelse af søfarende, om sønæring og om vagthold, 1978, med senere ændringer (STCW-konventionen), afsnit A-VI/1, paragraf 3, tabel A-VI/1-1 og A-VI/1-2.",
      "valid_from": "2015-03-02",
      "valid_to": null
    },
    {
      "provision_ref": "2",
      "section": "2",
      "content": "§ 2. Rederiet og skibsføreren skal sikre, at de søfarende, der beskæftiges eller forhyres om bord, og som har fået tildelt opgaver vedrørende skibets drift relateret til skibets sikkerhed eller beskyttelse af havmiljøet, jf. reglement A-VI/1-2 i STCW-konventionens A-kode, mindst hvert 5. år dokumenterer, at de har vedligeholdt deres kompetencer som angivet i bilag 2 og 3. Stk. 2. Søfarende, der inden for de seneste 5 år forud for fornyelse af sønæringsbevis eller gennemførelse af et genopfriskningskursus, har haft mindst 12 måneders fartstid, anses for at have vedligeholdt deres kompetencer i følgende emner, jf. i øvrigt bilag 2 og 3: 1) Personlig overlevelsesteknik: a) Iføre sig en redningsvest. b) Borde et redningsfartøj fra skib og vand iført en redningsvest. c) Tage initiativ til at borde et redningsfartøj for at forøge overlevelseschancerne. d) Udsætte et drivanker eller en drivpose. e) Betjene redningsfartøjsudstyr. f) Betjene udstyr til lokalisering, herunder radioudstyr. 2) Brandbekæmpelse i skibe: a) Brug af røgdykkerudstyr. b) Foretage en redningsoperation under forhold svarende til et røgfyldt rum.",
      "valid_from": "2015-03-02",
      "valid_to": null
    },
    {
      "provision_ref": "3",
      "section": "3",
      "content": "§ 3. Før optagelse på et kursus er det en forudsætning, at den søfarende har gennemført kursus i grundlæggende søsikkerhed og kursus i brandbekæmpelse i skibe. Stk. 2. Genopfriskningskurset kan gennemføres som et kursusforløb, hvor kurset eller dele af kurset gennemføres om bord på skibet, eller det kan indgå i andre kurser, herunder sikkerhedskurser til personel i passagerskibe.",
      "valid_from": "2015-03-02",
      "valid_to": null
    },
    {
      "provision_ref": "4",
      "section": "4",
      "content": "§ 4. Kursusudbydere skal være godkendt af Søfartsstyrelsen i overensstemmelse med bekendtgørelse om godkendelse og kvalitetssikring m.v. af maritime uddannelser. Stk. 2. Kursusudbydere skal, på baggrund af de i bilag 2 og 3 anførte kursusmål, fastlægge den nærmere kursusplanlægning, herunder varigheden af kurserne, under hensyntagen til kursisternes forudsætninger. Stk. 3. Kursusudbydere skal sikre, at genopfriskningskurser opfylder gældende bestemmelser til udstyr og instruktørkvalifikationer for søsikkerhedskurser og kursus i brandbekæmpelse i skibe.",
      "valid_from": "2015-03-02",
      "valid_to": null
    },
    {
      "provision_ref": "5",
      "section": "5",
      "content": "§ 5. Rederiet og kursusudbyderen skal udstede dokumentation til søfarende, der har gennemført kursus i genopfriskning af grundlæggende søsikkerhed og brandbekæmpelse i skibe. Stk. 2. Beviserne kan udformes som anført i bilag 1. Stk. 3. Kursusudbyderen skal registrere udstedelsen af kursusbeviset. Registreringen skal opbevares i 5 år og indeholde oplysninger om udstedelsesdato, eller hvis denne ikke er kendt alder, navn og fødselsdato på den søfarende, således at beviset kan genudstedes. Stk. 4. For kursister med dansk sønæringsbevis skal kursusudbyderen indberette gennemførte kurser til Søfartsstyrelsen ved anvendelse af Søfartsstyrelsens system til digital indberetning.",
      "valid_from": "2015-03-02",
      "valid_to": null
    },
    {
      "provision_ref": "6",
      "section": "6",
      "content": "§ 6. Overtrædelse af bekendtgørelsen straffes med bøde. Rederens eller skibsførerens overtrædelse af § 2, stk. 1, straffes med bøde eller fængsel i 1 år. Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på unge mennesker under 18 år eller fremkaldt fare herfor eller 2) opnået eller tilsigtet en økonomisk fordel for den pågældende selv eller andre, herunder ved besparelse. Stk. 3. Sker der ikke konfiskation af udbytte, som er opnået ved overtrædelsen, skal der ved udmåling af bøde, herunder tillægsbøde, tages særligt hensyn til størrelsen af en opnået eller tilsigtet økonomisk fordel, jf. stk. 2, nr. 2. Stk. 4. Der kan pålægges selskaber m.v. (juridiske personer) strafansvar efter reglerne i straffelovens 5. kapitel. Stk. 5. Ved pålæggelse af strafansvar efter stk. 4 anses personer, som er ansat til at udføre arbejde om bord på skibet af andre end rederen, tillige for at være knyttet til rederen. Er der udstedt overensstemmelsesdokument i henhold til koden om sikker skibsdrift eller certifikat i henhold til konventionen om søfarendes arbejdsforhold til en anden organisation eller person, anses skibsføreren og de søfarende tillige for at være knyttet til den, som dokumentet er udstedt til.",
      "valid_from": "2015-03-02",
      "valid_to": null
    },
    {
      "provision_ref": "7",
      "section": "7",
      "content": "§ 7. Fra den 1. januar 2017 skal søfarende, der er omfattet af § 2, stk. 1, forevise dokumentation for at have gennemført genopfriskning af grundlæggende søsikkerhed og brandbekæmpelse i skibe, inden sønæringsbeviset kan fornyes. Stk. 2. Søfarende, der fra den 1. januar 2017 har et gyldigt dansk sønæringsbevis, vil opfylde kravet om dokumentation for genopfriskning i henhold til denne bekendtgørelse. Stk. 3. Menige søfarende, som ikke skal være i besiddelse af et sønæringsbevis, skal fra den 1. januar 2017, kunne fremvise dokumentation for, at vedkommende har gennemført ovennævnte kursus inden for de seneste 5 år. Stk. 4. Indtil den 31. december 2016 kan skibsføreren udstede dokumentation for genopfriskning, jf. bilag 1, til søfarende, der ikke skal være i besiddelse af et sønæringsbevis, når de inden for de seneste 5 år har erhvervet mindst 12 måneders sejltid.",
      "valid_from": "2015-03-02",
      "valid_to": null
    },
    {
      "provision_ref": "8",
      "section": "8",
      "content": "§ 8. Bekendtgørelsen træder i kraft den 6. marts 2015. Stk. 2. Samtidig ophæves teknisk forskrift nr. 10022 af 2. april 1993 om bevis for gennemgået brand- og røgdykkeruddannelse.",
      "valid_from": "2015-03-02",
      "valid_to": null
    },
    {
      "provision_ref": "9",
      "section": "9",
      "content": "§ 9. Bekendtgørelsen gælder ikke for Færøerne og Grønland.",
      "valid_from": "2015-03-02",
      "valid_to": null
    }
  ],
  "definitions": []
}
