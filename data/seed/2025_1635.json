{
  "id": "2025:1635",
  "type": "statute",
  "title": "Lov om ændring af lov om krigsforsikring af skibe (Statslig låneramme, udvidelse af forsikringsdækning og ændring af, hvilke skibe der er omfattet af loven m.v.)",
  "short_name": "LOV Æ#LOKDOK02",
  "status": "in_force",
  "issued_date": "2025-12-16",
  "url": "https://www.retsinformation.dk/eli/lta/2025/1635/xml",
  "description": "Retsinformation source. DocumentId=CQ003439; AccessionNumber=A20250163530; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "9",
      "section": "9",
      "content": "§ 9. Forsikringsbidrag til Krigsforsikringsinstituttet efter denne lov er fritaget for afgift efter lov om afgift af skade‍sforsikringer."
    },
    {
      "provision_ref": "10a",
      "section": "10a",
      "content": "§ 10 a. Efter modtagelse af en skadesanmeldelse foretager Krigsforsikringsinstituttet snarest muligt en registrering og vurdering af de opståede skader. Stk. 2. Krigsforsikringsinstituttet skal snarest muligt efter registrerings- og vurderingsforretningen give skadelidte oplysninger om resultatet af registreringen og vurderingen. Stk. 3. Krigsforsikringsinstituttet afholder udgifter forbundet med registreringen og vurderingen. Stk. 4. Erhvervsministeren kan fastsætte regler om skadelidtes adgang til at kræve omvurdering af de opståede skader, om frister for at kræve omvurdering og om, hvem der skal foretage omvurderingen. Stk. 5. Erhvervsministeren kan fastsætte regler om, at omvurdering kan finde sted på Krigsforsikringsinstituttets foranledning og om frister for at underrette skadelidte om, at omvurdering vil finde sted. Stk. 6. Erhvervsministeren kan fastsætte regler om afholdelse af de udgifter, der er forbundet med omvurdering efter regler udstedt i medfør af stk. 4 og 5."
    },
    {
      "provision_ref": "10b",
      "section": "10b",
      "content": "§ 10 b. Erstatningen for krigskaskoskader udbetales til ejeren, medmindre andre over for Krigsforsikringsinstituttet har anmeldt sig som berettiget til erstatningen eller har en tinglyst ret over det forsikrede skib. De anmeldte eller tinglyste rettighedshavere fyldestgøres i så fald forud for ejeren under hensyn til rangfølgen af deres rettigheder. Stk. 2. Erhvervsministeren fastsætter regler om udbetaling af erstatning for krigs-P&I-skader."
    },
    {
      "provision_ref": "10c",
      "section": "10c",
      "content": "§ 10 c. Fordringer mod Krigsforsikringsinstituttet forældes efter 3 år efter reglerne i forældelsesloven."
    },
    {
      "provision_ref": "10d",
      "section": "10d",
      "content": "§ 10 d. Panterettigheder og andre rettigheder i krigsforsi‍krede skibe forfalder ikke til udbetaling, som følge af at det forsikrede forringes eller går til grunde ved krigsskade. Stk. 2. Krigsforsikringsinstituttets bestyrelse kan bestemme, at forfaldstiden for renter, afdrag og andre ydelser, der forfalder i indtil 1 år fra skadens indtræden, udskydes i indtil 1 år, dog senest indtil det tidspunkt, hvor erstatningen kan kræves udbetalt. Må det forsikrede ikke antages at være behæftet ud over sin værdi ved skadens indtræden, kan forfaldstiden på tilsvarende måde for senere ydelser udskydes for 1 år ad gangen på det vilkår, at de ydelser, for hvilke forfaldstiden tidligere er udskudt, betales. Rettighedshaverne skal have meddelelse fra Krigsforsikringsinstituttet om, at reglerne i 1. og 2. pkt. vil blive bragt i anvendelse. Stk. 3. I tilfælde af krigsskade kan panthaverne uden fortabelse af fortrinsretten meddele henstand med betalingen af renter og lignende ydelser indtil det tidspunkt, hvor erstatningen kan kræves udbetalt helt eller delvis. Tidsfristen i tinglysningslovens § 40, stk. 4, 1. pkt., regnes i så fald fra dette tidspunkt."
    },
    {
      "provision_ref": "10e",
      "section": "10e",
      "content": "§ 10 e. Med de ændringer, som følger af Krigsforsikringsinstituttets særlige karakter, finder reglerne i lov om forsikringsaftaler tilsvarende anvendelse med hensyn til forhold, som omfattes af denne lov."
    },
    {
      "provision_ref": "12a",
      "section": "12a",
      "content": "§ 12 a. Erhvervsministeren kan fastsætte regler om, at skriftlige begæringer, anmeldelser m.v., som efter denne lov skal indgives til Krigsforsikringsinstituttet eller til private aktører, der har fået delegeret opgaver i medfør af § 5, stk. 6, skal indgives ved anvendelse af den digitale løsning, som Krigsforsikringsinstituttet og de private aktører anviser, herunder digital selvbetjening, og at kommunikation til og fra Krigsforsikringsinstituttet og de private aktører i den forbindelse skal foregå digitalt. Stk. 2. Erhvervsministeren kan fastsætte regler om, at redernes betaling af bidrag, jf. § 8, skal ske digitalt, herunder ved anvendelse af bestemte digitale betalingsløsninger. Stk. 3. En digital meddelelse anses for at være kommet frem, når den er tilgængelig for adressaten for meddelelsen."
    },
    {
      "provision_ref": "12b",
      "section": "12b",
      "content": "§ 12 b. Krigsforsikringsinstituttet aflægger et regnskab, der skal være udarbejdet i overensstemmelse med årsregnskabslovens krav til regnskaber."
    }
  ],
  "provision_versions": [
    {
      "provision_ref": "9",
      "section": "9",
      "content": "§ 9. Forsikringsbidrag til Krigsforsikringsinstituttet efter denne lov er fritaget for afgift efter lov om afgift af skade‍sforsikringer.",
      "valid_from": "2025-12-16",
      "valid_to": null
    },
    {
      "provision_ref": "10a",
      "section": "10a",
      "content": "§ 10 a. Efter modtagelse af en skadesanmeldelse foretager Krigsforsikringsinstituttet snarest muligt en registrering og vurdering af de opståede skader. Stk. 2. Krigsforsikringsinstituttet skal snarest muligt efter registrerings- og vurderingsforretningen give skadelidte oplysninger om resultatet af registreringen og vurderingen. Stk. 3. Krigsforsikringsinstituttet afholder udgifter forbundet med registreringen og vurderingen. Stk. 4. Erhvervsministeren kan fastsætte regler om skadelidtes adgang til at kræve omvurdering af de opståede skader, om frister for at kræve omvurdering og om, hvem der skal foretage omvurderingen. Stk. 5. Erhvervsministeren kan fastsætte regler om, at omvurdering kan finde sted på Krigsforsikringsinstituttets foranledning og om frister for at underrette skadelidte om, at omvurdering vil finde sted. Stk. 6. Erhvervsministeren kan fastsætte regler om afholdelse af de udgifter, der er forbundet med omvurdering efter regler udstedt i medfør af stk. 4 og 5.",
      "valid_from": "2025-12-16",
      "valid_to": null
    },
    {
      "provision_ref": "10b",
      "section": "10b",
      "content": "§ 10 b. Erstatningen for krigskaskoskader udbetales til ejeren, medmindre andre over for Krigsforsikringsinstituttet har anmeldt sig som berettiget til erstatningen eller har en tinglyst ret over det forsikrede skib. De anmeldte eller tinglyste rettighedshavere fyldestgøres i så fald forud for ejeren under hensyn til rangfølgen af deres rettigheder. Stk. 2. Erhvervsministeren fastsætter regler om udbetaling af erstatning for krigs-P&I-skader.",
      "valid_from": "2025-12-16",
      "valid_to": null
    },
    {
      "provision_ref": "10c",
      "section": "10c",
      "content": "§ 10 c. Fordringer mod Krigsforsikringsinstituttet forældes efter 3 år efter reglerne i forældelsesloven.",
      "valid_from": "2025-12-16",
      "valid_to": null
    },
    {
      "provision_ref": "10d",
      "section": "10d",
      "content": "§ 10 d. Panterettigheder og andre rettigheder i krigsforsi‍krede skibe forfalder ikke til udbetaling, som følge af at det forsikrede forringes eller går til grunde ved krigsskade. Stk. 2. Krigsforsikringsinstituttets bestyrelse kan bestemme, at forfaldstiden for renter, afdrag og andre ydelser, der forfalder i indtil 1 år fra skadens indtræden, udskydes i indtil 1 år, dog senest indtil det tidspunkt, hvor erstatningen kan kræves udbetalt. Må det forsikrede ikke antages at være behæftet ud over sin værdi ved skadens indtræden, kan forfaldstiden på tilsvarende måde for senere ydelser udskydes for 1 år ad gangen på det vilkår, at de ydelser, for hvilke forfaldstiden tidligere er udskudt, betales. Rettighedshaverne skal have meddelelse fra Krigsforsikringsinstituttet om, at reglerne i 1. og 2. pkt. vil blive bragt i anvendelse. Stk. 3. I tilfælde af krigsskade kan panthaverne uden fortabelse af fortrinsretten meddele henstand med betalingen af renter og lignende ydelser indtil det tidspunkt, hvor erstatningen kan kræves udbetalt helt eller delvis. Tidsfristen i tinglysningslovens § 40, stk. 4, 1. pkt., regnes i så fald fra dette tidspunkt.",
      "valid_from": "2025-12-16",
      "valid_to": null
    },
    {
      "provision_ref": "10e",
      "section": "10e",
      "content": "§ 10 e. Med de ændringer, som følger af Krigsforsikringsinstituttets særlige karakter, finder reglerne i lov om forsikringsaftaler tilsvarende anvendelse med hensyn til forhold, som omfattes af denne lov.",
      "valid_from": "2025-12-16",
      "valid_to": null
    },
    {
      "provision_ref": "12a",
      "section": "12a",
      "content": "§ 12 a. Erhvervsministeren kan fastsætte regler om, at skriftlige begæringer, anmeldelser m.v., som efter denne lov skal indgives til Krigsforsikringsinstituttet eller til private aktører, der har fået delegeret opgaver i medfør af § 5, stk. 6, skal indgives ved anvendelse af den digitale løsning, som Krigsforsikringsinstituttet og de private aktører anviser, herunder digital selvbetjening, og at kommunikation til og fra Krigsforsikringsinstituttet og de private aktører i den forbindelse skal foregå digitalt. Stk. 2. Erhvervsministeren kan fastsætte regler om, at redernes betaling af bidrag, jf. § 8, skal ske digitalt, herunder ved anvendelse af bestemte digitale betalingsløsninger. Stk. 3. En digital meddelelse anses for at være kommet frem, når den er tilgængelig for adressaten for meddelelsen.",
      "valid_from": "2025-12-16",
      "valid_to": null
    },
    {
      "provision_ref": "12b",
      "section": "12b",
      "content": "§ 12 b. Krigsforsikringsinstituttet aflægger et regnskab, der skal være udarbejdet i overensstemmelse med årsregnskabslovens krav til regnskaber.",
      "valid_from": "2025-12-16",
      "valid_to": null
    }
  ],
  "definitions": []
}
