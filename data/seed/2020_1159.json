{
  "id": "2020:1159",
  "type": "statute",
  "title": "Bekendtgørelse om programvirksomhed på grundlag af registrering",
  "short_name": "BEK H#LOKDOK04",
  "status": "in_force",
  "issued_date": "2020-06-18",
  "url": "https://www.retsinformation.dk/eli/lta/2020/1159/xml",
  "description": "Retsinformation source. DocumentId=AK001510; AccessionNumber=B20200115905; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på udbydere af fjernsynsvirksomhed og on demand audiovisuelle medietjenester, hvor hovedformålet med en tjeneste eller en del af den, der kan adskilles fra tjenesteudbyderens hovedaktivitet, er under en medietjenesteudbyders redaktionelle ansvar at udbyde informerende, underholdende eller oplysende billedprogrammer til almenheden, og på udbydere af radio. Følgende typer programvirksomhed er omfattet og skal registreres hos Radio- og tv-nævnet efter reglerne i kapitel 2, jf. § 47 i lov om radio- og fjernsynsvirksomhed m.v.: 1) Programvirksomhed ved hjælp af satellit foranstaltet af et radio- eller fjernsynsforetagende, der hører under dansk myndighed. 2) Programvirksomhed ved hjælp af fællesantenneanlæg (kabelradio eller -tv) foranstaltet af et radio- eller fjernsynsforetagende, der hører under dansk myndighed. 3) Programvirksomhed ved hjælp af jordbaserede digitale radio- og tv-sendemuligheder foranstaltet af radio- eller et fjernsynsforetagende, der hører under dansk myndighed. 4) Programvirksomhed ved hjælp af kortbølgesendemuligheder foranstaltet af et radioforetagende, der hører under dansk myndighed. 5) Programvirksomhed ved hjælp af øvrige elektroniske kommunikationsnet som defineret i lov om konkurrence- og forbrugerforhold på telemarkedet foranstaltet af et fjernsynsforetagende, der hører under dansk myndighed. 6) On demand audiovisuel programvirksomhed omfattet af lov om radio- og fjernsynsvirksomhed m.v. § 2, stk. 1, nr. 4, foranstaltet af en udbyder, der hører under dansk myndighed."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Et fjernsynsforetagende eller en udbyder af en on demand audiovisuel medietjeneste hører under dansk myndighed, hvis fjernsynsforetagendet eller udbyderen har sit hovedkontor i Danmark, og de redaktionelle beslutninger om fjernsynsudsendelsen eller den on demand audiovisuelle medietjeneste træffes i Danmark. Stk. 2. Hvis et fjernsynsforetagende eller en udbyder af en on demand audiovisuel medietjeneste har sit hovedkontor i Danmark, men de redaktionelle beslutninger om fjernsynsudsendelsen eller den on demand audiovisuelle medietjeneste træffes i en anden EU-medlemsstat, anses udbyderen for at høre under myndigheden i den EU-medlemsstat, hvor en betydelig del af de medarbejdere, der er beskæftiget med den programrelaterede virksomhed, arbejder. Hvis en betydelig del af de medarbejdere, der er beskæftiget med den programrelaterede virksomhed, arbejder i såvel Danmark som i den anden EU-medlemsstat, anses udbyderen for at høre under myndigheden i den EU-medlemsstat, hvor hovedkontoret er beliggende. Hvis en betydelig del af de medarbejdere, der er beskæftiget med den programrelaterede virksomhed, ikke arbejder i hverken Danmark eller den anden EU-medlemsstat, anses udbyderen for at høre under myndigheden i den EU-medlemsstat, hvor den først påbegyndte sin virksomhed i overensstemmelse med lovgivningen i denne medlemsstat, forudsat at den opretholder en stabil og reel forbindelse til denne medlemsstats økonomi. Stk. 3. Ved redaktionel beslutning, jf. stk. 1 og 2, forstås en beslutning, der træffes regelmæssigt med henblik på at udøve et redaktionelt ansvar, og som er knyttet til den daglige drift af et fjernsynsforetagende eller en on demand audiovisuel medietjeneste. Stk. 4. Hvis et fjernsynsforetagende eller en udbyder af en on demand audiovisuel medietjeneste har sit hovedkontor i Danmark, men beslutninger om fjernsynsudsendelsen eller den on demand audiovisuelle medietjeneste træffes i et tredjeland, eller omvendt, anses udbyderen for at høre under dansk myndighed, forudsat at en betydelig del af det personale, der er beskæftiget med fjernsynsvirksomheden eller den on demand audiovisuelle programvirksomhed, arbejder i Danmark. Stk. 5. Et fjernsynsforetagende eller en udbyder af en on demand audiovisuel medietjeneste, som ikke hører under dansk myndighed eller nogen anden EU-medlemsstats myndighed efter reglerne i stk. 1-4, anses for at høre under dansk myndighed: 1) hvis foretagendet eller udbyderen benytter en satellit-uplink fra Danmark, eller 2) hvis foretagendet eller udbyderen ikke benytter en satellit-uplink fra Danmark, men dog benytter satellitkapacitet, der tilhører Danmark. Stk. 6. Hvis det ikke ud fra stk. 1-5 kan afgøres, hvorvidt et fjernsynsforetagende eller en udbyder af en on demand audiovisuel medietjeneste hører under dansk myndighed eller en anden EU-medlemsstats myndighed, er den kompetente myndighed i den EU-medlemsstat, hvori foretagendet eller udbyderen er etableret i henhold til artikel 49-55 i traktaten om Den Europæiske Unions funktionsområde."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Et fjernsynsforetagende eller en udbyder af en on demand audiovisuel medietjeneste skal underrette Radio- og tv-nævnet om enhver ændring, der kan påvirke fastlæggelsen af hvilken myndighed, fjernsynsforetagendet eller udbyderen hører under efter reglerne i § 2, stk. 1-5."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Radio- og tv-nævnet udarbejder og vedligeholder en ajourført liste over de fjernsynsforetagender og udbydere af on demand audiovisuelle medietjenester, som hører under dansk myndighed efter reglerne i § 2. Stk. 2. Listen, der er nævnt i stk. 1, skal angive, hvilke af kriterierne i § 2 dansk myndighed er baseret på. Listen, herunder eventuelle ajourføringer heraf, skal sendes til Kommissionen."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Efter lov om radio- og fjernsynsvirksomhed m.v. § 9 a er fjernsynsforetagender og udbydere af on demand audiovisuelle medietjenester, der hører under en anden EU-medlemsstats myndighed, og som leverer en audiovisuel medietjeneste, undtaget fra overholdelse af danske regler inden for det område, der samordnes ved Europa-Parlamentets og Rådets direktiv om samordning af visse love og administrative bestemmelser i medlemsstaterne om udbud af audiovisuelle medietjenester, selv om tjenesten retter sig mod Danmark, jf. dog stk. 2. Stk. 2. Uanset stk. 1 kan Radio- og tv-nævnet efter regler fastsat af kulturministeren i medfør af loven træffe foranstaltninger, der midlertidigt begrænser adgangen til at levere en audiovisuel medietjeneste, over for en udbyder, der hører under en anden EU-medlemsstats myndighed i tilfælde af en åbenlys, væsentlig og alvorlig overtrædelse af direktivets regler om forbud mod tilskyndelse til had eller vold eller offentlig opfordring til at begå en terrorhandling eller for beskyttelse af mindreårige, eller hvor der er fare for folkesundheden eller den offentlige sikkerhed."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Foretagender, der udøver programvirksomhed ved hjælp af satellit, fællesantenneanlæg, jordbaserede digitale radio- eller tv-sendemuligheder, kortbølgesendemuligheder eller øvrige elektroniske kommunikationsnet, og som hører under dansk myndighed, skal lade sig registrere hos Radio- og tv-nævnet, jf. lov om radio- og fjernsynsvirksomhed m.v. § 47, stk. 1 og 2. Dette gælder dog ikke for udøvelse af public service-programvirksomhed efter lovens § 11, stk. 2, jf. § 45, stk. 1 og 2, og for udøvelse af ikke-kommerciel programvirksomhed ved hjælp af jordbaserede digitale tv-sendenet i MUX 1, som efter lovens § 47, stk. 4, forudsætter en tilladelse meddelt af Radio- og tv-nævnet i medfør af lovens § 45, stk. 1, 2 og 6. Stk. 2. Fjernsynsforetagender, der udøver programvirksomhed ved hjælp af satellit, og som ikke hører under dansk myndighed efter reglerne i § 2, stk. 1-4, eller nogen anden EU-medlemsstat, men som benytter en satellit-uplink fra Danmark eller satellitkapacitet, der tilhører Danmark, jf. § 2, stk. 5, skal lade sig registrere hos Radio- og tv-nævnet. Stk. 3. Foretagender, der udbyder on demand audiovisuel programvirksomhed, jf. § 1, nr. 6, skal tillige lade sig registrere hos Radio- og tv-nævnet. Stk. 4. I forbindelse med registrering i medfør af stk. 1-3 skal foretagendet ved udfyldning af en standardformular oplyse følgende: 1) Foretagendets navn og hjemsted. Såfremt foretagendet har flere adresser, oplyses disse med en beskrivelse af, hvilke funktioner der varetages fra de forskellige adresser. 2) Om foretagendet udøver radio- eller fjernsynsvirksomhed eller on demand audiovisuel programvirksomhed. Såfremt der er tale om fjernsynsvirksomhed eller on demand audiovisuel programvirksomhed, skal det oplyses, hvilke af de i § 2 nævnte kriterier om dansk myndighed, der finder anvendelse. 3) Hvorvidt udøvelse af programvirksomheden sker ved hjælp af satellit, fællesantenneanlæg, jordbaserede digitale tv-sendemuligheder, kortbølgesendemuligheder eller øvrige elektroniske kommunikationsnet. Hvis udøvelsen sker ved hjælp af satellit, angives om muligt fra hvilket land uplink finder sted og hvilken satellit, der anvendes. Hvis udsendelse sker ved hjælp af kortbølgesendemuligheder, oplyses fra hvilket land udsendelse sker. 4) Organisationsform, herunder relevante oplysninger om vedtægter, ejerforhold, bestyrelsens sammensætning samt ledelsesforhold. 5) Karakteren af programvirksomheden. Stk. 5. Radio- og tv-nævnet kan afvise at registrere foretagendet, såfremt foretagendet ikke afgiver de oplysninger, der er nævnt i stk. 4."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Såfremt der sker ændringer af forhold, der er oplyst i forbindelse med registreringen, skal disse meddeles Radio- og tv-nævnet. Stk. 2. Såfremt foretagendet indstiller programvirksomheden skal foretagendet orientere Radio- og tv-nævnet om dette."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Såfremt et foretagende ønsker at udsende programmer på mere end en kanal eller on demand audiovisuel medietjeneste, skal hver kanal eller tjeneste registreres særskilt."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Udbydere af radio- eller fjernsynsvirksomhed og on demand audiovisuelle medietjenester skal sikre, at programmer, der kan skade mindreåriges fysiske, psykiske eller moralske udvikling, kun stilles til rådighed på en sådan måde, at mindreårige normalt ikke hører eller ser dem. Dette kan ske ved valg af sendetidspunkt, værktøjer til alderskontrol eller andre tekniske foranstaltninger. Stk. 2. Foranstaltninger i henhold til stk. 1 skal stå i et rimeligt forhold til programmets mulige skadevirkninger. Stk. 3. De mest skadelige programmer, herunder programmer, som indeholder umotiveret vold eller pornografi, skal underlægges de strengest mulige foranstaltninger såsom kryptering og forældrekontrolsystemer. Stk. 4. Mindreåriges personoplysninger, som indsamles eller på anden måde genereres i henhold til de foranstaltninger, der er nævnt i stk. 1-3, må ikke behandles med henblik på kommercielle formål såsom direkte markedsføring, profilering og adfærdsbaseret reklame."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Udbydere af fjernsynsvirksomhed og on demand audiovisuelle medietjenester er ansvarlige for at aldersvurdere programmer efter regler fastsat i medfør af lov om film og skal aldersmærke programmer, jf. dog stk. 2. Stk. 2. Kravet om aldersvurdering og aldersmærkning i henhold til stk. 1 gælder ikke for følgende programtyper: 1) Nyheds- og aktualitetsprogrammer. 2) Undervisnings- og forskningsprogrammer. 3) Informationsprogrammer om ideel, politisk eller religiøs virksomhed. 4) Musikprogrammer. 5) Idrætsprogrammer. 6) Hobby-, instruktions- og fritidsprogrammer. 7) Direkte udsendelser. 8) Foromtale af programmer."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Udbydere af fjernsynsvirksomhed og on demand audiovisuelle medietjenester skal på en tydelig og neutral måde informere om aldersgrænser, der er fastsat efter de regler, der er nævnt i § 10. Stk. 2. Der skal som minimum oplyses om aldersmærkningen på følgende måde: 1) Udbydere af fjernsynsvirksomhed skal sikre, at der på fjernsyn informeres mundtligt om aldersgrænsen før programmet starter eller ved tydelig mærkning af programmet med aldersgrænsen under hele sendetiden eller som minimum de første fem minutter af sendetiden, jf. dog stk. 4. Udbyderen skal desuden gøre aldersgrænsen tilgængelig i egne programoversigter. 2) Udbydere af on demand audiovisuelle medietjenester skal informere om aldersgrænser i præsentation og omtale af de udbudte programmer. Stk. 3. Medierådet for Børn og Unge fastsætter i dialog med udbydere af fjernsynsvirksomhed og on demand audiovisuelle medietjenester m.fl. vejledende retningslinjer for mærkning af programmerne med aldersgrænserne. Stk. 4. Oplysning om aldersmærkning for udsendelse af programmer på fjernsyn efter reglerne i stk. 2, nr. 1, 1. pkt., gælder ikke for programmer, som vurderes at være for alle."
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Foretagender, der udøver radio- eller fjernsynsvirksomhed eller on demand audiovisuel programvirksomhed, må ikke udsende programmer eller stille programmer til rådighed, som på nogen måde tilskynder til vold eller had rettet mod en gruppe af personer eller et medlem af en gruppe af nogen af de grunde, der er omhandlet i artikel 21 i EU’s charter om grundlæggende rettigheder. Stk. 2. Foretagenderne må desuden ikke udsende programmer eller stille programmer til rådighed, som på nogen måde fremmer terrorisme."
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Foretagender, der udøver fjernsynsvirksomhed, skal tilstræbe: 1) At over halvdelen af den sendetid, der ikke består af nyheder, sportsbegivenheder, konkurrencer, reklamer og tekst-tv, afsættes til europæiske programmer, jf. bilag 1. 2) At 10 pct. af den sendetid, der ikke består af nyheder, sportsbegivenheder, konkurrencer, reklamer og tekst-tv, eller 10 pct. af programbudgettet, afsættes til europæiske programmer fra producenter, der er uafhængige af fjernsynsforetagender. En passende andel skal forbeholdes programmer af ny dato, dvs. programmer, der udsendes senest 5 år efter deres produktion. Stk. 2. Foretagenderne skal efter anmodning indsende oplysninger om overholdelsen af stk. 1 til Radio- og tv-nævnet."
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Udbydere af on demand audiovisuelle medietjenester skal sikre, at europæiske programmer, jf. bilag 1, udgør mindst 30 % af deres kataloger og får en tilpas fremtrædende plads. Stk. 2. Kravet i henhold til stk. 1 finder ikke anvendelse på udbydere af on demand audiovisuelle medietjenester med en lav omsætning eller en lille målgruppe. Stk. 3. Kulturministeriet fastlægger retningslinjer for beregningen af andelen af europæiske programmer i henhold til stk. 1 og for definitionen af lille målgruppe og lav omsætning i henhold til stk. 2. Stk. 4. Udbyderne skal efter anmodning indsende oplysninger om overholdelsen af stk. 1 til Radio- og tv-nævnet."
    },
    {
      "provision_ref": "3:15",
      "chapter": "3",
      "section": "15",
      "content": "§ 15. Efter regler fastsat af kulturministeren i medfør af lov om radio- og fjernsynsvirksomhed m.v., jf. lovens § 48, stk. 2, skal programmer på fjernsyn og on demand audiovisuelle medietjenester ved hjælp af forholdsmæssige foranstaltninger løbende og gradvis gøres mere tilgængelige for personer med handicap."
    },
    {
      "provision_ref": "3:16",
      "chapter": "3",
      "section": "16",
      "content": "§ 16. Reklamer, sponsorerede programmer m.v. kan indgå i programvirksomheden efter reglerne i lov om radio- og fjernsynsvirksomhed m.v. kapitel 11."
    },
    {
      "provision_ref": "3:17",
      "chapter": "3",
      "section": "17",
      "content": "§ 17. Foretagender, der udøver kommerciel radiovirksomhed ved hjælp af jordbaserede digitale radiosendemuligheder i DAB-blok 1, skal deltage i de brancheanerkendte lyttermålinger."
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Fjernsynsforetagender og udbydere af on demand audiovisuelle medietjenester skal sikre, at seerne og brugerne har vedvarende og umiddelbar adgang til følgende oplysninger: 1) Navnet på fjernsynsforetagendet eller udbyderen af den on demand audiovisuelle medietjeneste. 2) Den fysiske adresse, hvor fjernsynsforetagendet eller udbyderen af den on demand audiovisuelle medietjeneste er etableret. 3) Detaljerede og lettilgængelige kontaktoplysninger om fjernsynsforetagendet eller udbyderen af den on demand audiovisuelle medietjeneste, herunder foretagendets eller udbyderens e-postadresse eller websted. 4) Oplysninger om at fjernsynsforetagendet eller den on demand audiovisuelle medietjeneste hører under dansk myndighed og at Radio- og tv-nævnet er den kompetente tilsynsmyndighed."
    },
    {
      "provision_ref": "5:19",
      "chapter": "5",
      "section": "19",
      "content": "§ 19. Radio- og tv-nævnet fører i henhold til lov om radio- og fjernsynsvirksomhed m.v. § 42, nr. 2 og 3, tilsyn med programvirksomheden og påtaler overtrædelser af loven og bekendtgørelsens regler. Stk. 2. Radio- og tv-nævnet kan træffe afgørelse om midlertidig eller endelig indstilling af programvirksomheden, jf. lovens § 50, stk. 2 og 3."
    },
    {
      "provision_ref": "5:20",
      "chapter": "5",
      "section": "20",
      "content": "§ 20. Radio- og tv-nævnet kan afkræve foretagender, der udøver radio- eller fjernsynsvirksomhed eller on demand audiovisuel programvirksomhed, dokumenter m.v. samt skriftlige udtalelser om virksomhedens drift m.v., der er af betydning for vurderinger af, om loven eller bekendtgørelsens regler er overholdt, jf. lov om radio- og fjernsynsvirksomhed m.v. § 39, stk. 4."
    },
    {
      "provision_ref": "5:21",
      "chapter": "5",
      "section": "21",
      "content": "§ 21. Efter lov om radio- og fjernsynsvirksomhed m.v. § 50 a, stk. 1-3, kan en afgørelse om midlertidig eller endelig indstilling af programvirksomheden truffet efter lovens § 50, stk. 2, nr. 1, eller stk. 3, hvor en overtrædelse er grov, eller overtrædelser er ofte gentagne, af den afgørelsen vedrører, forlanges indbragt for domstolene, hvis afgørelsen vedrører regler om beskyttelse af mindreårige og forbud mod tilskyndelse til vold eller had eller fremme af terrorisme, der er fastsat i medfør af lovens § 48, 2. eller 3. pkt."
    },
    {
      "provision_ref": "5:22",
      "chapter": "5",
      "section": "22",
      "content": "§ 22. Efter lov om radio- og fjernsynsvirksomhed m.v. § 93, stk. 1, straffes med bøde tilsidesættelse af en afgørelse om indstilling af programvirksomheden efter lovens § 50, stk. 2 eller 3, tilsidesættelse af anmodninger fremsat af Radio- og tv-nævnet efter lovens § 39, stk. 4, og undladelse af at lade sig registrere i overensstemmelse med lovens § 47, stk. 1 og stk. 2. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel, jf. lovens § 93, stk. 3."
    },
    {
      "provision_ref": "6:23",
      "chapter": "6",
      "section": "23",
      "content": "§ 23. Bekendtgørelsen træder i kraft den 1. august 2020. Stk. 2. Bekendtgørelse nr. 697 af 8. juni 2016 om programvirksomhed på grundlag af registrering samt on-demand audiovisuel programvirksomhed ophæves. Stk. 3. Foretagender, der på tidspunktet for bekendtgørelsens ikrafttræden udøver on demand audiovisuel programvirksomhed, og som hører under dansk myndighed, jf. § 6, stk. 3, og som ikke allerede er registreret hos Radio- og tv-nævnet, skal lade sig registrere hos nævnet senest den 1. september 2020. Stk. 4. Reglerne om aldersmærkning af programmer, jf. §§ 10 og 11, finder alene anvendelse på programmer, hvorom der er indgået eller forlænget aftale om produktion heraf efter den 1. september 2020 eller indkøb af sådanne programmer efter den 1. september 2020."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på udbydere af fjernsynsvirksomhed og on demand audiovisuelle medietjenester, hvor hovedformålet med en tjeneste eller en del af den, der kan adskilles fra tjenesteudbyderens hovedaktivitet, er under en medietjenesteudbyders redaktionelle ansvar at udbyde informerende, underholdende eller oplysende billedprogrammer til almenheden, og på udbydere af radio. Følgende typer programvirksomhed er omfattet og skal registreres hos Radio- og tv-nævnet efter reglerne i kapitel 2, jf. § 47 i lov om radio- og fjernsynsvirksomhed m.v.: 1) Programvirksomhed ved hjælp af satellit foranstaltet af et radio- eller fjernsynsforetagende, der hører under dansk myndighed. 2) Programvirksomhed ved hjælp af fællesantenneanlæg (kabelradio eller -tv) foranstaltet af et radio- eller fjernsynsforetagende, der hører under dansk myndighed. 3) Programvirksomhed ved hjælp af jordbaserede digitale radio- og tv-sendemuligheder foranstaltet af radio- eller et fjernsynsforetagende, der hører under dansk myndighed. 4) Programvirksomhed ved hjælp af kortbølgesendemuligheder foranstaltet af et radioforetagende, der hører under dansk myndighed. 5) Programvirksomhed ved hjælp af øvrige elektroniske kommunikationsnet som defineret i lov om konkurrence- og forbrugerforhold på telemarkedet foranstaltet af et fjernsynsforetagende, der hører under dansk myndighed. 6) On demand audiovisuel programvirksomhed omfattet af lov om radio- og fjernsynsvirksomhed m.v. § 2, stk. 1, nr. 4, foranstaltet af en udbyder, der hører under dansk myndighed.",
      "valid_from": "2020-06-18",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Et fjernsynsforetagende eller en udbyder af en on demand audiovisuel medietjeneste hører under dansk myndighed, hvis fjernsynsforetagendet eller udbyderen har sit hovedkontor i Danmark, og de redaktionelle beslutninger om fjernsynsudsendelsen eller den on demand audiovisuelle medietjeneste træffes i Danmark. Stk. 2. Hvis et fjernsynsforetagende eller en udbyder af en on demand audiovisuel medietjeneste har sit hovedkontor i Danmark, men de redaktionelle beslutninger om fjernsynsudsendelsen eller den on demand audiovisuelle medietjeneste træffes i en anden EU-medlemsstat, anses udbyderen for at høre under myndigheden i den EU-medlemsstat, hvor en betydelig del af de medarbejdere, der er beskæftiget med den programrelaterede virksomhed, arbejder. Hvis en betydelig del af de medarbejdere, der er beskæftiget med den programrelaterede virksomhed, arbejder i såvel Danmark som i den anden EU-medlemsstat, anses udbyderen for at høre under myndigheden i den EU-medlemsstat, hvor hovedkontoret er beliggende. Hvis en betydelig del af de medarbejdere, der er beskæftiget med den programrelaterede virksomhed, ikke arbejder i hverken Danmark eller den anden EU-medlemsstat, anses udbyderen for at høre under myndigheden i den EU-medlemsstat, hvor den først påbegyndte sin virksomhed i overensstemmelse med lovgivningen i denne medlemsstat, forudsat at den opretholder en stabil og reel forbindelse til denne medlemsstats økonomi. Stk. 3. Ved redaktionel beslutning, jf. stk. 1 og 2, forstås en beslutning, der træffes regelmæssigt med henblik på at udøve et redaktionelt ansvar, og som er knyttet til den daglige drift af et fjernsynsforetagende eller en on demand audiovisuel medietjeneste. Stk. 4. Hvis et fjernsynsforetagende eller en udbyder af en on demand audiovisuel medietjeneste har sit hovedkontor i Danmark, men beslutninger om fjernsynsudsendelsen eller den on demand audiovisuelle medietjeneste træffes i et tredjeland, eller omvendt, anses udbyderen for at høre under dansk myndighed, forudsat at en betydelig del af det personale, der er beskæftiget med fjernsynsvirksomheden eller den on demand audiovisuelle programvirksomhed, arbejder i Danmark. Stk. 5. Et fjernsynsforetagende eller en udbyder af en on demand audiovisuel medietjeneste, som ikke hører under dansk myndighed eller nogen anden EU-medlemsstats myndighed efter reglerne i stk. 1-4, anses for at høre under dansk myndighed: 1) hvis foretagendet eller udbyderen benytter en satellit-uplink fra Danmark, eller 2) hvis foretagendet eller udbyderen ikke benytter en satellit-uplink fra Danmark, men dog benytter satellitkapacitet, der tilhører Danmark. Stk. 6. Hvis det ikke ud fra stk. 1-5 kan afgøres, hvorvidt et fjernsynsforetagende eller en udbyder af en on demand audiovisuel medietjeneste hører under dansk myndighed eller en anden EU-medlemsstats myndighed, er den kompetente myndighed i den EU-medlemsstat, hvori foretagendet eller udbyderen er etableret i henhold til artikel 49-55 i traktaten om Den Europæiske Unions funktionsområde.",
      "valid_from": "2020-06-18",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Et fjernsynsforetagende eller en udbyder af en on demand audiovisuel medietjeneste skal underrette Radio- og tv-nævnet om enhver ændring, der kan påvirke fastlæggelsen af hvilken myndighed, fjernsynsforetagendet eller udbyderen hører under efter reglerne i § 2, stk. 1-5.",
      "valid_from": "2020-06-18",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Radio- og tv-nævnet udarbejder og vedligeholder en ajourført liste over de fjernsynsforetagender og udbydere af on demand audiovisuelle medietjenester, som hører under dansk myndighed efter reglerne i § 2. Stk. 2. Listen, der er nævnt i stk. 1, skal angive, hvilke af kriterierne i § 2 dansk myndighed er baseret på. Listen, herunder eventuelle ajourføringer heraf, skal sendes til Kommissionen.",
      "valid_from": "2020-06-18",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Efter lov om radio- og fjernsynsvirksomhed m.v. § 9 a er fjernsynsforetagender og udbydere af on demand audiovisuelle medietjenester, der hører under en anden EU-medlemsstats myndighed, og som leverer en audiovisuel medietjeneste, undtaget fra overholdelse af danske regler inden for det område, der samordnes ved Europa-Parlamentets og Rådets direktiv om samordning af visse love og administrative bestemmelser i medlemsstaterne om udbud af audiovisuelle medietjenester, selv om tjenesten retter sig mod Danmark, jf. dog stk. 2. Stk. 2. Uanset stk. 1 kan Radio- og tv-nævnet efter regler fastsat af kulturministeren i medfør af loven træffe foranstaltninger, der midlertidigt begrænser adgangen til at levere en audiovisuel medietjeneste, over for en udbyder, der hører under en anden EU-medlemsstats myndighed i tilfælde af en åbenlys, væsentlig og alvorlig overtrædelse af direktivets regler om forbud mod tilskyndelse til had eller vold eller offentlig opfordring til at begå en terrorhandling eller for beskyttelse af mindreårige, eller hvor der er fare for folkesundheden eller den offentlige sikkerhed.",
      "valid_from": "2020-06-18",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Foretagender, der udøver programvirksomhed ved hjælp af satellit, fællesantenneanlæg, jordbaserede digitale radio- eller tv-sendemuligheder, kortbølgesendemuligheder eller øvrige elektroniske kommunikationsnet, og som hører under dansk myndighed, skal lade sig registrere hos Radio- og tv-nævnet, jf. lov om radio- og fjernsynsvirksomhed m.v. § 47, stk. 1 og 2. Dette gælder dog ikke for udøvelse af public service-programvirksomhed efter lovens § 11, stk. 2, jf. § 45, stk. 1 og 2, og for udøvelse af ikke-kommerciel programvirksomhed ved hjælp af jordbaserede digitale tv-sendenet i MUX 1, som efter lovens § 47, stk. 4, forudsætter en tilladelse meddelt af Radio- og tv-nævnet i medfør af lovens § 45, stk. 1, 2 og 6. Stk. 2. Fjernsynsforetagender, der udøver programvirksomhed ved hjælp af satellit, og som ikke hører under dansk myndighed efter reglerne i § 2, stk. 1-4, eller nogen anden EU-medlemsstat, men som benytter en satellit-uplink fra Danmark eller satellitkapacitet, der tilhører Danmark, jf. § 2, stk. 5, skal lade sig registrere hos Radio- og tv-nævnet. Stk. 3. Foretagender, der udbyder on demand audiovisuel programvirksomhed, jf. § 1, nr. 6, skal tillige lade sig registrere hos Radio- og tv-nævnet. Stk. 4. I forbindelse med registrering i medfør af stk. 1-3 skal foretagendet ved udfyldning af en standardformular oplyse følgende: 1) Foretagendets navn og hjemsted. Såfremt foretagendet har flere adresser, oplyses disse med en beskrivelse af, hvilke funktioner der varetages fra de forskellige adresser. 2) Om foretagendet udøver radio- eller fjernsynsvirksomhed eller on demand audiovisuel programvirksomhed. Såfremt der er tale om fjernsynsvirksomhed eller on demand audiovisuel programvirksomhed, skal det oplyses, hvilke af de i § 2 nævnte kriterier om dansk myndighed, der finder anvendelse. 3) Hvorvidt udøvelse af programvirksomheden sker ved hjælp af satellit, fællesantenneanlæg, jordbaserede digitale tv-sendemuligheder, kortbølgesendemuligheder eller øvrige elektroniske kommunikationsnet. Hvis udøvelsen sker ved hjælp af satellit, angives om muligt fra hvilket land uplink finder sted og hvilken satellit, der anvendes. Hvis udsendelse sker ved hjælp af kortbølgesendemuligheder, oplyses fra hvilket land udsendelse sker. 4) Organisationsform, herunder relevante oplysninger om vedtægter, ejerforhold, bestyrelsens sammensætning samt ledelsesforhold. 5) Karakteren af programvirksomheden. Stk. 5. Radio- og tv-nævnet kan afvise at registrere foretagendet, såfremt foretagendet ikke afgiver de oplysninger, der er nævnt i stk. 4.",
      "valid_from": "2020-06-18",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Såfremt der sker ændringer af forhold, der er oplyst i forbindelse med registreringen, skal disse meddeles Radio- og tv-nævnet. Stk. 2. Såfremt foretagendet indstiller programvirksomheden skal foretagendet orientere Radio- og tv-nævnet om dette.",
      "valid_from": "2020-06-18",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Såfremt et foretagende ønsker at udsende programmer på mere end en kanal eller on demand audiovisuel medietjeneste, skal hver kanal eller tjeneste registreres særskilt.",
      "valid_from": "2020-06-18",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Udbydere af radio- eller fjernsynsvirksomhed og on demand audiovisuelle medietjenester skal sikre, at programmer, der kan skade mindreåriges fysiske, psykiske eller moralske udvikling, kun stilles til rådighed på en sådan måde, at mindreårige normalt ikke hører eller ser dem. Dette kan ske ved valg af sendetidspunkt, værktøjer til alderskontrol eller andre tekniske foranstaltninger. Stk. 2. Foranstaltninger i henhold til stk. 1 skal stå i et rimeligt forhold til programmets mulige skadevirkninger. Stk. 3. De mest skadelige programmer, herunder programmer, som indeholder umotiveret vold eller pornografi, skal underlægges de strengest mulige foranstaltninger såsom kryptering og forældrekontrolsystemer. Stk. 4. Mindreåriges personoplysninger, som indsamles eller på anden måde genereres i henhold til de foranstaltninger, der er nævnt i stk. 1-3, må ikke behandles med henblik på kommercielle formål såsom direkte markedsføring, profilering og adfærdsbaseret reklame.",
      "valid_from": "2020-06-18",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Udbydere af fjernsynsvirksomhed og on demand audiovisuelle medietjenester er ansvarlige for at aldersvurdere programmer efter regler fastsat i medfør af lov om film og skal aldersmærke programmer, jf. dog stk. 2. Stk. 2. Kravet om aldersvurdering og aldersmærkning i henhold til stk. 1 gælder ikke for følgende programtyper: 1) Nyheds- og aktualitetsprogrammer. 2) Undervisnings- og forskningsprogrammer. 3) Informationsprogrammer om ideel, politisk eller religiøs virksomhed. 4) Musikprogrammer. 5) Idrætsprogrammer. 6) Hobby-, instruktions- og fritidsprogrammer. 7) Direkte udsendelser. 8) Foromtale af programmer.",
      "valid_from": "2020-06-18",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Udbydere af fjernsynsvirksomhed og on demand audiovisuelle medietjenester skal på en tydelig og neutral måde informere om aldersgrænser, der er fastsat efter de regler, der er nævnt i § 10. Stk. 2. Der skal som minimum oplyses om aldersmærkningen på følgende måde: 1) Udbydere af fjernsynsvirksomhed skal sikre, at der på fjernsyn informeres mundtligt om aldersgrænsen før programmet starter eller ved tydelig mærkning af programmet med aldersgrænsen under hele sendetiden eller som minimum de første fem minutter af sendetiden, jf. dog stk. 4. Udbyderen skal desuden gøre aldersgrænsen tilgængelig i egne programoversigter. 2) Udbydere af on demand audiovisuelle medietjenester skal informere om aldersgrænser i præsentation og omtale af de udbudte programmer. Stk. 3. Medierådet for Børn og Unge fastsætter i dialog med udbydere af fjernsynsvirksomhed og on demand audiovisuelle medietjenester m.fl. vejledende retningslinjer for mærkning af programmerne med aldersgrænserne. Stk. 4. Oplysning om aldersmærkning for udsendelse af programmer på fjernsyn efter reglerne i stk. 2, nr. 1, 1. pkt., gælder ikke for programmer, som vurderes at være for alle.",
      "valid_from": "2020-06-18",
      "valid_to": null
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Foretagender, der udøver radio- eller fjernsynsvirksomhed eller on demand audiovisuel programvirksomhed, må ikke udsende programmer eller stille programmer til rådighed, som på nogen måde tilskynder til vold eller had rettet mod en gruppe af personer eller et medlem af en gruppe af nogen af de grunde, der er omhandlet i artikel 21 i EU’s charter om grundlæggende rettigheder. Stk. 2. Foretagenderne må desuden ikke udsende programmer eller stille programmer til rådighed, som på nogen måde fremmer terrorisme.",
      "valid_from": "2020-06-18",
      "valid_to": null
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Foretagender, der udøver fjernsynsvirksomhed, skal tilstræbe: 1) At over halvdelen af den sendetid, der ikke består af nyheder, sportsbegivenheder, konkurrencer, reklamer og tekst-tv, afsættes til europæiske programmer, jf. bilag 1. 2) At 10 pct. af den sendetid, der ikke består af nyheder, sportsbegivenheder, konkurrencer, reklamer og tekst-tv, eller 10 pct. af programbudgettet, afsættes til europæiske programmer fra producenter, der er uafhængige af fjernsynsforetagender. En passende andel skal forbeholdes programmer af ny dato, dvs. programmer, der udsendes senest 5 år efter deres produktion. Stk. 2. Foretagenderne skal efter anmodning indsende oplysninger om overholdelsen af stk. 1 til Radio- og tv-nævnet.",
      "valid_from": "2020-06-18",
      "valid_to": null
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Udbydere af on demand audiovisuelle medietjenester skal sikre, at europæiske programmer, jf. bilag 1, udgør mindst 30 % af deres kataloger og får en tilpas fremtrædende plads. Stk. 2. Kravet i henhold til stk. 1 finder ikke anvendelse på udbydere af on demand audiovisuelle medietjenester med en lav omsætning eller en lille målgruppe. Stk. 3. Kulturministeriet fastlægger retningslinjer for beregningen af andelen af europæiske programmer i henhold til stk. 1 og for definitionen af lille målgruppe og lav omsætning i henhold til stk. 2. Stk. 4. Udbyderne skal efter anmodning indsende oplysninger om overholdelsen af stk. 1 til Radio- og tv-nævnet.",
      "valid_from": "2020-06-18",
      "valid_to": null
    },
    {
      "provision_ref": "3:15",
      "chapter": "3",
      "section": "15",
      "content": "§ 15. Efter regler fastsat af kulturministeren i medfør af lov om radio- og fjernsynsvirksomhed m.v., jf. lovens § 48, stk. 2, skal programmer på fjernsyn og on demand audiovisuelle medietjenester ved hjælp af forholdsmæssige foranstaltninger løbende og gradvis gøres mere tilgængelige for personer med handicap.",
      "valid_from": "2020-06-18",
      "valid_to": null
    },
    {
      "provision_ref": "3:16",
      "chapter": "3",
      "section": "16",
      "content": "§ 16. Reklamer, sponsorerede programmer m.v. kan indgå i programvirksomheden efter reglerne i lov om radio- og fjernsynsvirksomhed m.v. kapitel 11.",
      "valid_from": "2020-06-18",
      "valid_to": null
    },
    {
      "provision_ref": "3:17",
      "chapter": "3",
      "section": "17",
      "content": "§ 17. Foretagender, der udøver kommerciel radiovirksomhed ved hjælp af jordbaserede digitale radiosendemuligheder i DAB-blok 1, skal deltage i de brancheanerkendte lyttermålinger.",
      "valid_from": "2020-06-18",
      "valid_to": null
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Fjernsynsforetagender og udbydere af on demand audiovisuelle medietjenester skal sikre, at seerne og brugerne har vedvarende og umiddelbar adgang til følgende oplysninger: 1) Navnet på fjernsynsforetagendet eller udbyderen af den on demand audiovisuelle medietjeneste. 2) Den fysiske adresse, hvor fjernsynsforetagendet eller udbyderen af den on demand audiovisuelle medietjeneste er etableret. 3) Detaljerede og lettilgængelige kontaktoplysninger om fjernsynsforetagendet eller udbyderen af den on demand audiovisuelle medietjeneste, herunder foretagendets eller udbyderens e-postadresse eller websted. 4) Oplysninger om at fjernsynsforetagendet eller den on demand audiovisuelle medietjeneste hører under dansk myndighed og at Radio- og tv-nævnet er den kompetente tilsynsmyndighed.",
      "valid_from": "2020-06-18",
      "valid_to": null
    },
    {
      "provision_ref": "5:19",
      "chapter": "5",
      "section": "19",
      "content": "§ 19. Radio- og tv-nævnet fører i henhold til lov om radio- og fjernsynsvirksomhed m.v. § 42, nr. 2 og 3, tilsyn med programvirksomheden og påtaler overtrædelser af loven og bekendtgørelsens regler. Stk. 2. Radio- og tv-nævnet kan træffe afgørelse om midlertidig eller endelig indstilling af programvirksomheden, jf. lovens § 50, stk. 2 og 3.",
      "valid_from": "2020-06-18",
      "valid_to": null
    },
    {
      "provision_ref": "5:20",
      "chapter": "5",
      "section": "20",
      "content": "§ 20. Radio- og tv-nævnet kan afkræve foretagender, der udøver radio- eller fjernsynsvirksomhed eller on demand audiovisuel programvirksomhed, dokumenter m.v. samt skriftlige udtalelser om virksomhedens drift m.v., der er af betydning for vurderinger af, om loven eller bekendtgørelsens regler er overholdt, jf. lov om radio- og fjernsynsvirksomhed m.v. § 39, stk. 4.",
      "valid_from": "2020-06-18",
      "valid_to": null
    },
    {
      "provision_ref": "5:21",
      "chapter": "5",
      "section": "21",
      "content": "§ 21. Efter lov om radio- og fjernsynsvirksomhed m.v. § 50 a, stk. 1-3, kan en afgørelse om midlertidig eller endelig indstilling af programvirksomheden truffet efter lovens § 50, stk. 2, nr. 1, eller stk. 3, hvor en overtrædelse er grov, eller overtrædelser er ofte gentagne, af den afgørelsen vedrører, forlanges indbragt for domstolene, hvis afgørelsen vedrører regler om beskyttelse af mindreårige og forbud mod tilskyndelse til vold eller had eller fremme af terrorisme, der er fastsat i medfør af lovens § 48, 2. eller 3. pkt.",
      "valid_from": "2020-06-18",
      "valid_to": null
    },
    {
      "provision_ref": "5:22",
      "chapter": "5",
      "section": "22",
      "content": "§ 22. Efter lov om radio- og fjernsynsvirksomhed m.v. § 93, stk. 1, straffes med bøde tilsidesættelse af en afgørelse om indstilling af programvirksomheden efter lovens § 50, stk. 2 eller 3, tilsidesættelse af anmodninger fremsat af Radio- og tv-nævnet efter lovens § 39, stk. 4, og undladelse af at lade sig registrere i overensstemmelse med lovens § 47, stk. 1 og stk. 2. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel, jf. lovens § 93, stk. 3.",
      "valid_from": "2020-06-18",
      "valid_to": null
    },
    {
      "provision_ref": "6:23",
      "chapter": "6",
      "section": "23",
      "content": "§ 23. Bekendtgørelsen træder i kraft den 1. august 2020. Stk. 2. Bekendtgørelse nr. 697 af 8. juni 2016 om programvirksomhed på grundlag af registrering samt on-demand audiovisuel programvirksomhed ophæves. Stk. 3. Foretagender, der på tidspunktet for bekendtgørelsens ikrafttræden udøver on demand audiovisuel programvirksomhed, og som hører under dansk myndighed, jf. § 6, stk. 3, og som ikke allerede er registreret hos Radio- og tv-nævnet, skal lade sig registrere hos nævnet senest den 1. september 2020. Stk. 4. Reglerne om aldersmærkning af programmer, jf. §§ 10 og 11, finder alene anvendelse på programmer, hvorom der er indgået eller forlænget aftale om produktion heraf efter den 1. september 2020 eller indkøb af sådanne programmer efter den 1. september 2020.",
      "valid_from": "2020-06-18",
      "valid_to": null
    }
  ],
  "definitions": []
}
