{
  "id": "2022:1152",
  "type": "statute",
  "title": "Bekendtgørelse om supplerende bestemmelser om infektion med Brucella abortus, B. melitensis og B. suis hos kvæg, bison, bøfler, får og geder",
  "short_name": "BEK H#LOKDOK04",
  "status": "in_force",
  "issued_date": "2022-07-25",
  "url": "https://www.retsinformation.dk/eli/lta/2022/1152/xml",
  "description": "Retsinformation source. DocumentId=DC000634; AccessionNumber=B20220115205; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse finder anvendelse på opdrættet kvæg, bison, bøfler, får og geder (hhv. Bos ssp., Bison ssp., Bubalus ssp., Ovis ssp. og Capra ssp.). Stk. 2. Bekendtgørelsen supplerer: 1) Europa-Parlamentets og Rådets forordning (EU) 2016/429 af 9. marts 2016 om overførbare dyresygdomme og om ændring og ophævelse af visse retsakter på området for dyresundhed (“dyresundhedsloven”). 2) Kommissionens delegerede forordning (EU) 2020/689 af 17. december 2019 om supplerende regler til Europa-Parlamentets og Rådets forordning (EU) 2016/429 for så vidt angår regler om overvågning, udryddelsesprogrammer og status som sygdomsfri for visse listeopførte og nye sygdomme."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Besætning: Dyr, herunder avlsmateriale på en virksomhed, som er af samme dyreart, som anvendes til samme formål, og som har samme operatør. 2) Brucellose: Infektion med hhv. Brucella abortus , B melitensis og B. suis . 3) Lentivirus-program: Erhvervets frivillige Maedi-Visna bekæmpelsesprogram for får og geder. 4) Definitionerne i de i § 1 nævnte forordninger finder anvendelse i denne bekendtgørelse."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Opretholdes en mistanke om brucellose, eller får en dyrlæge i øvrigt i forbindelse med sit arbejde mistanke om forekomst af brucellose, skal dyrlægen straks underrette Fødevarestyrelsen og efter styrelsens anvisning indsende prøver til undersøgelse på det nationale referencelaboratorium eller et officielt laboratorium, der er udpeget af Fødevarestyrelsen til at foretage den pågældende analyse."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Når der i en virksomhed er mistanke om eller konstateret smitte med brucellose, pålægges relevante besætninger på virksomheden et offentligt tilsyn, der foruden restriktioner i henhold til Europa-Parlamentets og Rådets forordning nr. 2016/429 af 9. marts 2016 om overførbare dyresygdomme og om ændring og ophævelse af visse retsakter på området for dyresundhed (»dyresundhedsloven«) og Kommissionens delegerede forordning (EU) nr. 2020/689 af 17. december 2019 kan omfatte følgende: 1) Påbud om at lade dyr slagte, bl.a. i diagnostisk øjemed, eller slagte eller aflive som led i bekæmpelse af brucellose. 2) Forbud mod at dyr holdes på udearealer uden Fødevarestyrelsen tilladelse. 3) Påbud om, at mælk fra mistænkte eller smittede virksomheder tilbageholdes på virksomheden og anvendes efter Fødevarestyrelsens anvisning. 4) Påbud om særlige forholdsregler ved håndtering og udbringning af husdyrgødning. 5) Påbud om anvendelsen af kontaminerede arealer og foderafgrøder. 6) Påbud om behandling og fjernelse af foder og halm fra virksomheden. 7) Påbud om at foretage gnaver- og insektbekæmpelse på virksomheden. Stk. 2. Efter bortsanering af besætningen, jf. stk. 1, nr. 1, må operatøren tidligst indsætte dyr, der er modtagelige for smitte med brucellose, i virksomhedens bygninger, når disse har stået tomme i 30 dage efter, at rengøring og desinfektion af virksomheden er godkendt af Fødevarestyrelsen. Stk. 3. Operatøren må tidligst indsætte dyr, der er modtagelige for smitte med brucellose, på græsgange og andre arealer, der har været benyttet til den bortsanerede besætning, et år efter saneringen. Tilsvarende må genindsættelse tidligst ske et år efter, at der er udbragt gødning fra den bortsanerede besætning på arealerne."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Operatøren skal sikre, at dyr fra en virksomhed, der er mistænkt for eller konstateret smittet med brucellose, kun flyttes fra virksomheden efter tilladelse fra Fødevarestyrelsen, hvis de føres direkte til slagteri. Stk. 2. Flyttes et dyr direkte til slagtning, skal det være ledsaget af en af Fødevarestyrelsen udstedt passerseddel påført hvert dyrs identifikationskode. For får og geder, der er født i Danmark og slagtes inden 12 måneder efter fødslen, kan identifikationskoden dog erstattes af et CHR-nummer. Stk. 3. Transporten af dyr til slagtning skal tilrettelægges sådan, at dyrene hverken kommer i direkte eller indirekte kontakt med dyr fra virksomheder, der anses som værende fri for brucellose."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Fødevarestyrelsen kan lade blodprøver udtaget fra får og geder i forbindelse med det frivillige Lentivirus-program undersøge for brucellose. Stk. 2. Prøver udtaget i henhold til artikel 73 i Europa-Parlamentets og Rådets forordning nr. 2016/429 af 9. marts 2016 kan anvendes til overvågning for andre sygdomme."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Vaccination imod brucellose er forbudt."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Godtgørelse af afholdte udgifter til udførelse af foranstaltninger truffet i medfør af denne bekendtgørelse og erstatning kan kun findes sted i den udstrækning og på de betingelser, der er fastsat i bekendtgørelse om erstatning og udgifter ved bekæmpelse og forebyggelse af husdyrsygdomme."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Med bøde straffes den, der 1) overtræder § 4, stk. 2 og 3, § 5 og § 7, eller 2) undlader at efterkomme påbud eller forbud udstedt i medfør af § 4, stk. 1. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Bekendtgørelsen træder i kraft den 27. juli 2022. Stk. 2. Følgende bekendtgørelser ophæves: 1) Bekendtgørelse nr. 1485 af 12. december 2019 om brucellose (smitsom kalvekastning) hos kvæg. 2) Bekendtgørelse nr. 1486 af 12. december 2019 om brucellose hos får og geder."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse finder anvendelse på opdrættet kvæg, bison, bøfler, får og geder (hhv. Bos ssp., Bison ssp., Bubalus ssp., Ovis ssp. og Capra ssp.). Stk. 2. Bekendtgørelsen supplerer: 1) Europa-Parlamentets og Rådets forordning (EU) 2016/429 af 9. marts 2016 om overførbare dyresygdomme og om ændring og ophævelse af visse retsakter på området for dyresundhed (“dyresundhedsloven”). 2) Kommissionens delegerede forordning (EU) 2020/689 af 17. december 2019 om supplerende regler til Europa-Parlamentets og Rådets forordning (EU) 2016/429 for så vidt angår regler om overvågning, udryddelsesprogrammer og status som sygdomsfri for visse listeopførte og nye sygdomme.",
      "valid_from": "2022-07-25",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Besætning: Dyr, herunder avlsmateriale på en virksomhed, som er af samme dyreart, som anvendes til samme formål, og som har samme operatør. 2) Brucellose: Infektion med hhv. Brucella abortus , B melitensis og B. suis . 3) Lentivirus-program: Erhvervets frivillige Maedi-Visna bekæmpelsesprogram for får og geder. 4) Definitionerne i de i § 1 nævnte forordninger finder anvendelse i denne bekendtgørelse.",
      "valid_from": "2022-07-25",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Opretholdes en mistanke om brucellose, eller får en dyrlæge i øvrigt i forbindelse med sit arbejde mistanke om forekomst af brucellose, skal dyrlægen straks underrette Fødevarestyrelsen og efter styrelsens anvisning indsende prøver til undersøgelse på det nationale referencelaboratorium eller et officielt laboratorium, der er udpeget af Fødevarestyrelsen til at foretage den pågældende analyse.",
      "valid_from": "2022-07-25",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Når der i en virksomhed er mistanke om eller konstateret smitte med brucellose, pålægges relevante besætninger på virksomheden et offentligt tilsyn, der foruden restriktioner i henhold til Europa-Parlamentets og Rådets forordning nr. 2016/429 af 9. marts 2016 om overførbare dyresygdomme og om ændring og ophævelse af visse retsakter på området for dyresundhed (»dyresundhedsloven«) og Kommissionens delegerede forordning (EU) nr. 2020/689 af 17. december 2019 kan omfatte følgende: 1) Påbud om at lade dyr slagte, bl.a. i diagnostisk øjemed, eller slagte eller aflive som led i bekæmpelse af brucellose. 2) Forbud mod at dyr holdes på udearealer uden Fødevarestyrelsen tilladelse. 3) Påbud om, at mælk fra mistænkte eller smittede virksomheder tilbageholdes på virksomheden og anvendes efter Fødevarestyrelsens anvisning. 4) Påbud om særlige forholdsregler ved håndtering og udbringning af husdyrgødning. 5) Påbud om anvendelsen af kontaminerede arealer og foderafgrøder. 6) Påbud om behandling og fjernelse af foder og halm fra virksomheden. 7) Påbud om at foretage gnaver- og insektbekæmpelse på virksomheden. Stk. 2. Efter bortsanering af besætningen, jf. stk. 1, nr. 1, må operatøren tidligst indsætte dyr, der er modtagelige for smitte med brucellose, i virksomhedens bygninger, når disse har stået tomme i 30 dage efter, at rengøring og desinfektion af virksomheden er godkendt af Fødevarestyrelsen. Stk. 3. Operatøren må tidligst indsætte dyr, der er modtagelige for smitte med brucellose, på græsgange og andre arealer, der har været benyttet til den bortsanerede besætning, et år efter saneringen. Tilsvarende må genindsættelse tidligst ske et år efter, at der er udbragt gødning fra den bortsanerede besætning på arealerne.",
      "valid_from": "2022-07-25",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Operatøren skal sikre, at dyr fra en virksomhed, der er mistænkt for eller konstateret smittet med brucellose, kun flyttes fra virksomheden efter tilladelse fra Fødevarestyrelsen, hvis de føres direkte til slagteri. Stk. 2. Flyttes et dyr direkte til slagtning, skal det være ledsaget af en af Fødevarestyrelsen udstedt passerseddel påført hvert dyrs identifikationskode. For får og geder, der er født i Danmark og slagtes inden 12 måneder efter fødslen, kan identifikationskoden dog erstattes af et CHR-nummer. Stk. 3. Transporten af dyr til slagtning skal tilrettelægges sådan, at dyrene hverken kommer i direkte eller indirekte kontakt med dyr fra virksomheder, der anses som værende fri for brucellose.",
      "valid_from": "2022-07-25",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Fødevarestyrelsen kan lade blodprøver udtaget fra får og geder i forbindelse med det frivillige Lentivirus-program undersøge for brucellose. Stk. 2. Prøver udtaget i henhold til artikel 73 i Europa-Parlamentets og Rådets forordning nr. 2016/429 af 9. marts 2016 kan anvendes til overvågning for andre sygdomme.",
      "valid_from": "2022-07-25",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Vaccination imod brucellose er forbudt.",
      "valid_from": "2022-07-25",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Godtgørelse af afholdte udgifter til udførelse af foranstaltninger truffet i medfør af denne bekendtgørelse og erstatning kan kun findes sted i den udstrækning og på de betingelser, der er fastsat i bekendtgørelse om erstatning og udgifter ved bekæmpelse og forebyggelse af husdyrsygdomme.",
      "valid_from": "2022-07-25",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Med bøde straffes den, der 1) overtræder § 4, stk. 2 og 3, § 5 og § 7, eller 2) undlader at efterkomme påbud eller forbud udstedt i medfør af § 4, stk. 1. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2022-07-25",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Bekendtgørelsen træder i kraft den 27. juli 2022. Stk. 2. Følgende bekendtgørelser ophæves: 1) Bekendtgørelse nr. 1485 af 12. december 2019 om brucellose (smitsom kalvekastning) hos kvæg. 2) Bekendtgørelse nr. 1486 af 12. december 2019 om brucellose hos får og geder.",
      "valid_from": "2022-07-25",
      "valid_to": null
    }
  ],
  "definitions": []
}
