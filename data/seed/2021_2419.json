{
  "id": "2021:2419",
  "type": "statute",
  "title": "Bekendtgørelse om afgivelse af statistiske oplysninger om varehandel med EU-lande og handel med søgående fartøjer og luftfartøjer",
  "short_name": "BEK H#LOKDOK04",
  "status": "in_force",
  "issued_date": "2021-12-10",
  "url": "https://www.retsinformation.dk/eli/lta/2021/2419/xml",
  "description": "Retsinformation source. DocumentId=DE000190; AccessionNumber=B20210241905; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. I forbindelse med indførsel fra og udførsel til EU-lande og i forbindelse med handel med søgående fartøjer og luftfartøjer skal der afgives statistiske oplysninger efter reglerne i §§ 2-3. Stk. 2. Danmarks Statistik foretager den statistiske bearbejdning af oplysningerne. Stk. 3. I det omfang, det er fastsat ved EU-retsakter, videregiver Danmarks Statistik de bearbejdede statistiske oplysninger til Den Europæiske Unions Statistiske Kontor, Eurostat. Stk. 4. I det omfang, det er fastsat ved EU-retsakter, videregiver Danmarks Statistik oplysninger angående udførsel til andre landes statistikbureauer."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Danmarks Statistik indsamler oplysninger om varer, der er EU-varer som defineret i EU-lovgivningen, og som udveksles mellem Danmark og andre medlemsstater. Stk. 2. Fysiske og juridiske personer, der medvirker i en af de i stk. 1 definerede vareudvekslinger, skal, jf. stk. 4, hver måned for hver vareart dog bortset fra skibe og fly, jf. § 3, til Danmarks Statistik afgive oplysninger, der kan omfatte følgende: 1) Om transaktionen vedrører modtagelse eller afsendelse. 2) Ved modtagelse: den medlemsstat, hvorfra varerne afsendes. 3) Ved afsendelse: den medlemsstat, hvortil varerne er bestemt. 4) Ved afsendelse: varemodtagerens momsnummer. 5) Ved afsendelse: varens oprindelsesland. 6) Varernes mængde i nettovægt eller supplerende enheder. 7) Varernes værdi. 8) Transaktionens art. Stk. 3. De af Den Europæiske Union fastsatte regler for den af stk. 1 og 2 nævnte dataindsamling, herunder privatpersoners oplysningsforpligtelse, fremgår af Europa-Parlamentets og Rådets forordning (EU) nr. 2019/2152 af 27. november 2019 med tilhørende delegerede retsakter og gennemførelsesretsakter. Stk. 4. Danmarks Statistik beslutter i overensstemmelse med EU-retsakterne, hvilke afgiftspligtige personer og ikke-afgiftspligtige juridiske personer der skal indberette i henhold til stk. 2. Stk. 5. Den oplysningspligtige kan overdrage hvervet med at tilvejebringe eller afgive oplysningerne til tredjemand, som har bopæl i en medlemsstat. Dette begrænser dog ikke den oplysningspligtiges ansvar. Stk. 6. Oplysningerne indsendes til Danmarks Statistik efter de anvisninger, der er angivet i Danmarks Statistiks anmodning om indberetning, der er sendt til den oplysningspligtige. Overskrides fristen som angivet i anmodningen, fremsender Danmarks Statistik et brev med krav om, at oplysningerne skal være modtaget inden en fastsat frist, som ligger mindst 8 dage efter den oprindelige frist. Hvis denne frist overskrides, vil der blive opkrævet en ekspeditionsafgift på 550 kr."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Fysiske og juridiske personer, der medvirker i en udveksling med udlandet af søgående fartøjer, herunder bugserbåde og boreplatforme, eller luftfartøjer med motorfremdrift, skal, når Danmarks Statistik kræver det, for hver transaktion og vareart afgive følgende oplysninger til Danmarks Statistik: 1) Om udvekslingen vedrører import eller eksport. 2) Transaktionens art. 3) Identifikation af fartøjet. 4) Fartøjets værdi. 5) Fartøjets mængde i egenvægt eller supplerende enheder. 6) Samhandelsland. 7) Ejerandel. Stk. 2. De af Den Europæiske Union fastsatte regler fremgår af Europa-Parlamentets og Rådets forordning (EU) nr. 2019/2152 af 27. november 2019 med tilhørende delegerede retsakter og gennemførelsesretsakter og af Rådets forordning (EF) nr. 471/2009 af 6. maj 2009 med senere ændringer og gennemførelsesretsakter. Stk. 3. Den oplysningspligtige kan overdrage hvervet med at tilvejebringe eller afgive oplysningerne til tredjemand. Dette begrænser dog ikke den oplysningspligtiges ansvar. Stk. 4. Når Danmarks Statistik kræver det, skal den oplysningspligtige afgive de oplysninger, der er nævnt i stk. 1. Oplysningerne indsendes til Danmarks Statistik efter de anvisninger, som er angivet på Danmarks Statistiks hjemmeside."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Efter § 13, stk. 1, i lov om Danmarks Statistik straffes overtrædelse af bekendtgørelsen med bøde."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Bekendtgørelsen træder i kraft den 1. januar 2022. Stk. 2. Bekendtgørelse nr. 1495 af 16. december 2004 om afgivelse af statistiske oplysninger om samhandelen med udlandet samt med Færøerne og Grønland ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. I forbindelse med indførsel fra og udførsel til EU-lande og i forbindelse med handel med søgående fartøjer og luftfartøjer skal der afgives statistiske oplysninger efter reglerne i §§ 2-3. Stk. 2. Danmarks Statistik foretager den statistiske bearbejdning af oplysningerne. Stk. 3. I det omfang, det er fastsat ved EU-retsakter, videregiver Danmarks Statistik de bearbejdede statistiske oplysninger til Den Europæiske Unions Statistiske Kontor, Eurostat. Stk. 4. I det omfang, det er fastsat ved EU-retsakter, videregiver Danmarks Statistik oplysninger angående udførsel til andre landes statistikbureauer.",
      "valid_from": "2021-12-10",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Danmarks Statistik indsamler oplysninger om varer, der er EU-varer som defineret i EU-lovgivningen, og som udveksles mellem Danmark og andre medlemsstater. Stk. 2. Fysiske og juridiske personer, der medvirker i en af de i stk. 1 definerede vareudvekslinger, skal, jf. stk. 4, hver måned for hver vareart dog bortset fra skibe og fly, jf. § 3, til Danmarks Statistik afgive oplysninger, der kan omfatte følgende: 1) Om transaktionen vedrører modtagelse eller afsendelse. 2) Ved modtagelse: den medlemsstat, hvorfra varerne afsendes. 3) Ved afsendelse: den medlemsstat, hvortil varerne er bestemt. 4) Ved afsendelse: varemodtagerens momsnummer. 5) Ved afsendelse: varens oprindelsesland. 6) Varernes mængde i nettovægt eller supplerende enheder. 7) Varernes værdi. 8) Transaktionens art. Stk. 3. De af Den Europæiske Union fastsatte regler for den af stk. 1 og 2 nævnte dataindsamling, herunder privatpersoners oplysningsforpligtelse, fremgår af Europa-Parlamentets og Rådets forordning (EU) nr. 2019/2152 af 27. november 2019 med tilhørende delegerede retsakter og gennemførelsesretsakter. Stk. 4. Danmarks Statistik beslutter i overensstemmelse med EU-retsakterne, hvilke afgiftspligtige personer og ikke-afgiftspligtige juridiske personer der skal indberette i henhold til stk. 2. Stk. 5. Den oplysningspligtige kan overdrage hvervet med at tilvejebringe eller afgive oplysningerne til tredjemand, som har bopæl i en medlemsstat. Dette begrænser dog ikke den oplysningspligtiges ansvar. Stk. 6. Oplysningerne indsendes til Danmarks Statistik efter de anvisninger, der er angivet i Danmarks Statistiks anmodning om indberetning, der er sendt til den oplysningspligtige. Overskrides fristen som angivet i anmodningen, fremsender Danmarks Statistik et brev med krav om, at oplysningerne skal være modtaget inden en fastsat frist, som ligger mindst 8 dage efter den oprindelige frist. Hvis denne frist overskrides, vil der blive opkrævet en ekspeditionsafgift på 550 kr.",
      "valid_from": "2021-12-10",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Fysiske og juridiske personer, der medvirker i en udveksling med udlandet af søgående fartøjer, herunder bugserbåde og boreplatforme, eller luftfartøjer med motorfremdrift, skal, når Danmarks Statistik kræver det, for hver transaktion og vareart afgive følgende oplysninger til Danmarks Statistik: 1) Om udvekslingen vedrører import eller eksport. 2) Transaktionens art. 3) Identifikation af fartøjet. 4) Fartøjets værdi. 5) Fartøjets mængde i egenvægt eller supplerende enheder. 6) Samhandelsland. 7) Ejerandel. Stk. 2. De af Den Europæiske Union fastsatte regler fremgår af Europa-Parlamentets og Rådets forordning (EU) nr. 2019/2152 af 27. november 2019 med tilhørende delegerede retsakter og gennemførelsesretsakter og af Rådets forordning (EF) nr. 471/2009 af 6. maj 2009 med senere ændringer og gennemførelsesretsakter. Stk. 3. Den oplysningspligtige kan overdrage hvervet med at tilvejebringe eller afgive oplysningerne til tredjemand. Dette begrænser dog ikke den oplysningspligtiges ansvar. Stk. 4. Når Danmarks Statistik kræver det, skal den oplysningspligtige afgive de oplysninger, der er nævnt i stk. 1. Oplysningerne indsendes til Danmarks Statistik efter de anvisninger, som er angivet på Danmarks Statistiks hjemmeside.",
      "valid_from": "2021-12-10",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Efter § 13, stk. 1, i lov om Danmarks Statistik straffes overtrædelse af bekendtgørelsen med bøde.",
      "valid_from": "2021-12-10",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Bekendtgørelsen træder i kraft den 1. januar 2022. Stk. 2. Bekendtgørelse nr. 1495 af 16. december 2004 om afgivelse af statistiske oplysninger om samhandelen med udlandet samt med Færøerne og Grønland ophæves.",
      "valid_from": "2021-12-10",
      "valid_to": null
    }
  ],
  "definitions": []
}
