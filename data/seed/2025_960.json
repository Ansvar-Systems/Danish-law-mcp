{
  "id": "2025:960",
  "type": "statute",
  "title": "Bekendtgørelse om værgemål",
  "short_name": "BEK H#LOKDOK04",
  "status": "in_force",
  "issued_date": "2025-06-27",
  "url": "https://www.retsinformation.dk/eli/lta/2025/960/xml",
  "description": "Retsinformation source. DocumentId=AA014862; AccessionNumber=B20250096005; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Tilsynet med værgen føres af Familieretshuset. Stk. 2. Værgen skal efter anmodning give de oplysninger, der er nødvendige for tilsynet, og skal efterkomme pålæg fra forvaltningsafdelingen, Familieretshuset og Civilstyrelsen. Stk. 3. Bliver Familieretshuset gennem en henvendelse eller på anden måde opmærksom på forhold, som må antages at stride mod interesserne for den, der er under værgemål, skal Familieretshuset iværksætte en undersøgelse af forholdene."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Bestemmelserne i kapitel 2-6 gælder for værgemål for umyndige og for økonomiske forhold omfattet af andre værgemål for voksne efter værgemålslovens kapitel 1 og 2. Stk. 2. Bestemmelserne i kapitel 2 og 6 gælder tillige for særlige værgemål efter lovens §§ 47-49 i det omfang, det er foreneligt med værgemålets midlertidige karakter. Stk. 3. Bestemmelserne i kapitel 2-6 gælder tillige for båndlagte midler, der er omfattet af et værgemål, i det omfang det er foreneligt med båndlæggelsens karakter. Stk. 4. Bestemmelserne i kapitel 3-6 gælder tillige for borteblevnes formue."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Ved værgemålets begyndelse skal værgen udarbejde en fortegnelse over samtlige aktiver og passiver, der er omfattet af værgemålet. Det samme gælder, hvis der senere i medfør af værgemålslovens § 9 træffes beslutning om at udvide værgemålet til at omfatte yderligere aktiver og passiver. Stk. 2. Løsøre skal kun medtages, hvis det er særligt værdifuldt. Stk. 3. Fortegnelsen skal indsendes til forvaltningsafdelingen eller Familieretshuset sammen med det første regnskab. Stk. 4. Bestemmelserne i stk. 1-3 gælder ikke, hvis forældre er værger for deres mindreårige hjemmeboende børn."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Forvalter værgen et kontant beløb, der ikke skal bestyres i en godkendt forvaltningsafdeling, skal det indsættes på en konto i et pengeinstitut oprettet i navnet på den, der er under værgemål. Værgen skal lade kontoen påtegne om, at den er inddraget under værgens forvaltning. Stk. 2. Forvalter værgen fondsaktiver, der ikke skal bestyres i en godkendt forvaltningsafdeling, og er de registrerede i en værdipapircentral, skal værgen lade registrere, at aktiverne er inddraget under værgens forvaltning. Fondsaktiver, bortset fra obligationer, skal tillige så vidt muligt noteres på navn med oplysning om, at aktiverne forvaltes af værgen. Stk. 3. Forvalter værgen værdipapirer, der foreligger i fysisk form, og som ikke skal bestyres i en godkendt forvaltningsafdeling, skal værgen lade papirerne påtegne om, at de er inddraget under værgens forvaltning, og skal så vidt muligt lade dem notere på navn. Stk. 4. Forvalter værgen pantebreve i fast ejendom, skal værgen, ud over den påtegning, der er nævnt i stk. 3, lade pantebrevene påtegne om, at meddelelser i henhold til retsplejelovens kapitel 51 og andre meddelelser, der ifølge loven skal tilgå pantekreditor, fremtidig skal sendes til værgen. Påtegningen skal tinglyses."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Værgen skal lade en dom efter værgemålslovens § 6 om hel eller delvis fratagelse af den retlige handleevne tinglyse i personbogen. Værgen skal endvidere foranstalte, at hel eller delvis fratagelse af den retlige handleevne aflyses i tingbogen, hvis der træffes dom eller afgørelse, som ophæver fratagelsen. Stk. 2. Hvis en umyndig ejer eller erhverver fast ejendom, skal værgen lade umyndigheden tinglyse på ejendommen. Tilsvarende gælder for personer, der delvist er frataget den retlige handleevne, i det omfang fratagelsen omfatter dispositioner over fast ejendom. Stk. 3. Anmeldelsen til tinglysning skal ske straks efter værgemålets etablering eller erhvervelsen af ejendommen."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Værgen skal meddele Familieretshuset, når værgen beskikkes sit 50. værgemål. Værgen skal endvidere meddele Familieretshuset, når værgen beskikkes sit 75. værgemål. Stk. 2. Meddelelsen skal ske senest 5 hverdage efter beskikkelsen."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Modtager værgen beskikkelse i værgemål, der medfører, at vedkommende kommer over 75 værgemål, skal værgen inden 5 hverdage anmode myndigheden om ikke at blive beskikket i det pågældende værgemål."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Værgen skal have Familieretshusets godkendelse til at 1) erhverve eller afhænde fast ejendom, 2) behæfte faste ejendom med pant eller usædvanlig servitut, eller 3) bortforpagte eller udleje fast ejendom på usædvanlige vilkår, herunder i usædvanlig lang tid. Stk. 2. Sker erhvervelse eller afhændelse af fast ejendom ved anvendelse af ejendomsmægler eller som frihandel, hvor handlen er omfattet af lovbekendtgørelse nr. 510 af 24. februar 2021 om formidling af fast ejendom, som ændret ved lov nr. 733 af 13. juni 2023, skal værgen alene have Familieretshusets forhåndsgodkendelse af erhvervelsen eller afhændelsen."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Værgen skal have Familieretshusets godkendelse til at stifte gæld udover 10.000 kr. Stk. 2. Bestemmelsen i stk. 1 omfatter dog ikke gældsstiftelse på op til 50.000 kr. til betaling af et indskud til en lejebolig til den, der er under værgemål. Stk. 3. Værgen skal have Familieretshusets godkendelse til enhver gældsstiftelse på vegne af mindreårige."
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Værgen skal have Familieretshusets godkendelse til at yde usædvanlige gaver. Ved sædvanlig gave forstås dispositioner i en størrelsesorden og til en personkreds, tilsvarende hvad personen, der er under værgemål, dokumenterbart tidligere flere gange har givet."
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Værgen skal have Familieretshusets godkendelse til at forbruge af godtgørelse for tort tilkendt personen under værgemål."
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Værgen skal have Familieretshusets godkendelse til at afslå en gave eller give afkald på arv eller legat. Godkendelse kræves dog ikke, hvis gaven, arven eller legatet har en ubetydelig værdi."
    },
    {
      "provision_ref": "2:13",
      "chapter": "2",
      "section": "13",
      "content": "§ 13. Værgen skal have Familieretshusets godkendelse til forbrug af formue. Stk. 2. Værgen kan dog pr. kalenderår forbruge 5 pct. af formuen uden Familieretshusets godkendelse, dog altid indtil 10.000 kr. og højst 100.000 kr., i det omfang dispositionen ikke kræver godkendelse efter §§ 8, 10 eller 11. Forbrug fra indtægtskontoen skal ikke medregnes i de 5 pct. Stk. 3. Værgen kan derudover uden Familieretshusets godkendelse anvende op til 50.000 kr. af formuen til indskud til en lejebolig til den, der er under værgemål, uanset om dette udgør mere end 5 pct. af formuen. Stk. 4. Ved formue efter stk. 2 forstås den samlede værdi af kontante midler, aktier, obligationer, pantebreve og andre værdipapirer ved udgangen af det forudgående kalenderår. Er værgemålet etableret i det aktuelle år, opgøres formuen på tidspunktet for værgemålets etablering."
    },
    {
      "provision_ref": "2:14",
      "chapter": "2",
      "section": "14",
      "content": "§ 14. Værgen skal have Familieretshusets godkendelse til at indgå forlig. Værgen kan dog indgå forlig uden Familieretshusets godkendelse, hvis 1) forliget er indgået under en retssag, og det af retsbogen fremgår, at forliget svarer til rettens forslag, eller at retten i øvrigt anser forliget for at være i den pågældendes interesse, eller 2) forliget angår udmåling af erstatning eller godtgørelse mellem et forsikringsselskab og en mindreårig. Stk. 2. Bestemmelsen i stk. 1 gælder også for forlig, der indgås for de myndigheder, der er omfattet af retsplejelovens § 478, stk. 1, nr. 1."
    },
    {
      "provision_ref": "2:15",
      "chapter": "2",
      "section": "15",
      "content": "§ 15. Bestemmelserne i §§ 8-14 finder også anvendelse under skiftebehandling af dødsboer, hvor en person under værgemål er arving eller legatar."
    },
    {
      "provision_ref": "2:16",
      "chapter": "2",
      "section": "16",
      "content": "§ 16. Modtager værgen indtægter for den, der er under værgemål, skal værgen føre regnskab over sin administration af disse indtægter (indtægtsregnskab). Regnskabsåret er kalenderåret. Stk. 2. Indtægtsregnskabet skal indeholde oplysninger om indtægter og udgifter, oplysning om indeståendet på den konto, der er nævnt i § 45, stk. 1, samt oplysning om et eventuelt overskud, som er overført eller skal overføres til formuen."
    },
    {
      "provision_ref": "2:17",
      "chapter": "2",
      "section": "17",
      "content": "§ 17. Forvalter værgen midler, der ikke skal bestyres i en godkendt forvaltningsafdeling, skal værgen føre et regnskab over denne del af formuen (formueregnskab). Regnskabsåret er kalenderåret. Stk. 2. Formueregnskabet skal indeholde en opgørelse af de forvaltede midler med angivelse af årets tilgang og afgang. Oplysninger om eventuel gældsoptagelse efter § 9 skal indgå i formueregnskabet."
    },
    {
      "provision_ref": "2:18",
      "chapter": "2",
      "section": "18",
      "content": "§ 18. Faste og andre professionelle værger skal med hensyn til regnskaber og bogføring iagttage god regnskabs- og bogføringsskik. Stk. 2. Advokater, der virker som faste eller andre professionelle værger, er underlagt bogføringsloven og Advokatsamfundets vedtægt om advokaters pligter med hensyn til behandling af betroede midler, som godkendt af Justitsministeriet i medfør af retsplejelovens § 127 med de tilføjelser, der følger af denne bekendtgørelse."
    },
    {
      "provision_ref": "2:19",
      "chapter": "2",
      "section": "19",
      "content": "§ 19. Indtægtsregnskabet, jf. § 16, og et eventuelt formueregnskab, jf. § 17, skal indsendes til den forvaltningsafdeling, der bestyrer midlerne. Stk. 2. Bestyres der ikke midler i en godkendt forvaltningsafdeling, skal indtægtsregnskabet og et eventuelt formueregnskab indsendes til Familieretshuset. Stk. 3. Regnskabet skal indsendes inden 1. juni det følgende år."
    },
    {
      "provision_ref": "2:20",
      "chapter": "2",
      "section": "20",
      "content": "§ 20. Formueregnskabet skal kun indsendes, såfremt midlerne, som værgen forvalter, er på 150.000 kr. eller derover. Stk. 2. Indtægtsregnskabet for mindreårige skal kun indsendes i kalenderår, hvor den indtægt, som værgen har modtaget, overstiger 75.000 kr. Det er dog en betingelse, 1) at den mindreåriges far eller mor eller begge i forening er værge, og 2) at den mindreårige har boet hos en eller begge værger i 9 måneder af året. Stk. 3. Bestemmelsen i stk. 2 gælder også for værgemål for voksne hjemmeboende børn. Stk. 4. Familieretshuset kan tillade, at bestemmelsen i stk. 2 anvendes, selvom værgen ikke er en af den mindreåriges forældre."
    },
    {
      "provision_ref": "2:21",
      "chapter": "2",
      "section": "21",
      "content": "§ 21. Familieretshuset kan, uanset bestemmelserne i § 20, til enhver tid pålægge en værge at indsende regnskab, hvis der skønnes at være særlig grund dertil."
    },
    {
      "provision_ref": "2:22",
      "chapter": "2",
      "section": "22",
      "content": "§ 22. Forvaltningsafdelingen reviderer de regnskaber, som værgen indsender i medfør af § 19, stk. 1. Gennemgangen og den fornødne bilagsmæssige kontrol afpasses efter beløbenes størrelse og omstændighederne i øvrigt."
    },
    {
      "provision_ref": "2:23",
      "chapter": "2",
      "section": "23",
      "content": "§ 23. Familieretshuset foretager en risikobaseret stikprøvekontrol af de regnskaber, som værgen indsender i medfør af § 19, stk. 2. Gennemgangen og den fornødne bilagsmæssige kontrol afpasses efter beløbenes størrelse og omstændighederne i øvrigt."
    },
    {
      "provision_ref": "2:24",
      "chapter": "2",
      "section": "24",
      "content": "§ 24. Ved værgemålets ophør skal værgen aflægge regnskab over for den, der var under værgemål, eller den pågældendes dødsbo. Overgår værgemålet til en ny værge, aflægges regnskab over for denne."
    },
    {
      "provision_ref": "2:25",
      "chapter": "2",
      "section": "25",
      "content": "§ 25. Familieretshuset kan helt eller delvist standse udbetalingen af indtægter til værgen, såfremt værgen ikke indsender regnskab, eller der i øvrigt foreligger særlige omstændigheder."
    },
    {
      "provision_ref": "3:26",
      "chapter": "3",
      "section": "26",
      "content": "§ 26. Bestemmelserne i dette kapitel gælder for 1) midler, der skal bestyres i en godkendt forvaltningsafdeling, jf. værgemålslovens § 36, stk. 1 og 4, og 2) midler, der forvaltes af værgen, jf. værgemålslovens § 36, stk. 2, nr. 2."
    },
    {
      "provision_ref": "3:27",
      "chapter": "3",
      "section": "27",
      "content": "§ 27. Midler, der er omfattet af et værgemål, skal anbringes forsvarligt og bedst muligt. Stk. 2. Midler, som ikke er anbragt som kontant indskud, skal anbringes i aktiver efter nedenstående bestemmelser."
    },
    {
      "provision_ref": "3:28",
      "chapter": "3",
      "section": "28",
      "content": "§ 28. Højst 75 pct. af midlerne kan, medmindre andet er bestemt i §§ 30-36, anbringes i 1) erhvervsobligationer og konvertible obligationer omfattet af § 30, 2) UCITS, afdelinger eller andelsklasser af sådanne omfattet af § 31, 3) sparekassers beviser for garantkapital og andelskassers beviser for andelskapital omfattet af § 33, 4) aktier omfattet af §§ 34 og 35, og 5) alternative investeringsfonde omfattet af § 36, jf. dog stk. 2. Stk. 2. Højst 15 pct. af alle midlerne må anbringes i alternative investeringsfonde."
    },
    {
      "provision_ref": "3:29",
      "chapter": "3",
      "section": "29",
      "content": "§ 29. Højst 15 pct. af alle midlerne kan anbringes i aktier, erhvervsobligationer og konvertible obligationer udstedt af samme selskab eller selskaber i samme koncern, jf. dog § 35, stk. 2. Tilsvarende gælder ved anbringelse i erhvervsobligationer, konvertible obligationer og beviser for garantkapital eller andelskapital udstedt af samme sparekasse eller andelskasse."
    },
    {
      "provision_ref": "3:30",
      "chapter": "3",
      "section": "30",
      "content": "§ 30. Alle midlerne kan anbringes i obligationer, hvis disse bliver handlet på et reguleret marked, jf. stk. 2, og er udstedt i et af de i stk. 2 nævnte landes møntenhed. Stk. 2. Befinder markedet sig inden for et EU/EØS-land, skal markedet være optaget på listen nævnt i artikel 56 i direktiv 2014/65/EU af 15. maj 2014 om markeder for finansielle instrumenter og om ændring af direktiv 2002/92/EF og direktiv 2011/61/EU. Befinder markedet sig uden for et EU/EØS-land, skal markedet være medlem af The World Federation of Exchanges og befinde sig i et land, der er fuldt medlem af Organisationen for Økonomisk Samarbejde og Udvikling (OECD). Stk. 3. Alle midlerne kan anbringes i erhvervsobligationer, der ved kreditvurdering fra et kreditvurderingsbureau, jf. sidste pkt., har opnået en rating svarende til mindst investment grade. Såfremt flere kreditvurderingsbureauer har kreditvurderet samme erhvervsobligation, skal betingelsen i 1. pkt., være opfyldt for så vidt angår samtlige vurderinger. Såfremt tre af sådanne kreditvurderingsbureauer alle har vurderet en erhvervsobligation som investment grade, lægges denne rating til grund. Kreditvurderingsbureauet skal være registreret i henhold til forordning (EF) nr. 1060/2009 af 16. september 2009 om kreditvurderingsbureauer. Stk. 4. Reglen i § 35, stk. 1, finder tilsvarende anvendelse ved anbringelse i erhvervsobligationer og konvertible obligationer."
    },
    {
      "provision_ref": "3:31",
      "chapter": "3",
      "section": "31",
      "content": "§ 31. Anbringelse kan ske i UCITS, afdelinger eller andelsklasser af sådanne, der er omfattet af lov om investeringsforeninger m.v. eller andre nationale gennemførelsesforanstaltninger i henhold til Europa-Parlamentets og Rådets direktiv 2009/65/EF af 13. juli 2009 om samordning af lov og administrative bestemmelser om visse institutter for kollektiv investering i værdipapirer (investeringsinstitutter) (UCITS-direktivet). Det er en betingelse, at UCITS’ens vedtægter ikke indeholder bestemmelser om 1) at UCITS’en kan give et årligt bidrag af formuen til humanitære eller almennyttige organisationer, 2) at UCITS’en må udlodde af sin formue i de år, hvor investeringsafkastet ikke modsvarer indtjeningsbehovet, eller 3) at indløsning ikke kan finde sted i en forud fastlagt periode. Stk. 2. UCITS mv. nævnt i stk. 1 kan anvende afledte finansielle instrumenter omfattet af § 37."
    },
    {
      "provision_ref": "3:32",
      "chapter": "3",
      "section": "32",
      "content": "§ 32. Alle midlerne kan anbringes i UCITS, afdelinger eller andelsklasser af sådanne omfattet af § 31, hvis UCITS’en, afdelingen eller andelsklassen efter sin vedtægt alene kan investere i obligationer, der opfylder betingelserne i § 30, stk. 1 og 2, hvis der efter vedtægten højst kan investeres 75 pct. i erhvervsobligationer, med mindre erhvervsobligationerne opfylder betingelserne i § 30, stk. 3, og hvis der ikke kan investeres i konvertible obligationer. Stk. 2. Alle midlerne kan anbringes i UCITS, afdelinger eller andelsklasser af sådanne omfattet af § 31, der investerer alle midlerne i værdipapirer eller pengemarkedsinstrumenter, der er udstedt eller garanteret af en stat eller international institution af offentlig karakter, samt foretage indskud i kreditinstitutter. Stk. 3. Alle midlerne kan anbringes i UCITS, afdelinger eller andelsklasser af sådanne omfattet af § 31, der kan investere både i aktier og obligationer, hvis afdelingen eller andelsklassen i henhold til sin vedtægt investerer i overensstemmelse med denne bekendtgørelses §§ 28-30 og §§ 34 og 35."
    },
    {
      "provision_ref": "3:33",
      "chapter": "3",
      "section": "33",
      "content": "§ 33. Anbringelse kan ske i sparekassers beviser for garantkapital eller andelskassers beviser for andelskapital, hvis beviserne ifølge sparekassens eller andelskassens vedtægter er omsættelige. Stk. 2. Reglen i § 35, stk. 1, finder tilsvarende anvendelse."
    },
    {
      "provision_ref": "3:34",
      "chapter": "3",
      "section": "34",
      "content": "§ 34. Anbringelse kan ske i aktier, hvis disse bliver handlet på et reguleret marked, jf. stk. 2, og er udstedt i et af de i stk. 2 nævnte landes møntenhed. Stk. 2. Befinder markedet sig inden for et EU/EØS-land, skal markedet være optaget på listen nævnt i artikel 56 i direktiv 2014/65/EU om markeder for finansielle instrumenter og om ændring af direktiv 2002/92/EF og direktiv 2011/61/EU. Befinder markedet sig uden for et EU/EØS-land, skal markedet være medlem af The World Federation of Exchanges og befinde sig i et land, der er fuldt medlem af Organisationen for Økonomiske Samarbejde og Udvikling (OECD). Stk. 3. Ved aktieudvidelse kan den tegningsret, der er knyttet til aktierne, benyttes, selv om den grænse, der er fastsat i § 28, overskrides, og selv om aktierne ikke opfylder betingelserne i stk. 1 og 2. Det samme gælder ved modtagelse af fondsaktier."
    },
    {
      "provision_ref": "3:35",
      "chapter": "3",
      "section": "35",
      "content": "§ 35. Der må i ét selskab højst erhverves aktier svarende til 15 pct. af selskabets aktiekapital. Stk. 2. Reglerne i stk. 1 og § 29 finder ikke anvendelse på fondsaktier eller aktier, der ved aktieudvidelse erhverves ved benyttelse af den tegningsret, der er knyttet til aktierne. Stk. 3. Ved sparekassers eller andelskassers omdannelse til aktieselskab efter §§ 207-213 i lov om finansiel virksomhed kan sparekassens beviser for garantkapital eller andelskassernes andelsbeviser ombyttes til aktier efter § 208, stk. 2, i den nævnte lov. Oprettes der ved omdannelse et holdingselskab, der skal videreføre sparekasseaktieselskabet eller andelskasseaktieselskabet, kan beviserne ombyttes til aktier i holdingselskabet."
    },
    {
      "provision_ref": "3:36",
      "chapter": "3",
      "section": "36",
      "content": "§ 36. Anbringelse kan ske i andele i alternative investeringsfonde omfattet af lov om forvaltere af alternative investeringsfonde mv., herunder kapitalforeninger, jf. kapitel 23 i lov om forvaltere af alternative investeringsfonde mv., jf. lovbekendtgørelse nr. 231 af 1. marts 2024, når forvalteren af den pågældende alternative investeringsfond har tilladelse til at markedsføre den alternative investeringsfond over for detailinvestorer i Danmark, og andele i alternative investeringsfonde, der har udpeget en forvalter fra et andet land inden for Den Europæiske Union eller et land, som Unionen har indgået aftale med på det finansielle område, når forvalteren har fået tilladelse i henhold til regler, der gennemfører direktiv 2011/61/EU af 8. juni 2011 om forvaltere af alternative investeringsfonde, og når forvalteren af den pågældende alternative investeringsfond har tilladelse til at markedsføre den alternative investeringsfond over for detailinvestorer i Danmark. Stk. 2. Der må i hvert af de underliggende aktiver omfattet af stk. 1 højst erhverves en ejerandel på 5 pct."
    },
    {
      "provision_ref": "3:37",
      "chapter": "3",
      "section": "37",
      "content": "§ 37. Der kan anvendes afledte finansielle instrumenter omfattet af bilag 2, nr. 4-11, i lov om fondsmæglerselskaber og investeringsservice og -aktiviteter på dækket basis, jf. stk. 2, og som handles OTC (Over The Counter), som fastsat i lov om investeringsforeninger m.v. § 142, stk. 2. Stk. 2. Anvendelse af afledte finansielle instrumenter er på dækket basis, når anvendelsen heraf sker til afdækning af risici forbundet med investeringer efter reglerne i §§ 28-36 og ikke forøger den samlede eksponering. Stk. 3. Såfremt der anvendes afledte finansielle instrumenter, skal modparten være et kreditinstitut, et fondsmæglerselskab eller en clearingcentral."
    },
    {
      "provision_ref": "3:38",
      "chapter": "3",
      "section": "38",
      "content": "§ 38. Beløb, der fremkommer ved afhændelse af aktiver som nævnt i § 28, kan genanbringes i tilsvarende aktiver, uanset om grænserne i § 28 overskrides."
    },
    {
      "provision_ref": "3:39",
      "chapter": "3",
      "section": "39",
      "content": "§ 39. Ved erhvervelse af aktiver sker beregningen af grænserne i §§ 28 og 29 på grundlag af handelsværdien (kursværdi eller – for fast ejendom – den seneste offentlige kontantværdi) af de midler, der bestyres i en forvaltningsafdeling, på det tidspunkt, hvor de yderligere aktiver erhverves. I mangel af officiel kursfastsættelse lægges den dokumenterede handelsværdi til grund for beregningen efter 1. pkt. Stk. 2. Forvalter værgen midler efter værgemålslovens § 35, stk. 2, nr. 2, lægges værdien af disse midler på det tidspunkt, hvor de yderligere aktiver erhverves, til grund ved beregningen efter stk. 1. Stk. 3. Midler, som er anbragt i pensionsordninger som nævnt i § 40, medregnes ikke ved opgørelsen af midlerne efter § 28, stk. 1 og 2."
    },
    {
      "provision_ref": "3:40",
      "chapter": "3",
      "section": "40",
      "content": "§ 40. Anbringelse kan, jf. dog stk. 3, ske i følgende pensionsordninger: 1) Pensionsordninger med løbende udbetalinger, der skal gå ud på at sikre pension i form af lige store løbende ydelser, der bortfalder ved den pensionsberettigedes død i overensstemmelse med pensionsbeskatningslovens § 2, stk. 1, nr. 4, litra a (livsvarig alderspension) og litra b (ophørende alderspension), og som udbetales fra en pensionskasse eller i henhold til forsikring ifølge pensionsbeskatningslovens §§ 3 og 4. 2) Rateforsikringer i pensionsøjemed i overensstemmelse med pensionsbeskatningslovens § 8. 3) Kapitalforsikringer i pensionsøjemed uden fradrags- og bortseelsesret (aldersforsikring) i overensstemmelse med pensionsbeskatningslovens § 10 A. 4) Rateopsparing i pensionsøjemed i overensstemmelse med pensionsbeskatningslovens § 11 A. 5) Opsparing i pensionsøjemed uden fradrags- og bortseelsesret (aldersopsparing) i overensstemmelse med pensionsbeskatningslovens § 12 A. 6) Supplerende arbejdsmarkedspensioner efter §§ 33 b-33 e i lov om social pension. Stk. 2. Indbetalinger efter stk. 1 må ikke stå i misforhold til den, der er under værgemåls økonomiske forhold. Stk. 3. Båndlagte midler tilhørende den, der er under værgemål, kan ikke anbringes i pensionsordninger."
    },
    {
      "provision_ref": "3:41",
      "chapter": "3",
      "section": "41",
      "content": "§ 41. Civilstyrelsen kan tillade, at midler anbringes på anden måde end bestemt i dette kapitel, hvis særlige omstændigheder taler herfor."
    },
    {
      "provision_ref": "4:42",
      "chapter": "4",
      "section": "42",
      "content": "§ 42. Midler på 150.000 kr. eller derover skal bestyres i en godkendt forvaltningsafdeling, jf. værgemålslovens § 35, stk. 1. Stk. 2. Midler under 150.000 kr. skal bestyres i en forvaltningsafdeling, hvis der i forvejen bestyres midler der, eller midlerne må antages senere at blive bragt op på 150.000 kr. eller derover. Stk. 3. Hvis midlerne senere bringes under 150.000 kr. og ikke kan antages igen at blive bragt op på 150.000 kr. eller derover, udleverer forvaltningsafdelingen på begæring midlerne til værgen. Stk. 4. Består midlerne helt eller delvist i en fordring mod værgen, skal midlerne altid bestyres i en forvaltningsafdeling. Stk. 5. Godtgørelse for tort tilkendt en person under værgemål samt afkast heraf skal uanset beløbets størrelse bestyres i en godkendt forvaltningsafdeling, jf. værgemålslovens § 35, stk. 4."
    },
    {
      "provision_ref": "4:43",
      "chapter": "4",
      "section": "43",
      "content": "§ 43. Værgen forvalter midler, der ikke efter § 42 skal bestyres i en forvaltningsafdeling. Familieretshuset kan dog, hvis særlige omstændigheder taler herfor, bestemme, at sådanne midler, der forvaltes af værgen, skal bestyres i en forvaltningsafdeling."
    },
    {
      "provision_ref": "4:44",
      "chapter": "4",
      "section": "44",
      "content": "§ 44. Midler, der skal bestyres i en forvaltningsafdeling, kan ikke bestyres i flere forvaltningsafdelinger. Stk. 2. Værgen bestemmer, i hvilken forvaltningsafdeling midlerne skal bestyres. Forvaltningsafdelingen skal med 3 måneders varsel overføre midlerne til bestyrelse i en anden forvaltningsafdeling, hvis værgen anmoder herom. Stk. 3. Reglen i stk. 2 gælder ikke, hvis der i testamente eller gavebrev er truffet bestemmelse om bestyrelse i en bestemt forvaltningsafdeling. Har en arvelader eller en gavegiver truffet sådan bestemmelse, kan værgen kun kræve midlerne overført til en anden forvaltningsafdeling, hvis Civilstyrelsen samtykker. Stk. 4. Familieretshuset eller Civilstyrelsen kan træffe beslutning om, i hvilken forvaltningsafdeling midlerne skal bestyres, i tilfælde hvor det er klart, at midlerne skal bestyres i en forvaltningsafdeling, men hvor værgen ikke inden 6 uger reagerer på en udbetalende organisations henvendelser. Valget af forvaltningsafdeling blandt de godkendte afdelinger foretages af Familieretshuset eller Civilstyrelsen under hensyntagen til, hvor den, der er under værgemål, allerede har en konto i et pengeinstitut, hvis Familieretshuset og Civilstyrelsen har oplysninger herom. Stk. 5. En forvaltningsafdeling, der har modtaget midler til bestyrelse, kan kun med Civilstyrelsens samtykke opsige bestyrelsesforholdet."
    },
    {
      "provision_ref": "4:45",
      "chapter": "4",
      "section": "45",
      "content": "§ 45. Værgen skal indsætte indtægterne på en særskilt konto i et pengeinstitut tilhørende den, der er under værgemål. Dette gælder, uanset om en eventuel formue forvaltes af værgen eller bestyres i en forvaltningsafdeling. Værgen kan lade indtægter på op til 100.000 kr., eller hvad der derudover må anses for nødvendigt til løbende udgifter, stå på indtægtskontoen. Værgen skal lade kontoen påtegne om, at den er inddraget under værgens forvaltning. Stk. 2. Værgen kan endvidere, uanset bestemmelserne i kapitel 3, have en kontantbeholdning på op til 2.000 kr. hos sig, hvis dette må anses for nødvendigt."
    },
    {
      "provision_ref": "4:46",
      "chapter": "4",
      "section": "46",
      "content": "§ 46. Civilstyrelsen kan tillade, at midler, der skal bestyres i en godkendt forvaltningsafdeling, kan bestyres på anden måde, hvis særlige omstændigheder taler herfor."
    },
    {
      "provision_ref": "4:47",
      "chapter": "4",
      "section": "47",
      "content": "§ 47. Offentlige myndigheder, forsikringsselskaber, pensionskasser og pengeinstitutter, der udbetaler løbende ydelser til værgen, skal give meddelelse herom. Meddelelsen skal gives til forvaltningsafdelingen, såfremt der bestyres midler for den, der er under værgemål, der. Såfremt dette ikke er tilfældet, gives meddelelsen til Familieretshuset. Meddelelsen skal indeholde oplysninger om værgens navn og adresse, navn, adresse og personnummer på den, der er under værgemål, samt størrelsen af den månedlige bruttoydelse på det tidspunkt, hvor meddelelsen gives. Stk. 2. Der skal ikke gives meddelelse om pensionsydelser, der udbetales i henhold til lov om social pension."
    },
    {
      "provision_ref": "4:48",
      "chapter": "4",
      "section": "48",
      "content": "§ 48. Forinden eller samtidig med, at midlerne indleveres til bestyrelse i en godkendt forvaltningsafdeling, skal den, der indbetaler midlerne, indlevere en forvaltningsmeddelelse til forvaltningsafdelingen. Kopi af eventuelt testamente, boopgørelse, gavebrev eller anden dokumentation vedlægges. Endvidere vedlægges dåbs- eller fødselsattest og dokumentation for personnummer for den, der er under værgemål. Er værgen beskikket, vedlægges værgebeskikkelsen. Stk. 2. Forvaltningsmeddelelsen skal indeholde oplysning om 1) navn, adresse og personnummer på den, der er under værgemål, 2) navn, adresse og personnummer på værgen, 3) hvorfra midlerne stammer, 4) eventuelle særlige bestemmelser i bestyrelsesgrundlaget om udbetaling af renter og udbytte og om udbetaling af midlerne, 5) midlernes størrelse og sammensætning, og 6) om kontohaver modtager pension. Stk. 3. Hvis midler, der er omfattet af værgemålet, er båndlagt, skal forvaltningsmeddelelsen indeholde de oplysninger, der er nævnt i stk. 1, og oplysning om 1) arveladers navn og adresse ved dødsfaldet samt dødsdatoen, 2) boets behandlingsmåde, 3) båndlæggelsens varighed, og 4) i hvilket omfang kapitalen er tvangsarv, dog kun hvis de almindelige bestemmelser om bestyrelse af båndlagt arv er fraveget ved testamente."
    },
    {
      "provision_ref": "4:49",
      "chapter": "4",
      "section": "49",
      "content": "§ 49. Ved Familieretshusets eller Civilstyrelsens beslutning efter § 44, stk. 4, gives meddelelse til forvaltningsafdelingen. Meddelelsen skal indeholde oplysninger om værgens navn og adresse, navn, adresse og personnummer på den, der er under værgemål, størrelsen af beløbet, der udbetales, samt øvrige relevante oplysninger, som Familieretshuset eller Civilstyrelsen er i besiddelse af. Kopi af dokumentation for beløbet, der udbetales, vedlægges."
    },
    {
      "provision_ref": "4:50",
      "chapter": "4",
      "section": "50",
      "content": "§ 50. Forvaltningsafdelingen skal stille datamateriale vedrørende de konti, der er oprettet, til rådighed for Civilstyrelsen på forlangende. Materialet skal for hver enkelt konto indeholde oplysninger om 1) personnummer for den, der er under værgemål, 2) kontonummer i forvaltningsafdelingen, 3) tidspunkt for kontoens oprettelse, 4) midlernes størrelse og sammensætning opgjort på obligationer, aktier, kontantbeløb og andet, 5) om midlerne er båndlagte, for rentenydelseskapitaler tillige oplysning om, hvorvidt den, der er under værgemål, er kapitalejer eller rentenyder, og 6) om værgen er regnskabspligtig. Stk. 2. Datamaterialet skal afleveres i en excel-fil og sendes til Civilstyrelsen elektronisk via sikker Digital Post."
    },
    {
      "provision_ref": "4:51",
      "chapter": "4",
      "section": "51",
      "content": "§ 51. Forvaltningsafdelingen skal påse, at de midler, der ifølge forvaltningsmeddelelsen skal indleveres til forvaltningsafdelingen, bliver indleveret. Stk. 2. Tvangsinddrivelse af midler kan normalt kun ske med værgens samtykke."
    },
    {
      "provision_ref": "4:52",
      "chapter": "4",
      "section": "52",
      "content": "§ 52. Bestyrer forvaltningsafdelingen midler, skal den foretage den registrering, notering og tinglysning, der er nævnt i § 4, for midler, der bestyres i forvaltningsafdelingen med angivelse af, at midlerne er inddraget under forvaltningsafdelingens bestyrelse m.v."
    },
    {
      "provision_ref": "4:53",
      "chapter": "4",
      "section": "53",
      "content": "§ 53. Forvaltningsafdelingen skal indsætte kontante midler på opsigelse til højeste almindelige indlånsrente eller på værgens begæring på anfordring. Når der fremkommer beløb ved udtrækning, indfrielse eller på anden måde, skal forvaltningsafdelingen underrette værgen herom med anmodning om at oplyse, hvorledes genanbringelsen skal ske, medmindre der er truffet særlig aftale herom. Stk. 2. Overstiger det beløb, der står på anfordring, 150.000 kr., skal forvaltningsafdelingen skriftligt orientere værgen herom og opfordre værgen til at træffe beslutning om beløbets anbringelse. Værgen skal samtidig underrettes om, at hvis forvaltningsafdelingen ikke inden 2 måneder har modtaget en begæring om en bestemt anbringelse, anbringes det kontante indestående til opsigelse på højeste almindelige indlånsrente. Stk. 3. Bestemmelserne i stk. 2 finder dog ikke anvendelse, såfremt forvaltningsafdelingen er bekendt med, at beløbet vil blive bragt ned på eller under 150.000 kr. i løbet af kort tid."
    },
    {
      "provision_ref": "4:54",
      "chapter": "4",
      "section": "54",
      "content": "§ 54. Forvaltningsafdelingen skal påse, at genanbringelse sker i overensstemmelse med værgemålslovens § 36 og denne bekendtgørelses kapitel 3."
    },
    {
      "provision_ref": "4:55",
      "chapter": "4",
      "section": "55",
      "content": "§ 55. Forvaltningsafdelingen kan normalt kun med værgens samtykke sælge aktiver, opsige pantebreve og gældsbreve, udnytte eller bortsælge tegningsrettigheder eller aktieretter og anbringe kontante midler. Dispositionen kan foretages uden værgens samtykke, hvis værgens erklæring ikke kan indhentes, eller dispositionen er nødvendig for at bevare kapitalen. Stk. 2. Begæring om retslige skridt på grundlag af bestyrede værdipapirer kan normalt kun indgives med værgens samtykke. Er værgen debitor ifølge værdipapiret, kan en sådan begæring kun indgives med Familieretshusets godkendelse."
    },
    {
      "provision_ref": "4:56",
      "chapter": "4",
      "section": "56",
      "content": "§ 56. Forvaltningsafdelingen skal godkende forandring af sikkerheden for eller forpligtelsen ifølge værdipapirer, herunder gældsovertagelse. Afgørelsen kræver normalt værgens samtykke. Stk. 2. Er værgen debitor ifølge værdipapiret, kræver forandringer efter stk. 1 Familieretshusets godkendelse. Stk. 3. Forvaltningsafdelingens underskrift træder i stedet for værgens ved bestyrede midler."
    },
    {
      "provision_ref": "4:57",
      "chapter": "4",
      "section": "57",
      "content": "§ 57. Meddeler værgen ikke samtykke efter bestemmelserne i § 51, stk. 2, § 55 og § 56, stk. 1, og finder forvaltningsafdelingen, at dette må anses for stridende mod interesserne for den, der er under værgemål, forelægges spørgsmålet for Civilstyrelsen. Det samme gælder, hvis forvaltningsafdelingen i øvrigt anser værgens dispositioner for stridende mod interesserne for den, der er under værgemål."
    },
    {
      "provision_ref": "4:58",
      "chapter": "4",
      "section": "58",
      "content": "§ 58. Forvaltningsafdelingen skal ved bestyrelse af pantebreve og andre værdipapirer, der er udstedt i henhold til bekendtgørelsen om ydelse af henstand med udbetaling af umyndige livsarvingers arv, påse, at værdipapirets vilkår om betaling af rente og andre særlige vilkår opfyldes."
    },
    {
      "provision_ref": "4:59",
      "chapter": "4",
      "section": "59",
      "content": "§ 59. Stemmeretten i henhold til bestyrede midler tilkommer værgen, medmindre andet er bestemt. Forvaltningsafdelingen skal tiltage sig stemmeretten, hvis forvaltningsafdelingen bliver opmærksom på, at det må anses for nødvendigt af hensyn til formuens bevarelse eller sikring af dens fremtidige afkast. Stk. 2. Tilkommer udbyttet en anden end kapitalejeren, tilkommer stemmeretten altid forvaltningsafdelingen, medmindre andet er bestemt."
    },
    {
      "provision_ref": "4:60",
      "chapter": "4",
      "section": "60",
      "content": "§ 60. Forvaltningsafdelingen skal i øvrigt påse, at midlerne bestyres betryggende, herunder at værdipapirer ikke forældes."
    },
    {
      "provision_ref": "4:61",
      "chapter": "4",
      "section": "61",
      "content": "§ 61. Forvaltningsafdelingen skal påse, at udbetaling af formuen eller dele deraf kun sker efter godkendelse fra Familieretshuset, jf. §§ 8, 10 og 11 og § 13, stk. 1, eller i overensstemmelse med § 13, stk. 2 og 3. Stk. 2. Indgiver værgen ansøgning om forbrug af formue til forvaltningsafdelingen, videresender forvaltningsafdelingen ansøgningen til Familieretshuset med oplysning om formuens størrelse og sammensætning og eventuelle supplerende oplysninger."
    },
    {
      "provision_ref": "4:62",
      "chapter": "4",
      "section": "62",
      "content": "§ 62. Forfaldne renter udbetales til værgen på begæring indtil 12 måneder efter forfaldstid, jf. dog stk. 2. Stk. 2. Forvaltningsafdelingen kan bestemme, at renter kun delvis kan udbetales, hvis den samlede indtægt må antages åbenbart at overstige, hvad der er nødvendigt til dækning af behovene hos den, der er under værgemål. Forvaltningsafdelingen kan bestemme, at værgen skal fremlægge budget over forbrug af indtægter. Stk. 3. Stk. 1 og 2 finder ikke anvendelse på godtgørelse for tort tilkendt en person under værgemål."
    },
    {
      "provision_ref": "4:63",
      "chapter": "4",
      "section": "63",
      "content": "§ 63. Såfremt forvaltningsafdelingen udleverer midler til værgen i medfør af § 42, stk. 3, skal den underrette Familieretshuset herom."
    },
    {
      "provision_ref": "4:64",
      "chapter": "4",
      "section": "64",
      "content": "§ 64. Ved værgemålets ophør skal midlerne uden opsigelse stilles til rådighed for den, der var under værgemål, eller den pågældendes dødsbo. Båndlagte midler bestyres fortsat i overensstemmelse med bestemmelser i testamente, gavebrev m.v."
    },
    {
      "provision_ref": "5:65",
      "chapter": "5",
      "section": "65",
      "content": "§ 65. Civilstyrelsen fører tilsyn med forvaltningsafdelingerne. Styrelsen kan afkræve forvaltningsafdelingerne enhver oplysning, der har betydning for tilsynet."
    },
    {
      "provision_ref": "5:66",
      "chapter": "5",
      "section": "66",
      "content": "§ 66. Forvaltningsafdelingernes afgørelser kan indbringes for Civilstyrelsen."
    },
    {
      "provision_ref": "5:67",
      "chapter": "5",
      "section": "67",
      "content": "§ 67. Ansatte i forvaltningsafdelingerne har tavshedspligt med hensyn til, hvad de erfarer vedrørende bestyrelse af midler."
    },
    {
      "provision_ref": "6:68",
      "chapter": "6",
      "section": "68",
      "content": "§ 68. Bekendtgørelsen træder i kraft den 1. juli 2025. Stk. 2. Bekendtgørelse nr. 1444 af 13. december 2013 om værgemål ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Tilsynet med værgen føres af Familieretshuset. Stk. 2. Værgen skal efter anmodning give de oplysninger, der er nødvendige for tilsynet, og skal efterkomme pålæg fra forvaltningsafdelingen, Familieretshuset og Civilstyrelsen. Stk. 3. Bliver Familieretshuset gennem en henvendelse eller på anden måde opmærksom på forhold, som må antages at stride mod interesserne for den, der er under værgemål, skal Familieretshuset iværksætte en undersøgelse af forholdene.",
      "valid_from": "2025-06-27",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Bestemmelserne i kapitel 2-6 gælder for værgemål for umyndige og for økonomiske forhold omfattet af andre værgemål for voksne efter værgemålslovens kapitel 1 og 2. Stk. 2. Bestemmelserne i kapitel 2 og 6 gælder tillige for særlige værgemål efter lovens §§ 47-49 i det omfang, det er foreneligt med værgemålets midlertidige karakter. Stk. 3. Bestemmelserne i kapitel 2-6 gælder tillige for båndlagte midler, der er omfattet af et værgemål, i det omfang det er foreneligt med båndlæggelsens karakter. Stk. 4. Bestemmelserne i kapitel 3-6 gælder tillige for borteblevnes formue.",
      "valid_from": "2025-06-27",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Ved værgemålets begyndelse skal værgen udarbejde en fortegnelse over samtlige aktiver og passiver, der er omfattet af værgemålet. Det samme gælder, hvis der senere i medfør af værgemålslovens § 9 træffes beslutning om at udvide værgemålet til at omfatte yderligere aktiver og passiver. Stk. 2. Løsøre skal kun medtages, hvis det er særligt værdifuldt. Stk. 3. Fortegnelsen skal indsendes til forvaltningsafdelingen eller Familieretshuset sammen med det første regnskab. Stk. 4. Bestemmelserne i stk. 1-3 gælder ikke, hvis forældre er værger for deres mindreårige hjemmeboende børn.",
      "valid_from": "2025-06-27",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Forvalter værgen et kontant beløb, der ikke skal bestyres i en godkendt forvaltningsafdeling, skal det indsættes på en konto i et pengeinstitut oprettet i navnet på den, der er under værgemål. Værgen skal lade kontoen påtegne om, at den er inddraget under værgens forvaltning. Stk. 2. Forvalter værgen fondsaktiver, der ikke skal bestyres i en godkendt forvaltningsafdeling, og er de registrerede i en værdipapircentral, skal værgen lade registrere, at aktiverne er inddraget under værgens forvaltning. Fondsaktiver, bortset fra obligationer, skal tillige så vidt muligt noteres på navn med oplysning om, at aktiverne forvaltes af værgen. Stk. 3. Forvalter værgen værdipapirer, der foreligger i fysisk form, og som ikke skal bestyres i en godkendt forvaltningsafdeling, skal værgen lade papirerne påtegne om, at de er inddraget under værgens forvaltning, og skal så vidt muligt lade dem notere på navn. Stk. 4. Forvalter værgen pantebreve i fast ejendom, skal værgen, ud over den påtegning, der er nævnt i stk. 3, lade pantebrevene påtegne om, at meddelelser i henhold til retsplejelovens kapitel 51 og andre meddelelser, der ifølge loven skal tilgå pantekreditor, fremtidig skal sendes til værgen. Påtegningen skal tinglyses.",
      "valid_from": "2025-06-27",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Værgen skal lade en dom efter værgemålslovens § 6 om hel eller delvis fratagelse af den retlige handleevne tinglyse i personbogen. Værgen skal endvidere foranstalte, at hel eller delvis fratagelse af den retlige handleevne aflyses i tingbogen, hvis der træffes dom eller afgørelse, som ophæver fratagelsen. Stk. 2. Hvis en umyndig ejer eller erhverver fast ejendom, skal værgen lade umyndigheden tinglyse på ejendommen. Tilsvarende gælder for personer, der delvist er frataget den retlige handleevne, i det omfang fratagelsen omfatter dispositioner over fast ejendom. Stk. 3. Anmeldelsen til tinglysning skal ske straks efter værgemålets etablering eller erhvervelsen af ejendommen.",
      "valid_from": "2025-06-27",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Værgen skal meddele Familieretshuset, når værgen beskikkes sit 50. værgemål. Værgen skal endvidere meddele Familieretshuset, når værgen beskikkes sit 75. værgemål. Stk. 2. Meddelelsen skal ske senest 5 hverdage efter beskikkelsen.",
      "valid_from": "2025-06-27",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Modtager værgen beskikkelse i værgemål, der medfører, at vedkommende kommer over 75 værgemål, skal værgen inden 5 hverdage anmode myndigheden om ikke at blive beskikket i det pågældende værgemål.",
      "valid_from": "2025-06-27",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Værgen skal have Familieretshusets godkendelse til at 1) erhverve eller afhænde fast ejendom, 2) behæfte faste ejendom med pant eller usædvanlig servitut, eller 3) bortforpagte eller udleje fast ejendom på usædvanlige vilkår, herunder i usædvanlig lang tid. Stk. 2. Sker erhvervelse eller afhændelse af fast ejendom ved anvendelse af ejendomsmægler eller som frihandel, hvor handlen er omfattet af lovbekendtgørelse nr. 510 af 24. februar 2021 om formidling af fast ejendom, som ændret ved lov nr. 733 af 13. juni 2023, skal værgen alene have Familieretshusets forhåndsgodkendelse af erhvervelsen eller afhændelsen.",
      "valid_from": "2025-06-27",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Værgen skal have Familieretshusets godkendelse til at stifte gæld udover 10.000 kr. Stk. 2. Bestemmelsen i stk. 1 omfatter dog ikke gældsstiftelse på op til 50.000 kr. til betaling af et indskud til en lejebolig til den, der er under værgemål. Stk. 3. Værgen skal have Familieretshusets godkendelse til enhver gældsstiftelse på vegne af mindreårige.",
      "valid_from": "2025-06-27",
      "valid_to": null
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Værgen skal have Familieretshusets godkendelse til at yde usædvanlige gaver. Ved sædvanlig gave forstås dispositioner i en størrelsesorden og til en personkreds, tilsvarende hvad personen, der er under værgemål, dokumenterbart tidligere flere gange har givet.",
      "valid_from": "2025-06-27",
      "valid_to": null
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Værgen skal have Familieretshusets godkendelse til at forbruge af godtgørelse for tort tilkendt personen under værgemål.",
      "valid_from": "2025-06-27",
      "valid_to": null
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Værgen skal have Familieretshusets godkendelse til at afslå en gave eller give afkald på arv eller legat. Godkendelse kræves dog ikke, hvis gaven, arven eller legatet har en ubetydelig værdi.",
      "valid_from": "2025-06-27",
      "valid_to": null
    },
    {
      "provision_ref": "2:13",
      "chapter": "2",
      "section": "13",
      "content": "§ 13. Værgen skal have Familieretshusets godkendelse til forbrug af formue. Stk. 2. Værgen kan dog pr. kalenderår forbruge 5 pct. af formuen uden Familieretshusets godkendelse, dog altid indtil 10.000 kr. og højst 100.000 kr., i det omfang dispositionen ikke kræver godkendelse efter §§ 8, 10 eller 11. Forbrug fra indtægtskontoen skal ikke medregnes i de 5 pct. Stk. 3. Værgen kan derudover uden Familieretshusets godkendelse anvende op til 50.000 kr. af formuen til indskud til en lejebolig til den, der er under værgemål, uanset om dette udgør mere end 5 pct. af formuen. Stk. 4. Ved formue efter stk. 2 forstås den samlede værdi af kontante midler, aktier, obligationer, pantebreve og andre værdipapirer ved udgangen af det forudgående kalenderår. Er værgemålet etableret i det aktuelle år, opgøres formuen på tidspunktet for værgemålets etablering.",
      "valid_from": "2025-06-27",
      "valid_to": null
    },
    {
      "provision_ref": "2:14",
      "chapter": "2",
      "section": "14",
      "content": "§ 14. Værgen skal have Familieretshusets godkendelse til at indgå forlig. Værgen kan dog indgå forlig uden Familieretshusets godkendelse, hvis 1) forliget er indgået under en retssag, og det af retsbogen fremgår, at forliget svarer til rettens forslag, eller at retten i øvrigt anser forliget for at være i den pågældendes interesse, eller 2) forliget angår udmåling af erstatning eller godtgørelse mellem et forsikringsselskab og en mindreårig. Stk. 2. Bestemmelsen i stk. 1 gælder også for forlig, der indgås for de myndigheder, der er omfattet af retsplejelovens § 478, stk. 1, nr. 1.",
      "valid_from": "2025-06-27",
      "valid_to": null
    },
    {
      "provision_ref": "2:15",
      "chapter": "2",
      "section": "15",
      "content": "§ 15. Bestemmelserne i §§ 8-14 finder også anvendelse under skiftebehandling af dødsboer, hvor en person under værgemål er arving eller legatar.",
      "valid_from": "2025-06-27",
      "valid_to": null
    },
    {
      "provision_ref": "2:16",
      "chapter": "2",
      "section": "16",
      "content": "§ 16. Modtager værgen indtægter for den, der er under værgemål, skal værgen føre regnskab over sin administration af disse indtægter (indtægtsregnskab). Regnskabsåret er kalenderåret. Stk. 2. Indtægtsregnskabet skal indeholde oplysninger om indtægter og udgifter, oplysning om indeståendet på den konto, der er nævnt i § 45, stk. 1, samt oplysning om et eventuelt overskud, som er overført eller skal overføres til formuen.",
      "valid_from": "2025-06-27",
      "valid_to": null
    },
    {
      "provision_ref": "2:17",
      "chapter": "2",
      "section": "17",
      "content": "§ 17. Forvalter værgen midler, der ikke skal bestyres i en godkendt forvaltningsafdeling, skal værgen føre et regnskab over denne del af formuen (formueregnskab). Regnskabsåret er kalenderåret. Stk. 2. Formueregnskabet skal indeholde en opgørelse af de forvaltede midler med angivelse af årets tilgang og afgang. Oplysninger om eventuel gældsoptagelse efter § 9 skal indgå i formueregnskabet.",
      "valid_from": "2025-06-27",
      "valid_to": null
    },
    {
      "provision_ref": "2:18",
      "chapter": "2",
      "section": "18",
      "content": "§ 18. Faste og andre professionelle værger skal med hensyn til regnskaber og bogføring iagttage god regnskabs- og bogføringsskik. Stk. 2. Advokater, der virker som faste eller andre professionelle værger, er underlagt bogføringsloven og Advokatsamfundets vedtægt om advokaters pligter med hensyn til behandling af betroede midler, som godkendt af Justitsministeriet i medfør af retsplejelovens § 127 med de tilføjelser, der følger af denne bekendtgørelse.",
      "valid_from": "2025-06-27",
      "valid_to": null
    },
    {
      "provision_ref": "2:19",
      "chapter": "2",
      "section": "19",
      "content": "§ 19. Indtægtsregnskabet, jf. § 16, og et eventuelt formueregnskab, jf. § 17, skal indsendes til den forvaltningsafdeling, der bestyrer midlerne. Stk. 2. Bestyres der ikke midler i en godkendt forvaltningsafdeling, skal indtægtsregnskabet og et eventuelt formueregnskab indsendes til Familieretshuset. Stk. 3. Regnskabet skal indsendes inden 1. juni det følgende år.",
      "valid_from": "2025-06-27",
      "valid_to": null
    },
    {
      "provision_ref": "2:20",
      "chapter": "2",
      "section": "20",
      "content": "§ 20. Formueregnskabet skal kun indsendes, såfremt midlerne, som værgen forvalter, er på 150.000 kr. eller derover. Stk. 2. Indtægtsregnskabet for mindreårige skal kun indsendes i kalenderår, hvor den indtægt, som værgen har modtaget, overstiger 75.000 kr. Det er dog en betingelse, 1) at den mindreåriges far eller mor eller begge i forening er værge, og 2) at den mindreårige har boet hos en eller begge værger i 9 måneder af året. Stk. 3. Bestemmelsen i stk. 2 gælder også for værgemål for voksne hjemmeboende børn. Stk. 4. Familieretshuset kan tillade, at bestemmelsen i stk. 2 anvendes, selvom værgen ikke er en af den mindreåriges forældre.",
      "valid_from": "2025-06-27",
      "valid_to": null
    },
    {
      "provision_ref": "2:21",
      "chapter": "2",
      "section": "21",
      "content": "§ 21. Familieretshuset kan, uanset bestemmelserne i § 20, til enhver tid pålægge en værge at indsende regnskab, hvis der skønnes at være særlig grund dertil.",
      "valid_from": "2025-06-27",
      "valid_to": null
    },
    {
      "provision_ref": "2:22",
      "chapter": "2",
      "section": "22",
      "content": "§ 22. Forvaltningsafdelingen reviderer de regnskaber, som værgen indsender i medfør af § 19, stk. 1. Gennemgangen og den fornødne bilagsmæssige kontrol afpasses efter beløbenes størrelse og omstændighederne i øvrigt.",
      "valid_from": "2025-06-27",
      "valid_to": null
    },
    {
      "provision_ref": "2:23",
      "chapter": "2",
      "section": "23",
      "content": "§ 23. Familieretshuset foretager en risikobaseret stikprøvekontrol af de regnskaber, som værgen indsender i medfør af § 19, stk. 2. Gennemgangen og den fornødne bilagsmæssige kontrol afpasses efter beløbenes størrelse og omstændighederne i øvrigt.",
      "valid_from": "2025-06-27",
      "valid_to": null
    },
    {
      "provision_ref": "2:24",
      "chapter": "2",
      "section": "24",
      "content": "§ 24. Ved værgemålets ophør skal værgen aflægge regnskab over for den, der var under værgemål, eller den pågældendes dødsbo. Overgår værgemålet til en ny værge, aflægges regnskab over for denne.",
      "valid_from": "2025-06-27",
      "valid_to": null
    },
    {
      "provision_ref": "2:25",
      "chapter": "2",
      "section": "25",
      "content": "§ 25. Familieretshuset kan helt eller delvist standse udbetalingen af indtægter til værgen, såfremt værgen ikke indsender regnskab, eller der i øvrigt foreligger særlige omstændigheder.",
      "valid_from": "2025-06-27",
      "valid_to": null
    },
    {
      "provision_ref": "3:26",
      "chapter": "3",
      "section": "26",
      "content": "§ 26. Bestemmelserne i dette kapitel gælder for 1) midler, der skal bestyres i en godkendt forvaltningsafdeling, jf. værgemålslovens § 36, stk. 1 og 4, og 2) midler, der forvaltes af værgen, jf. værgemålslovens § 36, stk. 2, nr. 2.",
      "valid_from": "2025-06-27",
      "valid_to": null
    },
    {
      "provision_ref": "3:27",
      "chapter": "3",
      "section": "27",
      "content": "§ 27. Midler, der er omfattet af et værgemål, skal anbringes forsvarligt og bedst muligt. Stk. 2. Midler, som ikke er anbragt som kontant indskud, skal anbringes i aktiver efter nedenstående bestemmelser.",
      "valid_from": "2025-06-27",
      "valid_to": null
    },
    {
      "provision_ref": "3:28",
      "chapter": "3",
      "section": "28",
      "content": "§ 28. Højst 75 pct. af midlerne kan, medmindre andet er bestemt i §§ 30-36, anbringes i 1) erhvervsobligationer og konvertible obligationer omfattet af § 30, 2) UCITS, afdelinger eller andelsklasser af sådanne omfattet af § 31, 3) sparekassers beviser for garantkapital og andelskassers beviser for andelskapital omfattet af § 33, 4) aktier omfattet af §§ 34 og 35, og 5) alternative investeringsfonde omfattet af § 36, jf. dog stk. 2. Stk. 2. Højst 15 pct. af alle midlerne må anbringes i alternative investeringsfonde.",
      "valid_from": "2025-06-27",
      "valid_to": null
    },
    {
      "provision_ref": "3:29",
      "chapter": "3",
      "section": "29",
      "content": "§ 29. Højst 15 pct. af alle midlerne kan anbringes i aktier, erhvervsobligationer og konvertible obligationer udstedt af samme selskab eller selskaber i samme koncern, jf. dog § 35, stk. 2. Tilsvarende gælder ved anbringelse i erhvervsobligationer, konvertible obligationer og beviser for garantkapital eller andelskapital udstedt af samme sparekasse eller andelskasse.",
      "valid_from": "2025-06-27",
      "valid_to": null
    },
    {
      "provision_ref": "3:30",
      "chapter": "3",
      "section": "30",
      "content": "§ 30. Alle midlerne kan anbringes i obligationer, hvis disse bliver handlet på et reguleret marked, jf. stk. 2, og er udstedt i et af de i stk. 2 nævnte landes møntenhed. Stk. 2. Befinder markedet sig inden for et EU/EØS-land, skal markedet være optaget på listen nævnt i artikel 56 i direktiv 2014/65/EU af 15. maj 2014 om markeder for finansielle instrumenter og om ændring af direktiv 2002/92/EF og direktiv 2011/61/EU. Befinder markedet sig uden for et EU/EØS-land, skal markedet være medlem af The World Federation of Exchanges og befinde sig i et land, der er fuldt medlem af Organisationen for Økonomisk Samarbejde og Udvikling (OECD). Stk. 3. Alle midlerne kan anbringes i erhvervsobligationer, der ved kreditvurdering fra et kreditvurderingsbureau, jf. sidste pkt., har opnået en rating svarende til mindst investment grade. Såfremt flere kreditvurderingsbureauer har kreditvurderet samme erhvervsobligation, skal betingelsen i 1. pkt., være opfyldt for så vidt angår samtlige vurderinger. Såfremt tre af sådanne kreditvurderingsbureauer alle har vurderet en erhvervsobligation som investment grade, lægges denne rating til grund. Kreditvurderingsbureauet skal være registreret i henhold til forordning (EF) nr. 1060/2009 af 16. september 2009 om kreditvurderingsbureauer. Stk. 4. Reglen i § 35, stk. 1, finder tilsvarende anvendelse ved anbringelse i erhvervsobligationer og konvertible obligationer.",
      "valid_from": "2025-06-27",
      "valid_to": null
    },
    {
      "provision_ref": "3:31",
      "chapter": "3",
      "section": "31",
      "content": "§ 31. Anbringelse kan ske i UCITS, afdelinger eller andelsklasser af sådanne, der er omfattet af lov om investeringsforeninger m.v. eller andre nationale gennemførelsesforanstaltninger i henhold til Europa-Parlamentets og Rådets direktiv 2009/65/EF af 13. juli 2009 om samordning af lov og administrative bestemmelser om visse institutter for kollektiv investering i værdipapirer (investeringsinstitutter) (UCITS-direktivet). Det er en betingelse, at UCITS’ens vedtægter ikke indeholder bestemmelser om 1) at UCITS’en kan give et årligt bidrag af formuen til humanitære eller almennyttige organisationer, 2) at UCITS’en må udlodde af sin formue i de år, hvor investeringsafkastet ikke modsvarer indtjeningsbehovet, eller 3) at indløsning ikke kan finde sted i en forud fastlagt periode. Stk. 2. UCITS mv. nævnt i stk. 1 kan anvende afledte finansielle instrumenter omfattet af § 37.",
      "valid_from": "2025-06-27",
      "valid_to": null
    },
    {
      "provision_ref": "3:32",
      "chapter": "3",
      "section": "32",
      "content": "§ 32. Alle midlerne kan anbringes i UCITS, afdelinger eller andelsklasser af sådanne omfattet af § 31, hvis UCITS’en, afdelingen eller andelsklassen efter sin vedtægt alene kan investere i obligationer, der opfylder betingelserne i § 30, stk. 1 og 2, hvis der efter vedtægten højst kan investeres 75 pct. i erhvervsobligationer, med mindre erhvervsobligationerne opfylder betingelserne i § 30, stk. 3, og hvis der ikke kan investeres i konvertible obligationer. Stk. 2. Alle midlerne kan anbringes i UCITS, afdelinger eller andelsklasser af sådanne omfattet af § 31, der investerer alle midlerne i værdipapirer eller pengemarkedsinstrumenter, der er udstedt eller garanteret af en stat eller international institution af offentlig karakter, samt foretage indskud i kreditinstitutter. Stk. 3. Alle midlerne kan anbringes i UCITS, afdelinger eller andelsklasser af sådanne omfattet af § 31, der kan investere både i aktier og obligationer, hvis afdelingen eller andelsklassen i henhold til sin vedtægt investerer i overensstemmelse med denne bekendtgørelses §§ 28-30 og §§ 34 og 35.",
      "valid_from": "2025-06-27",
      "valid_to": null
    },
    {
      "provision_ref": "3:33",
      "chapter": "3",
      "section": "33",
      "content": "§ 33. Anbringelse kan ske i sparekassers beviser for garantkapital eller andelskassers beviser for andelskapital, hvis beviserne ifølge sparekassens eller andelskassens vedtægter er omsættelige. Stk. 2. Reglen i § 35, stk. 1, finder tilsvarende anvendelse.",
      "valid_from": "2025-06-27",
      "valid_to": null
    },
    {
      "provision_ref": "3:34",
      "chapter": "3",
      "section": "34",
      "content": "§ 34. Anbringelse kan ske i aktier, hvis disse bliver handlet på et reguleret marked, jf. stk. 2, og er udstedt i et af de i stk. 2 nævnte landes møntenhed. Stk. 2. Befinder markedet sig inden for et EU/EØS-land, skal markedet være optaget på listen nævnt i artikel 56 i direktiv 2014/65/EU om markeder for finansielle instrumenter og om ændring af direktiv 2002/92/EF og direktiv 2011/61/EU. Befinder markedet sig uden for et EU/EØS-land, skal markedet være medlem af The World Federation of Exchanges og befinde sig i et land, der er fuldt medlem af Organisationen for Økonomiske Samarbejde og Udvikling (OECD). Stk. 3. Ved aktieudvidelse kan den tegningsret, der er knyttet til aktierne, benyttes, selv om den grænse, der er fastsat i § 28, overskrides, og selv om aktierne ikke opfylder betingelserne i stk. 1 og 2. Det samme gælder ved modtagelse af fondsaktier.",
      "valid_from": "2025-06-27",
      "valid_to": null
    },
    {
      "provision_ref": "3:35",
      "chapter": "3",
      "section": "35",
      "content": "§ 35. Der må i ét selskab højst erhverves aktier svarende til 15 pct. af selskabets aktiekapital. Stk. 2. Reglerne i stk. 1 og § 29 finder ikke anvendelse på fondsaktier eller aktier, der ved aktieudvidelse erhverves ved benyttelse af den tegningsret, der er knyttet til aktierne. Stk. 3. Ved sparekassers eller andelskassers omdannelse til aktieselskab efter §§ 207-213 i lov om finansiel virksomhed kan sparekassens beviser for garantkapital eller andelskassernes andelsbeviser ombyttes til aktier efter § 208, stk. 2, i den nævnte lov. Oprettes der ved omdannelse et holdingselskab, der skal videreføre sparekasseaktieselskabet eller andelskasseaktieselskabet, kan beviserne ombyttes til aktier i holdingselskabet.",
      "valid_from": "2025-06-27",
      "valid_to": null
    },
    {
      "provision_ref": "3:36",
      "chapter": "3",
      "section": "36",
      "content": "§ 36. Anbringelse kan ske i andele i alternative investeringsfonde omfattet af lov om forvaltere af alternative investeringsfonde mv., herunder kapitalforeninger, jf. kapitel 23 i lov om forvaltere af alternative investeringsfonde mv., jf. lovbekendtgørelse nr. 231 af 1. marts 2024, når forvalteren af den pågældende alternative investeringsfond har tilladelse til at markedsføre den alternative investeringsfond over for detailinvestorer i Danmark, og andele i alternative investeringsfonde, der har udpeget en forvalter fra et andet land inden for Den Europæiske Union eller et land, som Unionen har indgået aftale med på det finansielle område, når forvalteren har fået tilladelse i henhold til regler, der gennemfører direktiv 2011/61/EU af 8. juni 2011 om forvaltere af alternative investeringsfonde, og når forvalteren af den pågældende alternative investeringsfond har tilladelse til at markedsføre den alternative investeringsfond over for detailinvestorer i Danmark. Stk. 2. Der må i hvert af de underliggende aktiver omfattet af stk. 1 højst erhverves en ejerandel på 5 pct.",
      "valid_from": "2025-06-27",
      "valid_to": null
    },
    {
      "provision_ref": "3:37",
      "chapter": "3",
      "section": "37",
      "content": "§ 37. Der kan anvendes afledte finansielle instrumenter omfattet af bilag 2, nr. 4-11, i lov om fondsmæglerselskaber og investeringsservice og -aktiviteter på dækket basis, jf. stk. 2, og som handles OTC (Over The Counter), som fastsat i lov om investeringsforeninger m.v. § 142, stk. 2. Stk. 2. Anvendelse af afledte finansielle instrumenter er på dækket basis, når anvendelsen heraf sker til afdækning af risici forbundet med investeringer efter reglerne i §§ 28-36 og ikke forøger den samlede eksponering. Stk. 3. Såfremt der anvendes afledte finansielle instrumenter, skal modparten være et kreditinstitut, et fondsmæglerselskab eller en clearingcentral.",
      "valid_from": "2025-06-27",
      "valid_to": null
    },
    {
      "provision_ref": "3:38",
      "chapter": "3",
      "section": "38",
      "content": "§ 38. Beløb, der fremkommer ved afhændelse af aktiver som nævnt i § 28, kan genanbringes i tilsvarende aktiver, uanset om grænserne i § 28 overskrides.",
      "valid_from": "2025-06-27",
      "valid_to": null
    },
    {
      "provision_ref": "3:39",
      "chapter": "3",
      "section": "39",
      "content": "§ 39. Ved erhvervelse af aktiver sker beregningen af grænserne i §§ 28 og 29 på grundlag af handelsværdien (kursværdi eller – for fast ejendom – den seneste offentlige kontantværdi) af de midler, der bestyres i en forvaltningsafdeling, på det tidspunkt, hvor de yderligere aktiver erhverves. I mangel af officiel kursfastsættelse lægges den dokumenterede handelsværdi til grund for beregningen efter 1. pkt. Stk. 2. Forvalter værgen midler efter værgemålslovens § 35, stk. 2, nr. 2, lægges værdien af disse midler på det tidspunkt, hvor de yderligere aktiver erhverves, til grund ved beregningen efter stk. 1. Stk. 3. Midler, som er anbragt i pensionsordninger som nævnt i § 40, medregnes ikke ved opgørelsen af midlerne efter § 28, stk. 1 og 2.",
      "valid_from": "2025-06-27",
      "valid_to": null
    },
    {
      "provision_ref": "3:40",
      "chapter": "3",
      "section": "40",
      "content": "§ 40. Anbringelse kan, jf. dog stk. 3, ske i følgende pensionsordninger: 1) Pensionsordninger med løbende udbetalinger, der skal gå ud på at sikre pension i form af lige store løbende ydelser, der bortfalder ved den pensionsberettigedes død i overensstemmelse med pensionsbeskatningslovens § 2, stk. 1, nr. 4, litra a (livsvarig alderspension) og litra b (ophørende alderspension), og som udbetales fra en pensionskasse eller i henhold til forsikring ifølge pensionsbeskatningslovens §§ 3 og 4. 2) Rateforsikringer i pensionsøjemed i overensstemmelse med pensionsbeskatningslovens § 8. 3) Kapitalforsikringer i pensionsøjemed uden fradrags- og bortseelsesret (aldersforsikring) i overensstemmelse med pensionsbeskatningslovens § 10 A. 4) Rateopsparing i pensionsøjemed i overensstemmelse med pensionsbeskatningslovens § 11 A. 5) Opsparing i pensionsøjemed uden fradrags- og bortseelsesret (aldersopsparing) i overensstemmelse med pensionsbeskatningslovens § 12 A. 6) Supplerende arbejdsmarkedspensioner efter §§ 33 b-33 e i lov om social pension. Stk. 2. Indbetalinger efter stk. 1 må ikke stå i misforhold til den, der er under værgemåls økonomiske forhold. Stk. 3. Båndlagte midler tilhørende den, der er under værgemål, kan ikke anbringes i pensionsordninger.",
      "valid_from": "2025-06-27",
      "valid_to": null
    },
    {
      "provision_ref": "3:41",
      "chapter": "3",
      "section": "41",
      "content": "§ 41. Civilstyrelsen kan tillade, at midler anbringes på anden måde end bestemt i dette kapitel, hvis særlige omstændigheder taler herfor.",
      "valid_from": "2025-06-27",
      "valid_to": null
    },
    {
      "provision_ref": "4:42",
      "chapter": "4",
      "section": "42",
      "content": "§ 42. Midler på 150.000 kr. eller derover skal bestyres i en godkendt forvaltningsafdeling, jf. værgemålslovens § 35, stk. 1. Stk. 2. Midler under 150.000 kr. skal bestyres i en forvaltningsafdeling, hvis der i forvejen bestyres midler der, eller midlerne må antages senere at blive bragt op på 150.000 kr. eller derover. Stk. 3. Hvis midlerne senere bringes under 150.000 kr. og ikke kan antages igen at blive bragt op på 150.000 kr. eller derover, udleverer forvaltningsafdelingen på begæring midlerne til værgen. Stk. 4. Består midlerne helt eller delvist i en fordring mod værgen, skal midlerne altid bestyres i en forvaltningsafdeling. Stk. 5. Godtgørelse for tort tilkendt en person under værgemål samt afkast heraf skal uanset beløbets størrelse bestyres i en godkendt forvaltningsafdeling, jf. værgemålslovens § 35, stk. 4.",
      "valid_from": "2025-06-27",
      "valid_to": null
    },
    {
      "provision_ref": "4:43",
      "chapter": "4",
      "section": "43",
      "content": "§ 43. Værgen forvalter midler, der ikke efter § 42 skal bestyres i en forvaltningsafdeling. Familieretshuset kan dog, hvis særlige omstændigheder taler herfor, bestemme, at sådanne midler, der forvaltes af værgen, skal bestyres i en forvaltningsafdeling.",
      "valid_from": "2025-06-27",
      "valid_to": null
    },
    {
      "provision_ref": "4:44",
      "chapter": "4",
      "section": "44",
      "content": "§ 44. Midler, der skal bestyres i en forvaltningsafdeling, kan ikke bestyres i flere forvaltningsafdelinger. Stk. 2. Værgen bestemmer, i hvilken forvaltningsafdeling midlerne skal bestyres. Forvaltningsafdelingen skal med 3 måneders varsel overføre midlerne til bestyrelse i en anden forvaltningsafdeling, hvis værgen anmoder herom. Stk. 3. Reglen i stk. 2 gælder ikke, hvis der i testamente eller gavebrev er truffet bestemmelse om bestyrelse i en bestemt forvaltningsafdeling. Har en arvelader eller en gavegiver truffet sådan bestemmelse, kan værgen kun kræve midlerne overført til en anden forvaltningsafdeling, hvis Civilstyrelsen samtykker. Stk. 4. Familieretshuset eller Civilstyrelsen kan træffe beslutning om, i hvilken forvaltningsafdeling midlerne skal bestyres, i tilfælde hvor det er klart, at midlerne skal bestyres i en forvaltningsafdeling, men hvor værgen ikke inden 6 uger reagerer på en udbetalende organisations henvendelser. Valget af forvaltningsafdeling blandt de godkendte afdelinger foretages af Familieretshuset eller Civilstyrelsen under hensyntagen til, hvor den, der er under værgemål, allerede har en konto i et pengeinstitut, hvis Familieretshuset og Civilstyrelsen har oplysninger herom. Stk. 5. En forvaltningsafdeling, der har modtaget midler til bestyrelse, kan kun med Civilstyrelsens samtykke opsige bestyrelsesforholdet.",
      "valid_from": "2025-06-27",
      "valid_to": null
    },
    {
      "provision_ref": "4:45",
      "chapter": "4",
      "section": "45",
      "content": "§ 45. Værgen skal indsætte indtægterne på en særskilt konto i et pengeinstitut tilhørende den, der er under værgemål. Dette gælder, uanset om en eventuel formue forvaltes af værgen eller bestyres i en forvaltningsafdeling. Værgen kan lade indtægter på op til 100.000 kr., eller hvad der derudover må anses for nødvendigt til løbende udgifter, stå på indtægtskontoen. Værgen skal lade kontoen påtegne om, at den er inddraget under værgens forvaltning. Stk. 2. Værgen kan endvidere, uanset bestemmelserne i kapitel 3, have en kontantbeholdning på op til 2.000 kr. hos sig, hvis dette må anses for nødvendigt.",
      "valid_from": "2025-06-27",
      "valid_to": null
    },
    {
      "provision_ref": "4:46",
      "chapter": "4",
      "section": "46",
      "content": "§ 46. Civilstyrelsen kan tillade, at midler, der skal bestyres i en godkendt forvaltningsafdeling, kan bestyres på anden måde, hvis særlige omstændigheder taler herfor.",
      "valid_from": "2025-06-27",
      "valid_to": null
    },
    {
      "provision_ref": "4:47",
      "chapter": "4",
      "section": "47",
      "content": "§ 47. Offentlige myndigheder, forsikringsselskaber, pensionskasser og pengeinstitutter, der udbetaler løbende ydelser til værgen, skal give meddelelse herom. Meddelelsen skal gives til forvaltningsafdelingen, såfremt der bestyres midler for den, der er under værgemål, der. Såfremt dette ikke er tilfældet, gives meddelelsen til Familieretshuset. Meddelelsen skal indeholde oplysninger om værgens navn og adresse, navn, adresse og personnummer på den, der er under værgemål, samt størrelsen af den månedlige bruttoydelse på det tidspunkt, hvor meddelelsen gives. Stk. 2. Der skal ikke gives meddelelse om pensionsydelser, der udbetales i henhold til lov om social pension.",
      "valid_from": "2025-06-27",
      "valid_to": null
    },
    {
      "provision_ref": "4:48",
      "chapter": "4",
      "section": "48",
      "content": "§ 48. Forinden eller samtidig med, at midlerne indleveres til bestyrelse i en godkendt forvaltningsafdeling, skal den, der indbetaler midlerne, indlevere en forvaltningsmeddelelse til forvaltningsafdelingen. Kopi af eventuelt testamente, boopgørelse, gavebrev eller anden dokumentation vedlægges. Endvidere vedlægges dåbs- eller fødselsattest og dokumentation for personnummer for den, der er under værgemål. Er værgen beskikket, vedlægges værgebeskikkelsen. Stk. 2. Forvaltningsmeddelelsen skal indeholde oplysning om 1) navn, adresse og personnummer på den, der er under værgemål, 2) navn, adresse og personnummer på værgen, 3) hvorfra midlerne stammer, 4) eventuelle særlige bestemmelser i bestyrelsesgrundlaget om udbetaling af renter og udbytte og om udbetaling af midlerne, 5) midlernes størrelse og sammensætning, og 6) om kontohaver modtager pension. Stk. 3. Hvis midler, der er omfattet af værgemålet, er båndlagt, skal forvaltningsmeddelelsen indeholde de oplysninger, der er nævnt i stk. 1, og oplysning om 1) arveladers navn og adresse ved dødsfaldet samt dødsdatoen, 2) boets behandlingsmåde, 3) båndlæggelsens varighed, og 4) i hvilket omfang kapitalen er tvangsarv, dog kun hvis de almindelige bestemmelser om bestyrelse af båndlagt arv er fraveget ved testamente.",
      "valid_from": "2025-06-27",
      "valid_to": null
    },
    {
      "provision_ref": "4:49",
      "chapter": "4",
      "section": "49",
      "content": "§ 49. Ved Familieretshusets eller Civilstyrelsens beslutning efter § 44, stk. 4, gives meddelelse til forvaltningsafdelingen. Meddelelsen skal indeholde oplysninger om værgens navn og adresse, navn, adresse og personnummer på den, der er under værgemål, størrelsen af beløbet, der udbetales, samt øvrige relevante oplysninger, som Familieretshuset eller Civilstyrelsen er i besiddelse af. Kopi af dokumentation for beløbet, der udbetales, vedlægges.",
      "valid_from": "2025-06-27",
      "valid_to": null
    },
    {
      "provision_ref": "4:50",
      "chapter": "4",
      "section": "50",
      "content": "§ 50. Forvaltningsafdelingen skal stille datamateriale vedrørende de konti, der er oprettet, til rådighed for Civilstyrelsen på forlangende. Materialet skal for hver enkelt konto indeholde oplysninger om 1) personnummer for den, der er under værgemål, 2) kontonummer i forvaltningsafdelingen, 3) tidspunkt for kontoens oprettelse, 4) midlernes størrelse og sammensætning opgjort på obligationer, aktier, kontantbeløb og andet, 5) om midlerne er båndlagte, for rentenydelseskapitaler tillige oplysning om, hvorvidt den, der er under værgemål, er kapitalejer eller rentenyder, og 6) om værgen er regnskabspligtig. Stk. 2. Datamaterialet skal afleveres i en excel-fil og sendes til Civilstyrelsen elektronisk via sikker Digital Post.",
      "valid_from": "2025-06-27",
      "valid_to": null
    },
    {
      "provision_ref": "4:51",
      "chapter": "4",
      "section": "51",
      "content": "§ 51. Forvaltningsafdelingen skal påse, at de midler, der ifølge forvaltningsmeddelelsen skal indleveres til forvaltningsafdelingen, bliver indleveret. Stk. 2. Tvangsinddrivelse af midler kan normalt kun ske med værgens samtykke.",
      "valid_from": "2025-06-27",
      "valid_to": null
    },
    {
      "provision_ref": "4:52",
      "chapter": "4",
      "section": "52",
      "content": "§ 52. Bestyrer forvaltningsafdelingen midler, skal den foretage den registrering, notering og tinglysning, der er nævnt i § 4, for midler, der bestyres i forvaltningsafdelingen med angivelse af, at midlerne er inddraget under forvaltningsafdelingens bestyrelse m.v.",
      "valid_from": "2025-06-27",
      "valid_to": null
    },
    {
      "provision_ref": "4:53",
      "chapter": "4",
      "section": "53",
      "content": "§ 53. Forvaltningsafdelingen skal indsætte kontante midler på opsigelse til højeste almindelige indlånsrente eller på værgens begæring på anfordring. Når der fremkommer beløb ved udtrækning, indfrielse eller på anden måde, skal forvaltningsafdelingen underrette værgen herom med anmodning om at oplyse, hvorledes genanbringelsen skal ske, medmindre der er truffet særlig aftale herom. Stk. 2. Overstiger det beløb, der står på anfordring, 150.000 kr., skal forvaltningsafdelingen skriftligt orientere værgen herom og opfordre værgen til at træffe beslutning om beløbets anbringelse. Værgen skal samtidig underrettes om, at hvis forvaltningsafdelingen ikke inden 2 måneder har modtaget en begæring om en bestemt anbringelse, anbringes det kontante indestående til opsigelse på højeste almindelige indlånsrente. Stk. 3. Bestemmelserne i stk. 2 finder dog ikke anvendelse, såfremt forvaltningsafdelingen er bekendt med, at beløbet vil blive bragt ned på eller under 150.000 kr. i løbet af kort tid.",
      "valid_from": "2025-06-27",
      "valid_to": null
    },
    {
      "provision_ref": "4:54",
      "chapter": "4",
      "section": "54",
      "content": "§ 54. Forvaltningsafdelingen skal påse, at genanbringelse sker i overensstemmelse med værgemålslovens § 36 og denne bekendtgørelses kapitel 3.",
      "valid_from": "2025-06-27",
      "valid_to": null
    },
    {
      "provision_ref": "4:55",
      "chapter": "4",
      "section": "55",
      "content": "§ 55. Forvaltningsafdelingen kan normalt kun med værgens samtykke sælge aktiver, opsige pantebreve og gældsbreve, udnytte eller bortsælge tegningsrettigheder eller aktieretter og anbringe kontante midler. Dispositionen kan foretages uden værgens samtykke, hvis værgens erklæring ikke kan indhentes, eller dispositionen er nødvendig for at bevare kapitalen. Stk. 2. Begæring om retslige skridt på grundlag af bestyrede værdipapirer kan normalt kun indgives med værgens samtykke. Er værgen debitor ifølge værdipapiret, kan en sådan begæring kun indgives med Familieretshusets godkendelse.",
      "valid_from": "2025-06-27",
      "valid_to": null
    },
    {
      "provision_ref": "4:56",
      "chapter": "4",
      "section": "56",
      "content": "§ 56. Forvaltningsafdelingen skal godkende forandring af sikkerheden for eller forpligtelsen ifølge værdipapirer, herunder gældsovertagelse. Afgørelsen kræver normalt værgens samtykke. Stk. 2. Er værgen debitor ifølge værdipapiret, kræver forandringer efter stk. 1 Familieretshusets godkendelse. Stk. 3. Forvaltningsafdelingens underskrift træder i stedet for værgens ved bestyrede midler.",
      "valid_from": "2025-06-27",
      "valid_to": null
    },
    {
      "provision_ref": "4:57",
      "chapter": "4",
      "section": "57",
      "content": "§ 57. Meddeler værgen ikke samtykke efter bestemmelserne i § 51, stk. 2, § 55 og § 56, stk. 1, og finder forvaltningsafdelingen, at dette må anses for stridende mod interesserne for den, der er under værgemål, forelægges spørgsmålet for Civilstyrelsen. Det samme gælder, hvis forvaltningsafdelingen i øvrigt anser værgens dispositioner for stridende mod interesserne for den, der er under værgemål.",
      "valid_from": "2025-06-27",
      "valid_to": null
    },
    {
      "provision_ref": "4:58",
      "chapter": "4",
      "section": "58",
      "content": "§ 58. Forvaltningsafdelingen skal ved bestyrelse af pantebreve og andre værdipapirer, der er udstedt i henhold til bekendtgørelsen om ydelse af henstand med udbetaling af umyndige livsarvingers arv, påse, at værdipapirets vilkår om betaling af rente og andre særlige vilkår opfyldes.",
      "valid_from": "2025-06-27",
      "valid_to": null
    },
    {
      "provision_ref": "4:59",
      "chapter": "4",
      "section": "59",
      "content": "§ 59. Stemmeretten i henhold til bestyrede midler tilkommer værgen, medmindre andet er bestemt. Forvaltningsafdelingen skal tiltage sig stemmeretten, hvis forvaltningsafdelingen bliver opmærksom på, at det må anses for nødvendigt af hensyn til formuens bevarelse eller sikring af dens fremtidige afkast. Stk. 2. Tilkommer udbyttet en anden end kapitalejeren, tilkommer stemmeretten altid forvaltningsafdelingen, medmindre andet er bestemt.",
      "valid_from": "2025-06-27",
      "valid_to": null
    },
    {
      "provision_ref": "4:60",
      "chapter": "4",
      "section": "60",
      "content": "§ 60. Forvaltningsafdelingen skal i øvrigt påse, at midlerne bestyres betryggende, herunder at værdipapirer ikke forældes.",
      "valid_from": "2025-06-27",
      "valid_to": null
    },
    {
      "provision_ref": "4:61",
      "chapter": "4",
      "section": "61",
      "content": "§ 61. Forvaltningsafdelingen skal påse, at udbetaling af formuen eller dele deraf kun sker efter godkendelse fra Familieretshuset, jf. §§ 8, 10 og 11 og § 13, stk. 1, eller i overensstemmelse med § 13, stk. 2 og 3. Stk. 2. Indgiver værgen ansøgning om forbrug af formue til forvaltningsafdelingen, videresender forvaltningsafdelingen ansøgningen til Familieretshuset med oplysning om formuens størrelse og sammensætning og eventuelle supplerende oplysninger.",
      "valid_from": "2025-06-27",
      "valid_to": null
    },
    {
      "provision_ref": "4:62",
      "chapter": "4",
      "section": "62",
      "content": "§ 62. Forfaldne renter udbetales til værgen på begæring indtil 12 måneder efter forfaldstid, jf. dog stk. 2. Stk. 2. Forvaltningsafdelingen kan bestemme, at renter kun delvis kan udbetales, hvis den samlede indtægt må antages åbenbart at overstige, hvad der er nødvendigt til dækning af behovene hos den, der er under værgemål. Forvaltningsafdelingen kan bestemme, at værgen skal fremlægge budget over forbrug af indtægter. Stk. 3. Stk. 1 og 2 finder ikke anvendelse på godtgørelse for tort tilkendt en person under værgemål.",
      "valid_from": "2025-06-27",
      "valid_to": null
    },
    {
      "provision_ref": "4:63",
      "chapter": "4",
      "section": "63",
      "content": "§ 63. Såfremt forvaltningsafdelingen udleverer midler til værgen i medfør af § 42, stk. 3, skal den underrette Familieretshuset herom.",
      "valid_from": "2025-06-27",
      "valid_to": null
    },
    {
      "provision_ref": "4:64",
      "chapter": "4",
      "section": "64",
      "content": "§ 64. Ved værgemålets ophør skal midlerne uden opsigelse stilles til rådighed for den, der var under værgemål, eller den pågældendes dødsbo. Båndlagte midler bestyres fortsat i overensstemmelse med bestemmelser i testamente, gavebrev m.v.",
      "valid_from": "2025-06-27",
      "valid_to": null
    },
    {
      "provision_ref": "5:65",
      "chapter": "5",
      "section": "65",
      "content": "§ 65. Civilstyrelsen fører tilsyn med forvaltningsafdelingerne. Styrelsen kan afkræve forvaltningsafdelingerne enhver oplysning, der har betydning for tilsynet.",
      "valid_from": "2025-06-27",
      "valid_to": null
    },
    {
      "provision_ref": "5:66",
      "chapter": "5",
      "section": "66",
      "content": "§ 66. Forvaltningsafdelingernes afgørelser kan indbringes for Civilstyrelsen.",
      "valid_from": "2025-06-27",
      "valid_to": null
    },
    {
      "provision_ref": "5:67",
      "chapter": "5",
      "section": "67",
      "content": "§ 67. Ansatte i forvaltningsafdelingerne har tavshedspligt med hensyn til, hvad de erfarer vedrørende bestyrelse af midler.",
      "valid_from": "2025-06-27",
      "valid_to": null
    },
    {
      "provision_ref": "6:68",
      "chapter": "6",
      "section": "68",
      "content": "§ 68. Bekendtgørelsen træder i kraft den 1. juli 2025. Stk. 2. Bekendtgørelse nr. 1444 af 13. december 2013 om værgemål ophæves.",
      "valid_from": "2025-06-27",
      "valid_to": null
    }
  ],
  "definitions": [
    {
      "term": "sædvanlig gave",
      "definition": "dispositioner i en størrelsesorden og til en personkreds, tilsvarende hvad personen, der er under værgemål, dokumenterbart tidligere flere gange har givet",
      "source_provision": "2:10"
    }
  ]
}
