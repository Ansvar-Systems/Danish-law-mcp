{
  "id": "2025:882",
  "type": "statute",
  "title": "Bekendtgørelse om udvidet producentansvar for visse engangsplastprodukter",
  "short_name": "BEK H#LOKDOK04",
  "status": "in_force",
  "issued_date": "2025-06-24",
  "url": "https://www.retsinformation.dk/eli/lta/2025/882/xml",
  "description": "Retsinformation source. DocumentId=DD000587; AccessionNumber=B20250088205; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på følgende kategorier af engangsplastprodukter: 1) Fødevarebeholdere, jf. § 2, nr. 9. 2) Indpakningsposer og -folier, jf. § 2, nr. 11. 3) Drikkevarebeholdere, jf. § 2, nr. 5. 4) Drikkebægre, jf. § 2. nr. 4. 5) Letvægtsplastbæreposer, jf. § 2, nr. 14. 6) Vådservietter, jf. § 2, nr. 22. 7) Balloner, jf. § 2, nr. 2. 8) Filtre til tobaksvarer, jf. § 2, nr. 8."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. I denne bekendtgørelse forstås ved: 1) Affald: Affald som defineret i bekendtgørelse om affald. 2) Balloner: Undtagen balloner til industriel eller anden erhvervsmæssig brug og anvendelser, der ikke distribueres til forbrugere. 3) Behandling: Behandling som defineret i bekendtgørelse om affald. 4) Drikkebægre: Drikkebægre, herunder kapsler og låg til disse. 5) Drikkevarebeholdere: Drikkevarebeholdere med en kapacitet på op til tre liter, dvs. beholdere, der anvendes til at indeholde en væske, såsom drikkeflasker, herunder kapsler og låg til disse, og kompositemballage til drikkevarer, herunder kapsler og låg til disse, men ikke drikkevarebeholdere af glas eller metal, der har kapsler og låg af plast. Drikkevarebeholdere, omfattet af bekendtgørelse om pant på og indsamling mv. af emballager til visse drikkevarer, er undtaget. 6) Engangsplastprodukt: Et produkt, der er helt eller delvist fremstillet af plast, og som ikke er udtænkt, designet eller markedsført med henblik på i sin levetid at gennemgå et antal ture eller cyklusser ved at blive returneret til en producent til genpåfyldning eller genbrug til samme formål, som det blev udtænkt til. 7) Etableret i Danmark: Oprettet som aktiv dansk virksomhed i det centrale virksomhedsregister (CVR) med et dansk cvr-nummer. 8) Filtre til tobaksvarer: Tobaksvarer med filtre, der er engangsplastprodukter, og filtre, der er engangsplastprodukter, og som markedsføres til anvendelse i kombination med tobaksvarer. 9) Fødevarebeholdere: Beholdere såsom æsker, med eller uden låg, til fødevarer, som a) er beregnet til umiddelbar fortæring enten på salgsstedet eller som takeaway, b) typisk fortæres fra beholderen, og c) er klar til at blive fortæret uden yderligere tilberedning, såsom stegning, kogning eller opvarmning, herunder fødevarebeholdere, der anvendes til fastfood eller andre måltider, som er klar til umiddelbar fortæring, undtagen drikkevarebeholdere, tallerkener og indpakningsposer og -folier indeholdende fødevarer. 10) Gebyrperiode: En gebyrperiode udgøres af et kalender-kvartal for gebyrer til Miljøstyrelsen. 11) Indpakningsposer og -folier: Indpakningsposer og -folier, fremstillet af fleksibelt materiale indeholdende fødevarer, der er beregnet til umiddelbar fortæring fra indpakningsposen eller -folien uden yderligere tilberedning. 12) Indsamling: Indsamling som defineret i bekendtgørelse om affald. 13) Kollektiv ordning: En juridisk person, som sikrer kollektiv opfyldelse af forpligtelser vedrørende udvidet producentansvar på vegne af ordningens medlemmer. 14) Letvægtsplastbæreposer: Plastbæreposer med en vægtykkelse på mindre end 50 mikron, som defineret i artikel 3, nr. 1c), i Europa-Parlamentet og Rådets direktiv om emballage og emballageaffald. 15) Loven: Lov om miljøbeskyttelse. 16) Markedsføring: Første tilgængeliggørelse af et produkt på det danske marked. 17) Plast: Et materiale bestående af en polymer som defineret i artikel 3, nr. 5), i Europa-Parlamentets og Rådets forordning om registrering, vurdering og godkendelse af samt begrænsninger for kemikalier (REACH) og om oprettelse af et europæisk kemikalieagentur, hvortil der kan være tilsat tilsætningsstoffer eller andre stoffer, og som kan fungere som strukturel hovedbestanddel i slutprodukter, med undtagelse af naturlige polymerer, der ikke er kemisk modificerede. 18) Producent: a) enhver fysisk eller juridisk person, der er etableret i Danmark, og som uanset den anvendte salgsteknik, herunder via aftaler om fjernsalg som defineret i artikel 2, nr. 7), i Europa-Parlamentets og Rådets direktiv om forbrugerrettigheder, professionelt fremstiller, påfylder eller importerer og i Danmark markedsfører engangsplastprodukter og fyldte engangsplastprodukter, jf. § 1, eller b) enhver fysisk eller juridisk person, der er etableret i en anden EU-medlemsstat eller i et tredjeland, og som via aftaler om fjernsalg som defineret i artikel 2, nr. 7), i Europa-Parlamentets og Rådets direktiv om forbrugerrettigheder direkte til private husstande eller til andre brugere end private husstande professionelt i Danmark sælger engangsplastprodukter og fyldte engangsplastprodukter, jf. § 1. 19) Repræsentant: En fysisk eller juridisk person, der er bemyndiget til at repræsentere en producent, jf. miljøbeskyttelseslovens § 9 y, stk. 1 og 2. 20) Tilgængeliggørelse på markedet: Levering af et produkt med henblik på distribution, forbrug eller anvendelse på det danske marked som led i erhvervsvirksomhed, hvad enten det sker mod eller uden vederlag. 21) Tobaksvarer: Tobaksvarer som defineret i artikel 2, nr. 4), i Europa-Parlamentets og Rådets direktiv om indbyrdes tilnærmelse af medlemsstaternes love og administrative bestemmelser om fremstilling, præsentation og salg af tobak og relaterede produkter og om ophævelse af direktiv 2001/37/EF. 22) Vådservietter: Forvædede servietter til personlig pleje og husholdningsbrug."
    },
    {
      "provision_ref": "3:3",
      "chapter": "3",
      "section": "3",
      "content": "§ 3. Dansk Producentansvar fører som registeransvarlig et digitalt producentregister over 1) producenter der markedsfører engangsplastprodukter, jf. § 1, 2) repræsentanter for producenter omfattet af nr. 1, og 3) kollektive ordninger, jf. § 2, nr. 13. Stk. 2. Alle registreringer i registret skal ske digitalt og efter Dansk Producentansvars anvisninger. Stk. 3. Registret er offentligt og gratis tilgængeligt på Dansk Producentansvars hjemmeside, www.producentansvar.dk. Stk. 4. Dansk Producentansvar skal på hjemmesiden, www.producentansvar.dk, henvise til de øvrige EU-medlemsstaters nationale producentregistre."
    },
    {
      "provision_ref": "3:4",
      "chapter": "3",
      "section": "4",
      "content": "§ 4. En producent, der pr. 31. december 2024 markedsfører engangsplastprodukter, jf. § 1, skal for hver produktkategori lade sig eller sin repræsentant, jf. lovens § 9 y, stk. 1, registrere i producentregistret, jf. § 3, senest den 17. december 2024 og herefter senest 14 dage før markedsføringen påbegyndes."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Producentens eller dennes eventuelle repræsentants registrering i producentregistret, jf. § 4, skal indeholde de oplysninger, som er nævnt i bilag 1. Stk. 2. Registreringspligten er først opfyldt, når 1) samtlige oplysninger, jf. stk. 1, er indberettet fyldestgørende, 2) gebyr for registrering er betalt, jf. § 12, og 3) en eventuel repræsentant har bekræftet registreringen som repræsentant, jf. stk. 7. Stk. 3. Dansk Producentansvar skal bekræfte registreringen i producentregistret over for producenten og dennes eventuelle repræsentant, senest 14 dage efter, at registreringen er sket, jf. dog stk. 7, 2. pkt. Stk. 4. Producenten kan på ethvert tidspunkt registrere en repræsentant i producentregistret, jf. stk. 1 og 2, herunder skift af repræsentant eller ophør af bemyndigelsen. Hver producent kan kun registrere én repræsentant. Stk. 5. Repræsentanten kan på ethvert tidspunkt registrere ophør af bemyndigelsen. Stk. 6. Dansk Producentansvar bekræfter inden 7 dage registrering af ophør af bemyndigelse over for både producenten og den hidtidige repræsentant. Stk. 7. Dansk Producentansvar beder den fysiske eller juridiske person, som producenten har registreret som repræsentant, jf. stk. 1, 2 og 4, om inden 7 dage at be- eller afkræfte registreringen som repræsentant, herunder at de registrerede oplysninger om repræsentanten er korrekte, og at repræsentanten har gjort sig bekendt med sine forpligtelser efter loven og denne bekendtgørelse. Overskrides fristen eller afkræfter den fysiske eller juridiske person, som producenten har registreret som repræsentant, registreringen som repræsentant, gennemføres registreringen ikke af Dansk Producentansvar, hvilket samtidig meddeles producenten. Stk. 8. Repræsentantens ansvar og rettigheder i henhold til loven og denne bekendtgørelse, består i den periode, repræsentanten repræsenterer producenten, jf. stk. 1-7."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Producenten skal registrere ændringer i de allerede registrerede oplysninger, jf. § 5, stk. 1, i producentregistret senest en måned efter, at ændringerne har fundet sted. Stk. 2. Dansk Producentansvar skal bekræfte ændringerne i registreringen i producentregistret, jf. stk. 1, over for producenten senest 14 dage efter, at registreringen er sket."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Hvis en producent ophører med at markedsføre engangsplastprodukter, jf. § 1, skal producenten registrere dette i producentregistret senest en måned efter, at producenten ophører med at markedsføre engangsplastprodukter, jf. § 1."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Dansk Producentansvar træffer på anmodning fra en virksomhed, som kan være omfattet af producentansvar efter lovens § 9 p, § 9 s, § 9 t og denne bekendtgørelse, afgørelse om, hvorvidt 1) engangsplastprodukter, jf. § 1 er omfattet af reglerne om udvidet producentansvar for visse engangsplastprodukter i lovens § 9 p, § 9 s, § 9 t og denne bekendtgørelse, 2) en producent er omfattet af udvidet producentansvar for visse engangsplastprodukter, og 3) en repræsentant, jf. § 5, stk. 4, opfylder kravene i § 5 og i lovens § 9 y til at være registreret. Stk. 2. Dansk Producentansvar skal endvidere træffe afgørelse, som angivet i stk. 1, nr. 1-3, hvis Miljøstyrelsen anmoder derom."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Dansk Producentansvar skal sikre, at dokumenter, der er modtaget eller afsendt af Dansk Producentansvar som led i administrativ sagsbehandling i forbindelse med Dansk Producentansvars virksomhed, og som har betydning for en sag eller sagsbehandlingen i øvrigt, er opbevaret på en sådan måde, at det bl.a. i forbindelse med tilsyn, anmodning om aktindsigt eller en klagesag er muligt at identificere dem og finde dem frem. Det samme gælder interne dokumenter, der foreligger i endelig form. Stk. 2. Dokumenter efter stk. 1 skal opbevares i mindst 5 år."
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Producenter skal opgøre, jf. bilag 2 og fra den 1. til den 10. april, juli, oktober og januar indberette oplysninger om mængde og kategori af engangsplastprodukter, jf. § 1, som producenten har markedsført i den foregående gebyrperiode, til Dansk Producentansvar, jf. dog stk. 2. Stk. 2. Producenter, der markedsfører engangsplastprodukter, jf. § 1, skal første gang indberette markedsførte mængder til Dansk Producentansvar, jf. stk. 1, den 1. til den 10. april 2025. Stk. 3. Hvis producenter markedsfører engangsplastprodukter, uden at mængderne indberettes til Dansk Producentansvar i henhold til stk. 1, skal producenten indberette oplysninger om markedsførte mængder af engangsplastprodukter for den periode, hvor producenten har markedsført engangsplastprodukter, men ikke har opfyldt indberetningspligten. Stk. 4. Producenter, der markedsfører engangsplastprodukter, jf. § 1, nr. 8, skal til Miljøstyrelsen angive det gebyrpligtige antal filtre, producenten har markedsført i perioden frem til 31. december 2024, jf. § 15, stk. 1, i bekendtgørelse nr. 1113 af 17. august 2023 om udvidet producentansvar for filtre til tobaksvarer, der er engangsplastprodukter. Stk. 5. Eventuelle ændringer i indberetninger i henhold til stk. 1 skal indberettes samlet for en gebyrperiode. Der kan kun foretages ændringer i den aktuelle, og den senest afsluttede gebyrperiode. Ændringerne kan være som følge af, at engangsplastprodukter, jf. § 1, overføres for at blive bragt i omsætning uden for Danmark eller som følge af fejl i tidligere indberetninger. Stk. 6. Såfremt engangsplastprodukter, jf. § 1 overføres til at blive markedsført uden for Danmark af en anden end producenten, er det en forudsætning for at foretage ændringen, jf. stk. 4, at producenten fremsender en erklæring til Dansk Producentansvar fra den virksomhed, som har overført engangsplastprodukterne. Stk. 7. Indberetning af markedsførte mængder efter stk. 1 og 2 og stk. 4 og 5 skal for engangsplastprodukter, jf. § 1, nr. 1-5, være angivet i kg og for engangsplastprodukter, jf. § 1, nr. 6-8, være angivet i stk. Stk. 8. Indberetninger i henhold til stk. 1 og 2 og stk. 4 og 5 skal ske efter Dansk Producentansvars anvisninger. Stk. 9. Dansk Producentansvar kan efter anmodning fra Miljøstyrelsen eller en producent og på baggrund af data om ændringer i markedsførte mængder, rette i eksisterende data i producentregistret. Stk. 10. Producenten skal efter Miljøstyrelsens anmodning levere tilstrækkelig dokumentation for antallet af gebyrpligtige mængder, opgjort efter § 10. Hvis Miljøstyrelsen vurderer, at dokumentationen ikke er tilstrækkelig, eller hvis producenten eller importøren ikke angiver den gebyrpligtige mængde inden for fristen, jf. stk. 1, kan Miljøstyrelsen fastsætte denne skønsmæssigt."
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Dansk Producentansvar kvalitetssikrer og oversender de jf. § 10, stk. 1, indberettede data til Miljøstyrelsen senest 4 kalenderdage efter indberetningsfristen til Dansk Producentansvar, jf. § 10, stk. 1, er udløbet. Stk. 2. Dansk Producentansvar kvalitetssikrer og oversender ændringer i indberettede data, jf. § 10, stk. 4, til Miljøstyrelsen senest 1 arbejdsdag efter modtagelse. Stk. 3. Oversendelsen i henhold til § 10, stk. 1 og 4 skal ske digitalt og efter Miljøstyrelsens anvisninger."
    },
    {
      "provision_ref": "5:12",
      "chapter": "5",
      "section": "12",
      "content": "§ 12. For registrering i producentregistret, jf. § 4, betales et engangsgebyr på 1.000 kr. pr. producent til Dansk Producentansvar. Hvis producenten allerede er registreret i producentregistret i henhold til bekendtgørelse om batterier og akkumulatorer og udtjente batterier og akkumulatorer, bekendtgørelse om håndtering af affald i form af motordrevne køretøjer og affaldsfraktioner herfra, bekendtgørelse om at bringe elektrisk og elektronisk udstyr i omsætning samt håndtering af affald af sådant udstyr, bekendtgørelse om udvidet producentansvar for fiskeredskaber, der indeholder plast, bekendtgørelse om emballage og emballageaffald eller for registrering under en anden produktkategori efter denne bekendtgørelse, skal der betales et engangsgebyr på 500 kr. Stk. 2. Producentens indbetaling af gebyr, som opkræves, jf. stk. 1, skal foretages digitalt efter Dansk Producentansvars anvisninger. Såfremt betalingen ikke foretages i overensstemmelse hermed anses betalingen ikke for at være gennemført."
    },
    {
      "provision_ref": "5:13",
      "chapter": "5",
      "section": "13",
      "content": "§ 13. Producenter skal kvartalsvist betale et gebyr pr. produktkategori til Miljøstyrelsen. Dette gebyr skal dække omkostningerne ved: 1) Den kommunale og statslige oprydning af henkastet affald fra engangsplastprodukter, jf. § 1, nr. 1-8, og den efterfølgende transport og håndtering heraf. 2) Den kommunale og statslige indsamling af affald fra engangsplastprodukter, jf.§ 1, nr. 1-5 og 8, der er kasseret i offentlige indsamlingssystemer, herunder håndtering heraf. 3) Miljøstyrelsens oplysningstiltag rettet mod brugere af engangsplastprodukter, jf. § 1, nr. 1- 8 med henblik på at reducere henkastet affald, herunder f.eks. oplyse om tilgængelige genbrugelige alternativer, genbrugssystemer og affaldshåndteringsmuligheder, den bedste praksis for forsvarlig affaldshåndtering, samt den belastning på miljøet som henkastet affald og anden uhensigtsmæssig affaldsbortskaffelse af disse engangsplastprodukter medfører. 4) Indsamling og rapportering af data vedrørende engangsplastprodukter, jf. § 1, nr. 1-8. 5) Administration af ordningen, herunder evaluering af denne. Stk 2. Producenter af engangsplastprodukter, jf. § 1, opkræves første gang gebyrer i medfør af § 13, nr. 1-4, i april 2025, for gebyrperioden der strækker sig over første kalenderkvartal 2025. Stk. 3. Producentens indbetaling af gebyr, som opkræves, jf. stk. 1, skal foretages digitalt efter Miljøstyrelsens anvisninger. Såfremt betalingen ikke foretages i overensstemmelse hermed anses betalingen ikke for at være gennemført."
    },
    {
      "provision_ref": "5:14",
      "chapter": "5",
      "section": "14",
      "content": "§ 14. Det i § 13 nævnte gebyr offentliggøres på Miljøstyrelsens hjemmeside www.mst.dk. Gebyret reguleres herefter årligt pr. 1. januar på grundlag af det seneste offentliggjorte pris- og lønindeks i Økonomisk-Administrativ Vejledning fra Finansministeriet. Gebyret ændres desuden i fornødent omfang og mindst hvert tredje år på baggrund af affaldsanalyser og opgørelser over de i § 13 nævnte omkostninger."
    },
    {
      "provision_ref": "5:15",
      "chapter": "5",
      "section": "15",
      "content": "§ 15. Producenter af engangsplastprodukter, jf. § 1, skal føre et regnskab, der kan danne grundlag for indberetning, jf. § 10, af det gebyrpligtige antal engangsplastprodukter i hver gebyrperiode og for kontrollen med gebyrets korrekte betaling. Stk. 2. Producenter skal opbevare regnskabsmaterialet i 5 år efter regnskabsårets udløb. Stk. 3. Regnskabsmaterialet skal på Miljøstyrelsens anmodning udleveres eller indsendes til Miljøstyrelsen. Stk. 4. Hvis den kollektive ordning står for at betale gebyr til Miljøstyrelsen, jf. § 22, stk. 1, skal den kollektive ordning på Miljøstyrelsens anmodning udlevere eller indsende en kopi af regnskabsmaterialet fra de producenter, som den kollektive ordning indbetaler gebyr på vegne af, samt en opgørelse over, hvordan det gebyrpligtige antal engangsplastprodukter, jf. § 1, fordeler sig på de enkelte produktkategorier og producenter, jf. § 10."
    },
    {
      "provision_ref": "5:16",
      "chapter": "5",
      "section": "16",
      "content": "§ 16. Gebyret for en gebyrperiode, skal indbetales digitalt til Miljøstyrelsen inden for en frist, som Miljøstyrelsen fastsætter i forbindelse med fakturering for de indberettede markedsførte mængder. Stk. 2. Modtager Miljøstyrelsen ikke gebyret inden for fristen, jf. stk. 1, sender Miljøstyrelsen en rykkerskrivelse til producenten med en ny betalingsfrist. Modtager Miljøstyrelsen ikke betaling af gebyret inden for den frist, der følger af rykkerskrivelsen, kan beløbet overgives til inddrivelse. Stk. 3. Hvis det konstateres, at en producent har afgivet urigtig indberetning, jf. § 10, således at producenten har betalt for lidt i gebyr, afkræves producenten det skyldige beløb til betaling senest 14 dage efter påkrav. Stk. 4. Hvis producenten ved en fejl har indbetalt for meget i gebyr, udbetaler Miljøstyrelsen det for meget betalte beløb til producenten. Beløbet udbetales senest 3 uger efter, at producenten har gjort Miljøstyrelsen opmærksom på fejlen, eller Miljøstyrelsen har konstateret fejlen."
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Miljøstyrelsen kan pålægge en producent, der ikke betaler gebyret rettidigt, at stille sikkerhed for betaling af fremtidige gebyrer, jf. § 13, stk. 1. Stk. 2. Miljøstyrelsen fastsætter størrelsen af sikkerheden, jf. stk. 1, på grundlag af det gebyrpligtige antal engangsplastprodukter, jf. § 1, som producenten har markedsført i den foregående gebyrperiode, jf. § 10, og på grundlag af den til enhver tid gældende gebyrsats, jf. § 14. Stk. 3. Miljøstyrelsen træffer afgørelse om tidspunktet for, hvornår sikkerheden, jf. stk. 1, skal stilles. Stk. 4. Sikkerheden stilles efter Miljøstyrelsens anvisninger. Producenten fremsender dokumentation til Miljøstyrelsen for, at sikkerheden er stillet. Stk. 5. Miljøstyrelsen frigiver den stillede sikkerhed til producenten efter ét år, jf. dog stk. 6. Stk. 6. Miljøstyrelsen kan træffe afgørelse om forlængelse af den periode, hvor en producent skal stille sikkerhed, med op til ét år ad gangen, hvis Miljøstyrelsen vurderer, at producenten fortsat er i risiko for at misligholde sit finansielle ansvar, herunder i tilfælde hvor Miljøstyrelsen har fået udbetalt sikkerhedsstillelsen eller dele heraf."
    },
    {
      "provision_ref": "5:18",
      "chapter": "5",
      "section": "18",
      "content": "§ 18. For Dansk Producentansvars administration i henhold til denne bekendtgørelse, betaler producenter et årligt gebyr pr. produktkategori til Dansk Producentansvar, jf. dog stk. 2 og 4. Gebyret beregnes i forhold til den mængde engangsplastprodukter, jf. § 1, som producenten har markedsført i det foregående kalenderår pr. produktkategori. Stk. 2. For Dansk Producentansvars administration i 2025 i henhold til denne bekendtgørelse, betaler producenter et halvårligt gebyr pr. produktkategori til Dansk Producentansvar. Gebyret beregnes i forhold til den mængde engangsplastprodukter, jf. § 1, som producenten har markedsført i det foregående halve kalenderår pr. produktkategori. Stk. 3. Gebyrerne i stk. 1 og 2, skal svare til de faktiske omkostninger, som Dansk Producentansvar har i forbindelse med udførelse af opgaver, fastsat i denne bekendtgørelse. Stk. 4. Miljøstyrelsen fastsætter årligt gebyrsatserne, anført i stk. 1 og 2, på baggrund af budget og indstilling om gebyrstørrelse fra Dansk Producentansvar. Dansk Producentansvar offentliggør gebyrsatserne på deres hjemmeside www.producentansvar.dk. Stk. 5. Producenter, der har markedsført engangsplastprodukter, jf. § 1, nr. 8, i 2024 betaler gebyr for Dansk Producentansvars administration til Miljøstyrelsen for filtre, markedsført i perioden frem til 31. december 2024, jf. § 11, nr. 6, i bekendtgørelse nr. 1113 af 17. august 2023 om udvidet producentansvar for filtre til tobaksvarer, der er engangsplastprodukter."
    },
    {
      "provision_ref": "6:19",
      "chapter": "6",
      "section": "19",
      "content": "§ 19. Producenten skal føre egenkontrol med henblik på at sikre, at denne opfylder sit finansielle ansvar i overensstemmelse med kravene i §§ 12, 13 og 18, herunder at opgørelse og indberetning af det gebyrpligtige antal engangsplastprodukter, jf. § 1, stemmer overens med kravene i §§ 10 og 15. Stk. 2. Producenten skal gennemføre egenkontrol efter stk. 1 minimum én gang årligt. Stk. 3. Producenten skal udarbejde en skriftlig beskrivelse af procedure og dokumentation for gennemførelse af egenkontrollen. Stk. 4. Beskrivelsen, jf. stk. 3, skal på forespørgsel være tilgængelig for Miljøstyrelsen."
    },
    {
      "provision_ref": "7:20",
      "chapter": "7",
      "section": "20",
      "content": "§ 20. En fysisk eller juridisk person, som er etableret i Danmark, og som sælger engangsplastprodukter, jf. § 1, i en anden EU-medlemsstat, hvor den fysiske eller juridiske person ikke er etableret, skal udnævne en repræsentant i den pågældende medlemsstat med ansvar for opfyldelse af de forpligtelser, der påhviler den fysiske eller juridiske person i henhold til den pågældende medlemsstats ordning for udvidet producentansvar for engangsplastprodukter, jf. § 1. Stk. 2. Udnævnelsen efter stk. 1 skal ske ved skriftlig fuldmagt."
    },
    {
      "provision_ref": "8:21",
      "chapter": "8",
      "section": "21",
      "content": "§ 21. En kollektiv ordning kan på vegne af producenter varetage følgende forpligtelser: 1) Registrering af oplysninger i producentregistret, jf. §§ 4-7. 2) Betaling af registreringsgebyr til Dansk Producentansvar, jf. § 12. 3) Betaling af årligt gebyr til Dansk Producentansvar for administration i henhold til denne bekendtgørelse, jf. § 18. 4) Indberetning til Dansk Producentansvar og betaling af gebyr til Miljøstyrelsen, jf. §§ 10 og 13. Stk. 2. Hvis den kollektive ordning ikke opfylder forpligtelserne på vegne af de producenter, der er medlem af ordningen, skal de i stk. 1 nævnte forpligtelser opfyldes af den enkelte producent."
    },
    {
      "provision_ref": "8:22",
      "chapter": "8",
      "section": "22",
      "content": "§ 22. En kollektiv ordning skal føre egenkontrol med henblik på at sikre, 1) at de indkrævede bidrag fra den kollektive ordnings producenter dækker de i §§ 12, 13 og 18 nævnte gebyrer, hvis den kollektive ordning står for at betale gebyrerne til Dansk Producentansvar og Miljøstyrelsen, og 2) at kvaliteten af de data, som den kollektive ordning modtager fra producenter og indberetter til Dansk Producentansvar om markedsførte mængder, stemmer overens med kravene i §§ 10 og 15. Stk. 2. Kollektive ordninger skal gennemføre egenkontrol efter stk. 1 minimum én gang årligt. Stk. 3. Kollektive ordninger skal udarbejde en skriftlig beskrivelse af procedure og dokumentation for gennemførelse af egenkontrollen. Stk. 4. Beskrivelsen, jf. stk. 3, skal på forespørgsel være tilgængelig for Miljøstyrelsen."
    },
    {
      "provision_ref": "8:23",
      "chapter": "8",
      "section": "23",
      "content": "§ 23. En kollektiv ordning skal sikre, at 1) enhver producent har lige adgang til at deltage i den kollektive ordning og behandles på lige vilkår, idet der skal tages hensyn til producentens markedsandel, og 2) der ikke videregives konkurrencefølsomme oplysninger til andre virksomheder."
    },
    {
      "provision_ref": "8:24",
      "chapter": "8",
      "section": "24",
      "content": "§ 24. En kollektiv ordning skal, for at forpligtelserne, jf. § 22, stk. 1, kan overdrages til den kollektive ordning, oprettes i producentregistret, jf. § 3, med angivelse af navnet på ordningen, kontaktperson, adresse, telefonnummer, e-mailadresse og CVR-nr., jf. dog stk. 2. Stk. 2. For udenlandske kollektive ordninger, der ikke er registreret i CVR-registret, skal virksomhedens momsnummer (VAT-nummer), europæiske momsregistreringsnummer eller nationale momsregistreringsnummer oplyses i stedet for CVR-nr."
    },
    {
      "provision_ref": "8:25",
      "chapter": "8",
      "section": "25",
      "content": "§ 25. En kollektiv ordning skal på sin hjemmeside offentliggøre oplysninger om 1) ejerskab, 2) producenter i ordningen og 3) vejledende økonomiske bidrag til ordningen fra producenter per kg markedsført engangsplastprodukt, jf. § 1, nr. 1-5, og per stk. markedsført engangsplastprodukt, jf. § 1, nr. 6-8, herunder med angivelse af, om bidragene er inklusiv eller eksklusiv de i §§ 12 og 13 nævnte gebyrer."
    },
    {
      "provision_ref": "9:26",
      "chapter": "9",
      "section": "26",
      "content": "§ 26. Dansk Producentansvar skal samarbejde med Miljøstyrelsen og i den forbindelse udveksle oplysninger og dokumenter af betydning for producenters efterlevelse af deres forpligtelser vedrørende engangsplastprodukter, jf. § 1 og affald heraf i henhold til loven og denne bekendtgørelse."
    },
    {
      "provision_ref": "9:27",
      "chapter": "9",
      "section": "27",
      "content": "§ 27. Dansk Producentansvar skal inden for rammerne af databeskyttelsesreglerne i relevant omfang samarbejde med relevante myndigheder og producentregistre i andre EU-medlemsstater samt EU-Kommissionen og i den forbindelse udveksle oplysninger og dokumenter af betydning for producenters efterlevelse af deres forpligtelser vedrørende engangsplastprodukter, jf. § 1 og affald heraf i henhold til loven og denne bekendtgørelse."
    },
    {
      "provision_ref": "9:28",
      "chapter": "9",
      "section": "28",
      "content": "§ 28. Miljøstyrelsen skal som tilsynsmyndighed inden for rammerne af databeskyttelsesreglerne i relevant omfang samarbejde med relevante myndigheder og producentregistre i andre EU-medlemsstater samt EU-Kommissionen og i den forbindelse udveksle oplysninger og dokumenter af betydning for producenters efterlevelse af deres forpligtelser vedrørende engangsplastprodukter, jf. § 1 og affald heraf i henhold til loven og denne bekendtgørelse, herunder oplysninger om mængder, der er markedsført, og om resultaterne af tilsyn."
    },
    {
      "provision_ref": "10:29",
      "chapter": "10",
      "section": "29",
      "content": "§ 29. Miljøstyrelsen fører tilsyn med overholdelse af bestemmelserne i denne bekendtgørelse og lovens §§ 9 p, 9 s, 9 t og 9 y."
    },
    {
      "provision_ref": "10:30",
      "chapter": "10",
      "section": "30",
      "content": "§ 30. Afgørelser truffet af Dansk Producentansvar kan påklages til Miljøstyrelsen, jf. lovens § 9 ø, stk. 3. Klagefristen er 4 uger fra den dag, afgørelsen er meddelt. Klagen skal være skriftlig. Stk. 2. Reglerne i forvaltningsloven gælder for de sager, hvori der træffes afgørelse af Dansk Producentansvar i medfør af denne bekendtgørelse. Stk. 3. Miljøstyrelsens afgørelser efter denne bekendtgørelse kan ikke indbringes for anden administrativ myndighed."
    },
    {
      "provision_ref": "11:31",
      "chapter": "11",
      "section": "31",
      "content": "§ 31. Medmindre højere straf er forskyldt efter den øvrige lovgivning straffes med bøde den, der 1) markedsfører engangsplastprodukter, jf. § 1 uden at have ladet sig registrere i overensstemmelse med §§ 4 og 5 eller afgiver urigtige eller vildledende oplysninger i henhold til § 5, 2) undlader at meddele ændringer i de efter § 5 registrerede oplysninger i overensstemmelse med § 6 eller at meddele ophør med at være producent af engangsplastprodukter, jf. § 1, i overensstemmelse med § 7, 3) undlader at indberette oplysninger eller afgiver urigtige eller vildledende oplysninger til Dansk Producentansvar i henhold til § 10, 4) undlader at føre regnskab eller at udlevere eller indsende regnskab i henhold til § 15, 5) undlader at stille sikkerhed efter § 17 samt efter anvisningerne i henhold til § 17, 6) undlader at føre egenkontrol eller at udarbejde en skriftlig beskrivelse af procedure og dokumentation for gennemførelse af egenkontrollen eller at gøre beskrivelse og dokumentation tilgængelig for Miljøstyrelsen efter kravene i §§ 19 og 22, 7) undlader at udnævne en repræsentant i henhold til § 20, 8) som kollektiv ordning undlader at sikre overholdelse af kravene i §§ 21 og 23, eller 9) undlader at offentliggøre oplysninger på den kollektive ordnings hjemmeside, jf. § 25. Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på miljøet eller fremkaldt fare derfor eller 2) opnået eller tilsigtet en økonomisk fordel for den pågældende selv eller andre, herunder ved besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "12:32",
      "chapter": "12",
      "section": "32",
      "content": "§ 32. Bekendtgørelsen træder i kraft den 1. juli 2025. Stk. 2. Bekendtgørelse nr. 1750 af 30. december 2024 om udvidet producentansvar for visse engangsplastprodukter ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på følgende kategorier af engangsplastprodukter: 1) Fødevarebeholdere, jf. § 2, nr. 9. 2) Indpakningsposer og -folier, jf. § 2, nr. 11. 3) Drikkevarebeholdere, jf. § 2, nr. 5. 4) Drikkebægre, jf. § 2. nr. 4. 5) Letvægtsplastbæreposer, jf. § 2, nr. 14. 6) Vådservietter, jf. § 2, nr. 22. 7) Balloner, jf. § 2, nr. 2. 8) Filtre til tobaksvarer, jf. § 2, nr. 8.",
      "valid_from": "2025-06-24",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. I denne bekendtgørelse forstås ved: 1) Affald: Affald som defineret i bekendtgørelse om affald. 2) Balloner: Undtagen balloner til industriel eller anden erhvervsmæssig brug og anvendelser, der ikke distribueres til forbrugere. 3) Behandling: Behandling som defineret i bekendtgørelse om affald. 4) Drikkebægre: Drikkebægre, herunder kapsler og låg til disse. 5) Drikkevarebeholdere: Drikkevarebeholdere med en kapacitet på op til tre liter, dvs. beholdere, der anvendes til at indeholde en væske, såsom drikkeflasker, herunder kapsler og låg til disse, og kompositemballage til drikkevarer, herunder kapsler og låg til disse, men ikke drikkevarebeholdere af glas eller metal, der har kapsler og låg af plast. Drikkevarebeholdere, omfattet af bekendtgørelse om pant på og indsamling mv. af emballager til visse drikkevarer, er undtaget. 6) Engangsplastprodukt: Et produkt, der er helt eller delvist fremstillet af plast, og som ikke er udtænkt, designet eller markedsført med henblik på i sin levetid at gennemgå et antal ture eller cyklusser ved at blive returneret til en producent til genpåfyldning eller genbrug til samme formål, som det blev udtænkt til. 7) Etableret i Danmark: Oprettet som aktiv dansk virksomhed i det centrale virksomhedsregister (CVR) med et dansk cvr-nummer. 8) Filtre til tobaksvarer: Tobaksvarer med filtre, der er engangsplastprodukter, og filtre, der er engangsplastprodukter, og som markedsføres til anvendelse i kombination med tobaksvarer. 9) Fødevarebeholdere: Beholdere såsom æsker, med eller uden låg, til fødevarer, som a) er beregnet til umiddelbar fortæring enten på salgsstedet eller som takeaway, b) typisk fortæres fra beholderen, og c) er klar til at blive fortæret uden yderligere tilberedning, såsom stegning, kogning eller opvarmning, herunder fødevarebeholdere, der anvendes til fastfood eller andre måltider, som er klar til umiddelbar fortæring, undtagen drikkevarebeholdere, tallerkener og indpakningsposer og -folier indeholdende fødevarer. 10) Gebyrperiode: En gebyrperiode udgøres af et kalender-kvartal for gebyrer til Miljøstyrelsen. 11) Indpakningsposer og -folier: Indpakningsposer og -folier, fremstillet af fleksibelt materiale indeholdende fødevarer, der er beregnet til umiddelbar fortæring fra indpakningsposen eller -folien uden yderligere tilberedning. 12) Indsamling: Indsamling som defineret i bekendtgørelse om affald. 13) Kollektiv ordning: En juridisk person, som sikrer kollektiv opfyldelse af forpligtelser vedrørende udvidet producentansvar på vegne af ordningens medlemmer. 14) Letvægtsplastbæreposer: Plastbæreposer med en vægtykkelse på mindre end 50 mikron, som defineret i artikel 3, nr. 1c), i Europa-Parlamentet og Rådets direktiv om emballage og emballageaffald. 15) Loven: Lov om miljøbeskyttelse. 16) Markedsføring: Første tilgængeliggørelse af et produkt på det danske marked. 17) Plast: Et materiale bestående af en polymer som defineret i artikel 3, nr. 5), i Europa-Parlamentets og Rådets forordning om registrering, vurdering og godkendelse af samt begrænsninger for kemikalier (REACH) og om oprettelse af et europæisk kemikalieagentur, hvortil der kan være tilsat tilsætningsstoffer eller andre stoffer, og som kan fungere som strukturel hovedbestanddel i slutprodukter, med undtagelse af naturlige polymerer, der ikke er kemisk modificerede. 18) Producent: a) enhver fysisk eller juridisk person, der er etableret i Danmark, og som uanset den anvendte salgsteknik, herunder via aftaler om fjernsalg som defineret i artikel 2, nr. 7), i Europa-Parlamentets og Rådets direktiv om forbrugerrettigheder, professionelt fremstiller, påfylder eller importerer og i Danmark markedsfører engangsplastprodukter og fyldte engangsplastprodukter, jf. § 1, eller b) enhver fysisk eller juridisk person, der er etableret i en anden EU-medlemsstat eller i et tredjeland, og som via aftaler om fjernsalg som defineret i artikel 2, nr. 7), i Europa-Parlamentets og Rådets direktiv om forbrugerrettigheder direkte til private husstande eller til andre brugere end private husstande professionelt i Danmark sælger engangsplastprodukter og fyldte engangsplastprodukter, jf. § 1. 19) Repræsentant: En fysisk eller juridisk person, der er bemyndiget til at repræsentere en producent, jf. miljøbeskyttelseslovens § 9 y, stk. 1 og 2. 20) Tilgængeliggørelse på markedet: Levering af et produkt med henblik på distribution, forbrug eller anvendelse på det danske marked som led i erhvervsvirksomhed, hvad enten det sker mod eller uden vederlag. 21) Tobaksvarer: Tobaksvarer som defineret i artikel 2, nr. 4), i Europa-Parlamentets og Rådets direktiv om indbyrdes tilnærmelse af medlemsstaternes love og administrative bestemmelser om fremstilling, præsentation og salg af tobak og relaterede produkter og om ophævelse af direktiv 2001/37/EF. 22) Vådservietter: Forvædede servietter til personlig pleje og husholdningsbrug.",
      "valid_from": "2025-06-24",
      "valid_to": null
    },
    {
      "provision_ref": "3:3",
      "chapter": "3",
      "section": "3",
      "content": "§ 3. Dansk Producentansvar fører som registeransvarlig et digitalt producentregister over 1) producenter der markedsfører engangsplastprodukter, jf. § 1, 2) repræsentanter for producenter omfattet af nr. 1, og 3) kollektive ordninger, jf. § 2, nr. 13. Stk. 2. Alle registreringer i registret skal ske digitalt og efter Dansk Producentansvars anvisninger. Stk. 3. Registret er offentligt og gratis tilgængeligt på Dansk Producentansvars hjemmeside, www.producentansvar.dk. Stk. 4. Dansk Producentansvar skal på hjemmesiden, www.producentansvar.dk, henvise til de øvrige EU-medlemsstaters nationale producentregistre.",
      "valid_from": "2025-06-24",
      "valid_to": null
    },
    {
      "provision_ref": "3:4",
      "chapter": "3",
      "section": "4",
      "content": "§ 4. En producent, der pr. 31. december 2024 markedsfører engangsplastprodukter, jf. § 1, skal for hver produktkategori lade sig eller sin repræsentant, jf. lovens § 9 y, stk. 1, registrere i producentregistret, jf. § 3, senest den 17. december 2024 og herefter senest 14 dage før markedsføringen påbegyndes.",
      "valid_from": "2025-06-24",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Producentens eller dennes eventuelle repræsentants registrering i producentregistret, jf. § 4, skal indeholde de oplysninger, som er nævnt i bilag 1. Stk. 2. Registreringspligten er først opfyldt, når 1) samtlige oplysninger, jf. stk. 1, er indberettet fyldestgørende, 2) gebyr for registrering er betalt, jf. § 12, og 3) en eventuel repræsentant har bekræftet registreringen som repræsentant, jf. stk. 7. Stk. 3. Dansk Producentansvar skal bekræfte registreringen i producentregistret over for producenten og dennes eventuelle repræsentant, senest 14 dage efter, at registreringen er sket, jf. dog stk. 7, 2. pkt. Stk. 4. Producenten kan på ethvert tidspunkt registrere en repræsentant i producentregistret, jf. stk. 1 og 2, herunder skift af repræsentant eller ophør af bemyndigelsen. Hver producent kan kun registrere én repræsentant. Stk. 5. Repræsentanten kan på ethvert tidspunkt registrere ophør af bemyndigelsen. Stk. 6. Dansk Producentansvar bekræfter inden 7 dage registrering af ophør af bemyndigelse over for både producenten og den hidtidige repræsentant. Stk. 7. Dansk Producentansvar beder den fysiske eller juridiske person, som producenten har registreret som repræsentant, jf. stk. 1, 2 og 4, om inden 7 dage at be- eller afkræfte registreringen som repræsentant, herunder at de registrerede oplysninger om repræsentanten er korrekte, og at repræsentanten har gjort sig bekendt med sine forpligtelser efter loven og denne bekendtgørelse. Overskrides fristen eller afkræfter den fysiske eller juridiske person, som producenten har registreret som repræsentant, registreringen som repræsentant, gennemføres registreringen ikke af Dansk Producentansvar, hvilket samtidig meddeles producenten. Stk. 8. Repræsentantens ansvar og rettigheder i henhold til loven og denne bekendtgørelse, består i den periode, repræsentanten repræsenterer producenten, jf. stk. 1-7.",
      "valid_from": "2025-06-24",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Producenten skal registrere ændringer i de allerede registrerede oplysninger, jf. § 5, stk. 1, i producentregistret senest en måned efter, at ændringerne har fundet sted. Stk. 2. Dansk Producentansvar skal bekræfte ændringerne i registreringen i producentregistret, jf. stk. 1, over for producenten senest 14 dage efter, at registreringen er sket.",
      "valid_from": "2025-06-24",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Hvis en producent ophører med at markedsføre engangsplastprodukter, jf. § 1, skal producenten registrere dette i producentregistret senest en måned efter, at producenten ophører med at markedsføre engangsplastprodukter, jf. § 1.",
      "valid_from": "2025-06-24",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Dansk Producentansvar træffer på anmodning fra en virksomhed, som kan være omfattet af producentansvar efter lovens § 9 p, § 9 s, § 9 t og denne bekendtgørelse, afgørelse om, hvorvidt 1) engangsplastprodukter, jf. § 1 er omfattet af reglerne om udvidet producentansvar for visse engangsplastprodukter i lovens § 9 p, § 9 s, § 9 t og denne bekendtgørelse, 2) en producent er omfattet af udvidet producentansvar for visse engangsplastprodukter, og 3) en repræsentant, jf. § 5, stk. 4, opfylder kravene i § 5 og i lovens § 9 y til at være registreret. Stk. 2. Dansk Producentansvar skal endvidere træffe afgørelse, som angivet i stk. 1, nr. 1-3, hvis Miljøstyrelsen anmoder derom.",
      "valid_from": "2025-06-24",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Dansk Producentansvar skal sikre, at dokumenter, der er modtaget eller afsendt af Dansk Producentansvar som led i administrativ sagsbehandling i forbindelse med Dansk Producentansvars virksomhed, og som har betydning for en sag eller sagsbehandlingen i øvrigt, er opbevaret på en sådan måde, at det bl.a. i forbindelse med tilsyn, anmodning om aktindsigt eller en klagesag er muligt at identificere dem og finde dem frem. Det samme gælder interne dokumenter, der foreligger i endelig form. Stk. 2. Dokumenter efter stk. 1 skal opbevares i mindst 5 år.",
      "valid_from": "2025-06-24",
      "valid_to": null
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Producenter skal opgøre, jf. bilag 2 og fra den 1. til den 10. april, juli, oktober og januar indberette oplysninger om mængde og kategori af engangsplastprodukter, jf. § 1, som producenten har markedsført i den foregående gebyrperiode, til Dansk Producentansvar, jf. dog stk. 2. Stk. 2. Producenter, der markedsfører engangsplastprodukter, jf. § 1, skal første gang indberette markedsførte mængder til Dansk Producentansvar, jf. stk. 1, den 1. til den 10. april 2025. Stk. 3. Hvis producenter markedsfører engangsplastprodukter, uden at mængderne indberettes til Dansk Producentansvar i henhold til stk. 1, skal producenten indberette oplysninger om markedsførte mængder af engangsplastprodukter for den periode, hvor producenten har markedsført engangsplastprodukter, men ikke har opfyldt indberetningspligten. Stk. 4. Producenter, der markedsfører engangsplastprodukter, jf. § 1, nr. 8, skal til Miljøstyrelsen angive det gebyrpligtige antal filtre, producenten har markedsført i perioden frem til 31. december 2024, jf. § 15, stk. 1, i bekendtgørelse nr. 1113 af 17. august 2023 om udvidet producentansvar for filtre til tobaksvarer, der er engangsplastprodukter. Stk. 5. Eventuelle ændringer i indberetninger i henhold til stk. 1 skal indberettes samlet for en gebyrperiode. Der kan kun foretages ændringer i den aktuelle, og den senest afsluttede gebyrperiode. Ændringerne kan være som følge af, at engangsplastprodukter, jf. § 1, overføres for at blive bragt i omsætning uden for Danmark eller som følge af fejl i tidligere indberetninger. Stk. 6. Såfremt engangsplastprodukter, jf. § 1 overføres til at blive markedsført uden for Danmark af en anden end producenten, er det en forudsætning for at foretage ændringen, jf. stk. 4, at producenten fremsender en erklæring til Dansk Producentansvar fra den virksomhed, som har overført engangsplastprodukterne. Stk. 7. Indberetning af markedsførte mængder efter stk. 1 og 2 og stk. 4 og 5 skal for engangsplastprodukter, jf. § 1, nr. 1-5, være angivet i kg og for engangsplastprodukter, jf. § 1, nr. 6-8, være angivet i stk. Stk. 8. Indberetninger i henhold til stk. 1 og 2 og stk. 4 og 5 skal ske efter Dansk Producentansvars anvisninger. Stk. 9. Dansk Producentansvar kan efter anmodning fra Miljøstyrelsen eller en producent og på baggrund af data om ændringer i markedsførte mængder, rette i eksisterende data i producentregistret. Stk. 10. Producenten skal efter Miljøstyrelsens anmodning levere tilstrækkelig dokumentation for antallet af gebyrpligtige mængder, opgjort efter § 10. Hvis Miljøstyrelsen vurderer, at dokumentationen ikke er tilstrækkelig, eller hvis producenten eller importøren ikke angiver den gebyrpligtige mængde inden for fristen, jf. stk. 1, kan Miljøstyrelsen fastsætte denne skønsmæssigt.",
      "valid_from": "2025-06-24",
      "valid_to": null
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Dansk Producentansvar kvalitetssikrer og oversender de jf. § 10, stk. 1, indberettede data til Miljøstyrelsen senest 4 kalenderdage efter indberetningsfristen til Dansk Producentansvar, jf. § 10, stk. 1, er udløbet. Stk. 2. Dansk Producentansvar kvalitetssikrer og oversender ændringer i indberettede data, jf. § 10, stk. 4, til Miljøstyrelsen senest 1 arbejdsdag efter modtagelse. Stk. 3. Oversendelsen i henhold til § 10, stk. 1 og 4 skal ske digitalt og efter Miljøstyrelsens anvisninger.",
      "valid_from": "2025-06-24",
      "valid_to": null
    },
    {
      "provision_ref": "5:12",
      "chapter": "5",
      "section": "12",
      "content": "§ 12. For registrering i producentregistret, jf. § 4, betales et engangsgebyr på 1.000 kr. pr. producent til Dansk Producentansvar. Hvis producenten allerede er registreret i producentregistret i henhold til bekendtgørelse om batterier og akkumulatorer og udtjente batterier og akkumulatorer, bekendtgørelse om håndtering af affald i form af motordrevne køretøjer og affaldsfraktioner herfra, bekendtgørelse om at bringe elektrisk og elektronisk udstyr i omsætning samt håndtering af affald af sådant udstyr, bekendtgørelse om udvidet producentansvar for fiskeredskaber, der indeholder plast, bekendtgørelse om emballage og emballageaffald eller for registrering under en anden produktkategori efter denne bekendtgørelse, skal der betales et engangsgebyr på 500 kr. Stk. 2. Producentens indbetaling af gebyr, som opkræves, jf. stk. 1, skal foretages digitalt efter Dansk Producentansvars anvisninger. Såfremt betalingen ikke foretages i overensstemmelse hermed anses betalingen ikke for at være gennemført.",
      "valid_from": "2025-06-24",
      "valid_to": null
    },
    {
      "provision_ref": "5:13",
      "chapter": "5",
      "section": "13",
      "content": "§ 13. Producenter skal kvartalsvist betale et gebyr pr. produktkategori til Miljøstyrelsen. Dette gebyr skal dække omkostningerne ved: 1) Den kommunale og statslige oprydning af henkastet affald fra engangsplastprodukter, jf. § 1, nr. 1-8, og den efterfølgende transport og håndtering heraf. 2) Den kommunale og statslige indsamling af affald fra engangsplastprodukter, jf.§ 1, nr. 1-5 og 8, der er kasseret i offentlige indsamlingssystemer, herunder håndtering heraf. 3) Miljøstyrelsens oplysningstiltag rettet mod brugere af engangsplastprodukter, jf. § 1, nr. 1- 8 med henblik på at reducere henkastet affald, herunder f.eks. oplyse om tilgængelige genbrugelige alternativer, genbrugssystemer og affaldshåndteringsmuligheder, den bedste praksis for forsvarlig affaldshåndtering, samt den belastning på miljøet som henkastet affald og anden uhensigtsmæssig affaldsbortskaffelse af disse engangsplastprodukter medfører. 4) Indsamling og rapportering af data vedrørende engangsplastprodukter, jf. § 1, nr. 1-8. 5) Administration af ordningen, herunder evaluering af denne. Stk 2. Producenter af engangsplastprodukter, jf. § 1, opkræves første gang gebyrer i medfør af § 13, nr. 1-4, i april 2025, for gebyrperioden der strækker sig over første kalenderkvartal 2025. Stk. 3. Producentens indbetaling af gebyr, som opkræves, jf. stk. 1, skal foretages digitalt efter Miljøstyrelsens anvisninger. Såfremt betalingen ikke foretages i overensstemmelse hermed anses betalingen ikke for at være gennemført.",
      "valid_from": "2025-06-24",
      "valid_to": null
    },
    {
      "provision_ref": "5:14",
      "chapter": "5",
      "section": "14",
      "content": "§ 14. Det i § 13 nævnte gebyr offentliggøres på Miljøstyrelsens hjemmeside www.mst.dk. Gebyret reguleres herefter årligt pr. 1. januar på grundlag af det seneste offentliggjorte pris- og lønindeks i Økonomisk-Administrativ Vejledning fra Finansministeriet. Gebyret ændres desuden i fornødent omfang og mindst hvert tredje år på baggrund af affaldsanalyser og opgørelser over de i § 13 nævnte omkostninger.",
      "valid_from": "2025-06-24",
      "valid_to": null
    },
    {
      "provision_ref": "5:15",
      "chapter": "5",
      "section": "15",
      "content": "§ 15. Producenter af engangsplastprodukter, jf. § 1, skal føre et regnskab, der kan danne grundlag for indberetning, jf. § 10, af det gebyrpligtige antal engangsplastprodukter i hver gebyrperiode og for kontrollen med gebyrets korrekte betaling. Stk. 2. Producenter skal opbevare regnskabsmaterialet i 5 år efter regnskabsårets udløb. Stk. 3. Regnskabsmaterialet skal på Miljøstyrelsens anmodning udleveres eller indsendes til Miljøstyrelsen. Stk. 4. Hvis den kollektive ordning står for at betale gebyr til Miljøstyrelsen, jf. § 22, stk. 1, skal den kollektive ordning på Miljøstyrelsens anmodning udlevere eller indsende en kopi af regnskabsmaterialet fra de producenter, som den kollektive ordning indbetaler gebyr på vegne af, samt en opgørelse over, hvordan det gebyrpligtige antal engangsplastprodukter, jf. § 1, fordeler sig på de enkelte produktkategorier og producenter, jf. § 10.",
      "valid_from": "2025-06-24",
      "valid_to": null
    },
    {
      "provision_ref": "5:16",
      "chapter": "5",
      "section": "16",
      "content": "§ 16. Gebyret for en gebyrperiode, skal indbetales digitalt til Miljøstyrelsen inden for en frist, som Miljøstyrelsen fastsætter i forbindelse med fakturering for de indberettede markedsførte mængder. Stk. 2. Modtager Miljøstyrelsen ikke gebyret inden for fristen, jf. stk. 1, sender Miljøstyrelsen en rykkerskrivelse til producenten med en ny betalingsfrist. Modtager Miljøstyrelsen ikke betaling af gebyret inden for den frist, der følger af rykkerskrivelsen, kan beløbet overgives til inddrivelse. Stk. 3. Hvis det konstateres, at en producent har afgivet urigtig indberetning, jf. § 10, således at producenten har betalt for lidt i gebyr, afkræves producenten det skyldige beløb til betaling senest 14 dage efter påkrav. Stk. 4. Hvis producenten ved en fejl har indbetalt for meget i gebyr, udbetaler Miljøstyrelsen det for meget betalte beløb til producenten. Beløbet udbetales senest 3 uger efter, at producenten har gjort Miljøstyrelsen opmærksom på fejlen, eller Miljøstyrelsen har konstateret fejlen.",
      "valid_from": "2025-06-24",
      "valid_to": null
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Miljøstyrelsen kan pålægge en producent, der ikke betaler gebyret rettidigt, at stille sikkerhed for betaling af fremtidige gebyrer, jf. § 13, stk. 1. Stk. 2. Miljøstyrelsen fastsætter størrelsen af sikkerheden, jf. stk. 1, på grundlag af det gebyrpligtige antal engangsplastprodukter, jf. § 1, som producenten har markedsført i den foregående gebyrperiode, jf. § 10, og på grundlag af den til enhver tid gældende gebyrsats, jf. § 14. Stk. 3. Miljøstyrelsen træffer afgørelse om tidspunktet for, hvornår sikkerheden, jf. stk. 1, skal stilles. Stk. 4. Sikkerheden stilles efter Miljøstyrelsens anvisninger. Producenten fremsender dokumentation til Miljøstyrelsen for, at sikkerheden er stillet. Stk. 5. Miljøstyrelsen frigiver den stillede sikkerhed til producenten efter ét år, jf. dog stk. 6. Stk. 6. Miljøstyrelsen kan træffe afgørelse om forlængelse af den periode, hvor en producent skal stille sikkerhed, med op til ét år ad gangen, hvis Miljøstyrelsen vurderer, at producenten fortsat er i risiko for at misligholde sit finansielle ansvar, herunder i tilfælde hvor Miljøstyrelsen har fået udbetalt sikkerhedsstillelsen eller dele heraf.",
      "valid_from": "2025-06-24",
      "valid_to": null
    },
    {
      "provision_ref": "5:18",
      "chapter": "5",
      "section": "18",
      "content": "§ 18. For Dansk Producentansvars administration i henhold til denne bekendtgørelse, betaler producenter et årligt gebyr pr. produktkategori til Dansk Producentansvar, jf. dog stk. 2 og 4. Gebyret beregnes i forhold til den mængde engangsplastprodukter, jf. § 1, som producenten har markedsført i det foregående kalenderår pr. produktkategori. Stk. 2. For Dansk Producentansvars administration i 2025 i henhold til denne bekendtgørelse, betaler producenter et halvårligt gebyr pr. produktkategori til Dansk Producentansvar. Gebyret beregnes i forhold til den mængde engangsplastprodukter, jf. § 1, som producenten har markedsført i det foregående halve kalenderår pr. produktkategori. Stk. 3. Gebyrerne i stk. 1 og 2, skal svare til de faktiske omkostninger, som Dansk Producentansvar har i forbindelse med udførelse af opgaver, fastsat i denne bekendtgørelse. Stk. 4. Miljøstyrelsen fastsætter årligt gebyrsatserne, anført i stk. 1 og 2, på baggrund af budget og indstilling om gebyrstørrelse fra Dansk Producentansvar. Dansk Producentansvar offentliggør gebyrsatserne på deres hjemmeside www.producentansvar.dk. Stk. 5. Producenter, der har markedsført engangsplastprodukter, jf. § 1, nr. 8, i 2024 betaler gebyr for Dansk Producentansvars administration til Miljøstyrelsen for filtre, markedsført i perioden frem til 31. december 2024, jf. § 11, nr. 6, i bekendtgørelse nr. 1113 af 17. august 2023 om udvidet producentansvar for filtre til tobaksvarer, der er engangsplastprodukter.",
      "valid_from": "2025-06-24",
      "valid_to": null
    },
    {
      "provision_ref": "6:19",
      "chapter": "6",
      "section": "19",
      "content": "§ 19. Producenten skal føre egenkontrol med henblik på at sikre, at denne opfylder sit finansielle ansvar i overensstemmelse med kravene i §§ 12, 13 og 18, herunder at opgørelse og indberetning af det gebyrpligtige antal engangsplastprodukter, jf. § 1, stemmer overens med kravene i §§ 10 og 15. Stk. 2. Producenten skal gennemføre egenkontrol efter stk. 1 minimum én gang årligt. Stk. 3. Producenten skal udarbejde en skriftlig beskrivelse af procedure og dokumentation for gennemførelse af egenkontrollen. Stk. 4. Beskrivelsen, jf. stk. 3, skal på forespørgsel være tilgængelig for Miljøstyrelsen.",
      "valid_from": "2025-06-24",
      "valid_to": null
    },
    {
      "provision_ref": "7:20",
      "chapter": "7",
      "section": "20",
      "content": "§ 20. En fysisk eller juridisk person, som er etableret i Danmark, og som sælger engangsplastprodukter, jf. § 1, i en anden EU-medlemsstat, hvor den fysiske eller juridiske person ikke er etableret, skal udnævne en repræsentant i den pågældende medlemsstat med ansvar for opfyldelse af de forpligtelser, der påhviler den fysiske eller juridiske person i henhold til den pågældende medlemsstats ordning for udvidet producentansvar for engangsplastprodukter, jf. § 1. Stk. 2. Udnævnelsen efter stk. 1 skal ske ved skriftlig fuldmagt.",
      "valid_from": "2025-06-24",
      "valid_to": null
    },
    {
      "provision_ref": "8:21",
      "chapter": "8",
      "section": "21",
      "content": "§ 21. En kollektiv ordning kan på vegne af producenter varetage følgende forpligtelser: 1) Registrering af oplysninger i producentregistret, jf. §§ 4-7. 2) Betaling af registreringsgebyr til Dansk Producentansvar, jf. § 12. 3) Betaling af årligt gebyr til Dansk Producentansvar for administration i henhold til denne bekendtgørelse, jf. § 18. 4) Indberetning til Dansk Producentansvar og betaling af gebyr til Miljøstyrelsen, jf. §§ 10 og 13. Stk. 2. Hvis den kollektive ordning ikke opfylder forpligtelserne på vegne af de producenter, der er medlem af ordningen, skal de i stk. 1 nævnte forpligtelser opfyldes af den enkelte producent.",
      "valid_from": "2025-06-24",
      "valid_to": null
    },
    {
      "provision_ref": "8:22",
      "chapter": "8",
      "section": "22",
      "content": "§ 22. En kollektiv ordning skal føre egenkontrol med henblik på at sikre, 1) at de indkrævede bidrag fra den kollektive ordnings producenter dækker de i §§ 12, 13 og 18 nævnte gebyrer, hvis den kollektive ordning står for at betale gebyrerne til Dansk Producentansvar og Miljøstyrelsen, og 2) at kvaliteten af de data, som den kollektive ordning modtager fra producenter og indberetter til Dansk Producentansvar om markedsførte mængder, stemmer overens med kravene i §§ 10 og 15. Stk. 2. Kollektive ordninger skal gennemføre egenkontrol efter stk. 1 minimum én gang årligt. Stk. 3. Kollektive ordninger skal udarbejde en skriftlig beskrivelse af procedure og dokumentation for gennemførelse af egenkontrollen. Stk. 4. Beskrivelsen, jf. stk. 3, skal på forespørgsel være tilgængelig for Miljøstyrelsen.",
      "valid_from": "2025-06-24",
      "valid_to": null
    },
    {
      "provision_ref": "8:23",
      "chapter": "8",
      "section": "23",
      "content": "§ 23. En kollektiv ordning skal sikre, at 1) enhver producent har lige adgang til at deltage i den kollektive ordning og behandles på lige vilkår, idet der skal tages hensyn til producentens markedsandel, og 2) der ikke videregives konkurrencefølsomme oplysninger til andre virksomheder.",
      "valid_from": "2025-06-24",
      "valid_to": null
    },
    {
      "provision_ref": "8:24",
      "chapter": "8",
      "section": "24",
      "content": "§ 24. En kollektiv ordning skal, for at forpligtelserne, jf. § 22, stk. 1, kan overdrages til den kollektive ordning, oprettes i producentregistret, jf. § 3, med angivelse af navnet på ordningen, kontaktperson, adresse, telefonnummer, e-mailadresse og CVR-nr., jf. dog stk. 2. Stk. 2. For udenlandske kollektive ordninger, der ikke er registreret i CVR-registret, skal virksomhedens momsnummer (VAT-nummer), europæiske momsregistreringsnummer eller nationale momsregistreringsnummer oplyses i stedet for CVR-nr.",
      "valid_from": "2025-06-24",
      "valid_to": null
    },
    {
      "provision_ref": "8:25",
      "chapter": "8",
      "section": "25",
      "content": "§ 25. En kollektiv ordning skal på sin hjemmeside offentliggøre oplysninger om 1) ejerskab, 2) producenter i ordningen og 3) vejledende økonomiske bidrag til ordningen fra producenter per kg markedsført engangsplastprodukt, jf. § 1, nr. 1-5, og per stk. markedsført engangsplastprodukt, jf. § 1, nr. 6-8, herunder med angivelse af, om bidragene er inklusiv eller eksklusiv de i §§ 12 og 13 nævnte gebyrer.",
      "valid_from": "2025-06-24",
      "valid_to": null
    },
    {
      "provision_ref": "9:26",
      "chapter": "9",
      "section": "26",
      "content": "§ 26. Dansk Producentansvar skal samarbejde med Miljøstyrelsen og i den forbindelse udveksle oplysninger og dokumenter af betydning for producenters efterlevelse af deres forpligtelser vedrørende engangsplastprodukter, jf. § 1 og affald heraf i henhold til loven og denne bekendtgørelse.",
      "valid_from": "2025-06-24",
      "valid_to": null
    },
    {
      "provision_ref": "9:27",
      "chapter": "9",
      "section": "27",
      "content": "§ 27. Dansk Producentansvar skal inden for rammerne af databeskyttelsesreglerne i relevant omfang samarbejde med relevante myndigheder og producentregistre i andre EU-medlemsstater samt EU-Kommissionen og i den forbindelse udveksle oplysninger og dokumenter af betydning for producenters efterlevelse af deres forpligtelser vedrørende engangsplastprodukter, jf. § 1 og affald heraf i henhold til loven og denne bekendtgørelse.",
      "valid_from": "2025-06-24",
      "valid_to": null
    },
    {
      "provision_ref": "9:28",
      "chapter": "9",
      "section": "28",
      "content": "§ 28. Miljøstyrelsen skal som tilsynsmyndighed inden for rammerne af databeskyttelsesreglerne i relevant omfang samarbejde med relevante myndigheder og producentregistre i andre EU-medlemsstater samt EU-Kommissionen og i den forbindelse udveksle oplysninger og dokumenter af betydning for producenters efterlevelse af deres forpligtelser vedrørende engangsplastprodukter, jf. § 1 og affald heraf i henhold til loven og denne bekendtgørelse, herunder oplysninger om mængder, der er markedsført, og om resultaterne af tilsyn.",
      "valid_from": "2025-06-24",
      "valid_to": null
    },
    {
      "provision_ref": "10:29",
      "chapter": "10",
      "section": "29",
      "content": "§ 29. Miljøstyrelsen fører tilsyn med overholdelse af bestemmelserne i denne bekendtgørelse og lovens §§ 9 p, 9 s, 9 t og 9 y.",
      "valid_from": "2025-06-24",
      "valid_to": null
    },
    {
      "provision_ref": "10:30",
      "chapter": "10",
      "section": "30",
      "content": "§ 30. Afgørelser truffet af Dansk Producentansvar kan påklages til Miljøstyrelsen, jf. lovens § 9 ø, stk. 3. Klagefristen er 4 uger fra den dag, afgørelsen er meddelt. Klagen skal være skriftlig. Stk. 2. Reglerne i forvaltningsloven gælder for de sager, hvori der træffes afgørelse af Dansk Producentansvar i medfør af denne bekendtgørelse. Stk. 3. Miljøstyrelsens afgørelser efter denne bekendtgørelse kan ikke indbringes for anden administrativ myndighed.",
      "valid_from": "2025-06-24",
      "valid_to": null
    },
    {
      "provision_ref": "11:31",
      "chapter": "11",
      "section": "31",
      "content": "§ 31. Medmindre højere straf er forskyldt efter den øvrige lovgivning straffes med bøde den, der 1) markedsfører engangsplastprodukter, jf. § 1 uden at have ladet sig registrere i overensstemmelse med §§ 4 og 5 eller afgiver urigtige eller vildledende oplysninger i henhold til § 5, 2) undlader at meddele ændringer i de efter § 5 registrerede oplysninger i overensstemmelse med § 6 eller at meddele ophør med at være producent af engangsplastprodukter, jf. § 1, i overensstemmelse med § 7, 3) undlader at indberette oplysninger eller afgiver urigtige eller vildledende oplysninger til Dansk Producentansvar i henhold til § 10, 4) undlader at føre regnskab eller at udlevere eller indsende regnskab i henhold til § 15, 5) undlader at stille sikkerhed efter § 17 samt efter anvisningerne i henhold til § 17, 6) undlader at føre egenkontrol eller at udarbejde en skriftlig beskrivelse af procedure og dokumentation for gennemførelse af egenkontrollen eller at gøre beskrivelse og dokumentation tilgængelig for Miljøstyrelsen efter kravene i §§ 19 og 22, 7) undlader at udnævne en repræsentant i henhold til § 20, 8) som kollektiv ordning undlader at sikre overholdelse af kravene i §§ 21 og 23, eller 9) undlader at offentliggøre oplysninger på den kollektive ordnings hjemmeside, jf. § 25. Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på miljøet eller fremkaldt fare derfor eller 2) opnået eller tilsigtet en økonomisk fordel for den pågældende selv eller andre, herunder ved besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2025-06-24",
      "valid_to": null
    },
    {
      "provision_ref": "12:32",
      "chapter": "12",
      "section": "32",
      "content": "§ 32. Bekendtgørelsen træder i kraft den 1. juli 2025. Stk. 2. Bekendtgørelse nr. 1750 af 30. december 2024 om udvidet producentansvar for visse engangsplastprodukter ophæves.",
      "valid_from": "2025-06-24",
      "valid_to": null
    }
  ],
  "definitions": []
}
