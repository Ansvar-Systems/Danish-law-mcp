{
  "id": "2025:1710",
  "type": "statute",
  "title": "Bekendtgørelse om pulje til opkvalificering af medarbejdere og ledere",
  "short_name": "BEK H#LOKDOK04",
  "status": "in_force",
  "issued_date": "2025-12-18",
  "url": "https://www.retsinformation.dk/eli/lta/2025/1710/xml",
  "description": "Retsinformation source. DocumentId=BE010325; AccessionNumber=B20250171005; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse indeholder bestemmelser om tildelingen af puljemidler til kommuner og a-kasser, som er afsat på finanslovens § 17.46.45.75, til opkvalificering af medarbejdere og ledere. Midlerne er afsat som led i beskæftigelsesreformen. Stk. 2. Formålet med puljen er at yde tilskud til opkvalificering af medarbejdere og ledere i kommuner og a-kasser."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Fordeling af midler i puljen til opkvalificering af medarbejdere og ledere administreres af Styrelsen for Arbejdsmarked og Rekruttering. Stk. 2. Styrelsen for Arbejdsmarked og Rekruttering fordeler midlerne efter objektive kriterier. Fordelingen af midlerne i perioden 2026-2028 sker på baggrund af andel af alle ydelsesmodtagere målt på fuldtidspersoner i år 2024 som modtog dagpenge, kontanthjælp, uddannelseshjælp, selvforsørgelses- og hjemrejseydelse, overgangsydelse, sygedagpenge, ledighedsydelse eller var i jobafklaringsforløb, forrevalidering, revalidering, ressourceforløb eller fleksjob. Dagpengemodtagere medregnes for hele deres ledighedsperiode i både a-kasser og kommuner, og tæller som 0,5 fuldtidsperson hos henholdsvis a-kasser og kommuner. Stk. 3. Inden der gives tilsagn om tilskud, skal kommunerne og a-kasserne aktivt tilkendegive, hvorvidt de ønsker at modtage de fordelte midler. Stk. 4. Tilkendegivelsen sker via Styrelsen for Arbejdsmarked og Rekrutterings tilskudsportal. Kommuner og a-kasser skal i forbindelse med tilkendegivelsen indsende et simpelt budget over deres anvendelse af midlerne inden for formålet med puljen. De nærmere retningslinjer herfor vil fremgå af puljeopslaget på Styrelsen for Arbejdsmarked og Rekrutterings hjemmeside, www.star.dk. Stk. 5. Kommunerne og a-kasserne opnår tilsagn, når Styrelsen for Arbejdsmarked og Rekruttering har godkendt det fremsendte budget."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Tilskud ydes i 2026 uden krav om medfinansiering. I 2027 og 2028 ydes tilskud med krav om 20 pct. medfinansiering, jf. dog § 4, stk. 3. Stk. 2. Ikke anvendte tilskudsmidler kan overføres til det følgende finansår inden for projektperioden 2026-2028. Medfinansieringskravet følger det år, hvor midlerne er afsat, og gælder alene midler, som er direkte afsat i 2027 og 2028. Overførte midler fra 2026 er derfor ikke omfattet af kravet om medfinansiering. Stk. 3. Kommuner og a-kasser har mulighed for at gå sammen om fælles opkvalificeringsforløb for enten hele eller dele af det tildelte beløb. Dog kan én kommune eller én a-kasse ikke modtage midler på vegne af andre kommuner og a-kasser. Stk. 4. Tilskud eller medfinansiering kan ikke anvendes til betaling af løn."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Hvis en eller flere kommuner eller a-kasser ikke ønsker at modtage de fordelte midler, omfordeles de resterende midler mellem de kommuner og a-kasser, der har tilkendegivet ønske om at modtage midler. Stk. 2. Fordelingen sker efter samme objektive kriterier og fordelingsnøgle som angivet i § 2. Stk. 3. Midlerne, der tildeles ved omfordeling, sker uden krav om medfinansiering."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Administration, bogføring, opgørelse, regnskab og revision af tilskud sker i overensstemmelse med reglerne i bekendtgørelse om administration af tilskud fra puljer under Styrelsen for Arbejdsmarked og Rekruttering."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Bekendtgørelsen træder i kraft den 1. januar 2026."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse indeholder bestemmelser om tildelingen af puljemidler til kommuner og a-kasser, som er afsat på finanslovens § 17.46.45.75, til opkvalificering af medarbejdere og ledere. Midlerne er afsat som led i beskæftigelsesreformen. Stk. 2. Formålet med puljen er at yde tilskud til opkvalificering af medarbejdere og ledere i kommuner og a-kasser.",
      "valid_from": "2025-12-18",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Fordeling af midler i puljen til opkvalificering af medarbejdere og ledere administreres af Styrelsen for Arbejdsmarked og Rekruttering. Stk. 2. Styrelsen for Arbejdsmarked og Rekruttering fordeler midlerne efter objektive kriterier. Fordelingen af midlerne i perioden 2026-2028 sker på baggrund af andel af alle ydelsesmodtagere målt på fuldtidspersoner i år 2024 som modtog dagpenge, kontanthjælp, uddannelseshjælp, selvforsørgelses- og hjemrejseydelse, overgangsydelse, sygedagpenge, ledighedsydelse eller var i jobafklaringsforløb, forrevalidering, revalidering, ressourceforløb eller fleksjob. Dagpengemodtagere medregnes for hele deres ledighedsperiode i både a-kasser og kommuner, og tæller som 0,5 fuldtidsperson hos henholdsvis a-kasser og kommuner. Stk. 3. Inden der gives tilsagn om tilskud, skal kommunerne og a-kasserne aktivt tilkendegive, hvorvidt de ønsker at modtage de fordelte midler. Stk. 4. Tilkendegivelsen sker via Styrelsen for Arbejdsmarked og Rekrutterings tilskudsportal. Kommuner og a-kasser skal i forbindelse med tilkendegivelsen indsende et simpelt budget over deres anvendelse af midlerne inden for formålet med puljen. De nærmere retningslinjer herfor vil fremgå af puljeopslaget på Styrelsen for Arbejdsmarked og Rekrutterings hjemmeside, www.star.dk. Stk. 5. Kommunerne og a-kasserne opnår tilsagn, når Styrelsen for Arbejdsmarked og Rekruttering har godkendt det fremsendte budget.",
      "valid_from": "2025-12-18",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Tilskud ydes i 2026 uden krav om medfinansiering. I 2027 og 2028 ydes tilskud med krav om 20 pct. medfinansiering, jf. dog § 4, stk. 3. Stk. 2. Ikke anvendte tilskudsmidler kan overføres til det følgende finansår inden for projektperioden 2026-2028. Medfinansieringskravet følger det år, hvor midlerne er afsat, og gælder alene midler, som er direkte afsat i 2027 og 2028. Overførte midler fra 2026 er derfor ikke omfattet af kravet om medfinansiering. Stk. 3. Kommuner og a-kasser har mulighed for at gå sammen om fælles opkvalificeringsforløb for enten hele eller dele af det tildelte beløb. Dog kan én kommune eller én a-kasse ikke modtage midler på vegne af andre kommuner og a-kasser. Stk. 4. Tilskud eller medfinansiering kan ikke anvendes til betaling af løn.",
      "valid_from": "2025-12-18",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Hvis en eller flere kommuner eller a-kasser ikke ønsker at modtage de fordelte midler, omfordeles de resterende midler mellem de kommuner og a-kasser, der har tilkendegivet ønske om at modtage midler. Stk. 2. Fordelingen sker efter samme objektive kriterier og fordelingsnøgle som angivet i § 2. Stk. 3. Midlerne, der tildeles ved omfordeling, sker uden krav om medfinansiering.",
      "valid_from": "2025-12-18",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Administration, bogføring, opgørelse, regnskab og revision af tilskud sker i overensstemmelse med reglerne i bekendtgørelse om administration af tilskud fra puljer under Styrelsen for Arbejdsmarked og Rekruttering.",
      "valid_from": "2025-12-18",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Bekendtgørelsen træder i kraft den 1. januar 2026.",
      "valid_from": "2025-12-18",
      "valid_to": null
    }
  ],
  "definitions": []
}
