{
  "id": "2024:1678",
  "type": "statute",
  "title": "Lov om ændring af lov om varmeforsyning og lov om planlægning (Gennemsigtighed i varmeforsyningsvirksomheder)",
  "short_name": "LOV Æ#LOKDOK02",
  "status": "in_force",
  "issued_date": "2024-12-30",
  "url": "https://www.retsinformation.dk/eli/lta/2024/1678/xml",
  "description": "Retsinformation source. DocumentId=DB001085; AccessionNumber=A20240167830; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "2k",
      "section": "2k",
      "content": "§ 2 k. Det øverste ledelsesorgan i en virksomhed omfattet af § 2 b, stk. 1, nr. 1, der drives i et selskab med helt eller delvis begrænset ansvar, og som er ejet af en eller flere kommuner i forening, skal bestå af mindst 2 uafhængige medlemmer. Stk. 2. Det øverste ledelsesorgan skal i indkaldelsen til generalforsamlingen og i ledelsesberetningen oplyse, hvilke kandidater og medlemmer der anses for uafhængige. Stk. 3. Klima-, energi- og forsyningsministeren kan fastsætte regler om medlemskab af det øverste ledelsesorgan."
    },
    {
      "provision_ref": "14c",
      "section": "14c",
      "content": "§ 14 c. Ejendommes tilslutningspligt til et kollektivt varmeforsyningsanlæg omfattet af § 2, stk. 1, nr. 2, som er bestemt af kommunalbestyrelsen, er uden virkning efter en periode på 4 måneder fra tidspunktet for en afgørelse efter § 22 b, stk. 7 eller 8. Straks efter udløbet af de 4 måneder giver kommunalbestyrelsen skriftlig meddelelse om retsvirkninger til ejerne af de ejendomme, hvor tilslutningspligten er uden virkning. Kommunalbestyrelsen foretager offentlig bekendtgørelse om retsvirkningerne efter 1. og 2. pkt. i det register, som ministeren for byer og landdistrikter har oprettet i medfør af § 54 b i lov om planlægning. Stk. 2. Klima-, energi- og forsyningsministeren kan fastsætte nærmere regler om, hvorledes tilslutningspligt, som er uden virkning, skal meddeles eller offentliggøres."
    },
    {
      "provision_ref": "21b",
      "section": "21b",
      "content": "§ 21 b. Aftaler, som en varmeforsyningsvirksomhed omfattet af § 20, stk. 1, indgår med koncern- og interesseforbundne selskaber, skal indgås på markedsmæssige vilkår. Stk. 2. Aftaler omfattet af stk. 1 skal foreligge i skriftlig form fra tidspunktet for aftalens indgåelse. Varmeforsyningsvirksomheden skal tilvejebringe og opbevare dokumentation for, hvordan priser og vilkår er fastsat, som skal forelægges Forsyningstilsynet efter anmodning. Stk. 3. Forsyningstilsynet kan fastsætte den markedsmæssige pris, når Forsyningstilsynet finder, at en aftale omfattet af stk. 1 ikke er indgået på markedsmæssige vilkår. Forsyningstilsynet lægger den fastsatte markedsmæssige pris til grund for afgørelser om, hvilket beløb varmeforsyningsvirksomheden kan indregne i priserne efter § 20, stk. 1. Stk. 4. Forsyningstilsynet kan påbyde en varmeforsyningsvirksomhed at afvikle beløb, der overstiger prisen fastsat efter stk. 3, ved indregning i tarifferne. Stk. 5. Forsyningstilsynet fører tilsyn med følgende: 1) Overholdelse af reglerne i stk. 1 og 2. 2) Efterkommelse af afgørelser efter stk. 3 og påbud efter stk. 4. Stk. 6. Klima-, energi- og forsyningsministeren kan fastsætte nærmere regler om følgende: 1) Vurdering af markedsmæssige vilkår og om fastsættelse af den markedsmæssige pris, herunder om metoder til prisfastsættelsen. 2) Definitionen af koncern- og interesseforbundne selskaber omfattet af stk. 1. 3) Dokumentationspligtens indhold og rækkevidde efter stk. 2. 4) Indsendelse og offentliggørelse af oplysninger."
    },
    {
      "provision_ref": "22b",
      "section": "22b",
      "content": "§ 22 b. Forsyningstilsynet beregner og udmelder årligt omkostninger til køb, installation og anvendelse, herunder drift og vedligeholdelse, af individuel varmeforsyning baseret på vedvarende energi. Forsyningstilsynet udmelder grundlaget for den beregnede omkostning. Energistyrelsen beregner og udmelder dog omkostninger efter 1. pkt. i 2025 for 2023-2025. Stk. 2. Forsyningstilsynet beregner og udmelder årligt en beregnet forbrugerpris for varmeforsyningsvirksomheder, der leverer opvarmet vand omfattet af § 20, stk. 1, til en slutkunde. Forsyningstilsynet beregner og udmelder desuden en beregnet forbrugerpris i 2026 for 2023 og 2024. Forsyningstilsynet udmelder grundlaget for den beregnede forbrugerpris efter 1. og 2. pkt. En varmeforsyningsvirksomhed giver uden ugrundet ophold Forsyningstilsynet meddelelse, hvis varmeforsyningsvirksomheden i forbindelse med Forsyningstilsynets udmelding efter 3. pkt. konstaterer, at Forsyningstilsynets beregning for den pågældende varmeforsyningsvirksomhed er foretaget på et fejlagtigt grundlag. Stk. 3. Forsyningstilsynet beregner årligt et gennemsnit over de forudgående 3 års omkostninger efter stk. 1 og de forudgående 3 års forbrugerpriser efter stk. 2. Stk. 4. Forsyningstilsynet offentliggør årligt en oversigt over de varmeforsyningsvirksomheder, der har en gennemsnitlig forbrugerpris, der overstiger den gennemsnitlige omkostning efter stk. 3. Stk. 5. Varmeforsyningsvirksomheder omfattet af oversigten efter stk. 4 skal orientere varmeforbrugerne om, at varmeforsyningsvirksomheden fremgår af oversigten. Stk. 6. Varmeforsyningsvirksomheder omfattet af oversigten efter stk. 4 skal udarbejde og offentliggøre en plan, som beskriver varmeforsyningsvirksomhedens forventede tiltag for nedbringelse af forbrugerprisen de næste 3 år. Planen forelægges Forsyningstilsynet med dokumentation for, at planen er offentliggjort. En varmeforsyningsvirksomhed vil ikke skulle udarbejde en ny plan før udløbet af den 3-årige periode, der er nævnt i 1. pkt. Stk. 7. Forsyningstilsynet træffer afgørelse over for varmeforsyningsvirksomheder omfattet af stk. 6, når den gennemsnitlige beregnede forbrugerpris overstiger den gennemsnitlige omkostning i en 3-årig periode. Forsyningstilsynet orienterer på afgørelsestidspunktet kommunalbestyrelsen i den eller de kommuner, som har pålagt tilslutningspligt til varmeforsyningsvirksomheden. Stk. 8. En varmeforsyningsvirksomhed kan anmode Forsyningstilsynet om at genoptage en sag efter stk. 7, inden 3 måneder efter at afgørelsen i sagen er truffet. Forsyningstilsynet kan kun genoptage sagen, hvis varmeforsyningsvirksomheden kan dokumentere, at beregningen af den beregnede forbrugerpris er foretaget på et fejlagtigt grundlag, som varmeforsyningsvirksomheden på grund af helt særlige omstændigheder ikke har kunnet konstatere ved Forsyningstilsynets årlige udmelding efter stk. 2, og at varmeforsyningsvirksomheden derfor ikke er omfattet af stk. 7. Forsyningstilsynet orienterer straks kommunalbestyrelsen i den eller de kommuner, som har pålagt tilslutningspligt til varmeforsyningsvirksomheden, om anmodningen om genoptagelse. Forsyningstilsynet orienterer straks kommunalbestyrelsen om Forsyningstilsynets afgørelse i genoptagelsessagen. Stk. 9. Klima-, energi- og forsyningsministeren kan fastsætte nærmere regler om forhold omfattet af stk. 1-8."
    }
  ],
  "provision_versions": [
    {
      "provision_ref": "2k",
      "section": "2k",
      "content": "§ 2 k. Det øverste ledelsesorgan i en virksomhed omfattet af § 2 b, stk. 1, nr. 1, der drives i et selskab med helt eller delvis begrænset ansvar, og som er ejet af en eller flere kommuner i forening, skal bestå af mindst 2 uafhængige medlemmer. Stk. 2. Det øverste ledelsesorgan skal i indkaldelsen til generalforsamlingen og i ledelsesberetningen oplyse, hvilke kandidater og medlemmer der anses for uafhængige. Stk. 3. Klima-, energi- og forsyningsministeren kan fastsætte regler om medlemskab af det øverste ledelsesorgan.",
      "valid_from": "2024-12-30",
      "valid_to": null
    },
    {
      "provision_ref": "14c",
      "section": "14c",
      "content": "§ 14 c. Ejendommes tilslutningspligt til et kollektivt varmeforsyningsanlæg omfattet af § 2, stk. 1, nr. 2, som er bestemt af kommunalbestyrelsen, er uden virkning efter en periode på 4 måneder fra tidspunktet for en afgørelse efter § 22 b, stk. 7 eller 8. Straks efter udløbet af de 4 måneder giver kommunalbestyrelsen skriftlig meddelelse om retsvirkninger til ejerne af de ejendomme, hvor tilslutningspligten er uden virkning. Kommunalbestyrelsen foretager offentlig bekendtgørelse om retsvirkningerne efter 1. og 2. pkt. i det register, som ministeren for byer og landdistrikter har oprettet i medfør af § 54 b i lov om planlægning. Stk. 2. Klima-, energi- og forsyningsministeren kan fastsætte nærmere regler om, hvorledes tilslutningspligt, som er uden virkning, skal meddeles eller offentliggøres.",
      "valid_from": "2024-12-30",
      "valid_to": null
    },
    {
      "provision_ref": "21b",
      "section": "21b",
      "content": "§ 21 b. Aftaler, som en varmeforsyningsvirksomhed omfattet af § 20, stk. 1, indgår med koncern- og interesseforbundne selskaber, skal indgås på markedsmæssige vilkår. Stk. 2. Aftaler omfattet af stk. 1 skal foreligge i skriftlig form fra tidspunktet for aftalens indgåelse. Varmeforsyningsvirksomheden skal tilvejebringe og opbevare dokumentation for, hvordan priser og vilkår er fastsat, som skal forelægges Forsyningstilsynet efter anmodning. Stk. 3. Forsyningstilsynet kan fastsætte den markedsmæssige pris, når Forsyningstilsynet finder, at en aftale omfattet af stk. 1 ikke er indgået på markedsmæssige vilkår. Forsyningstilsynet lægger den fastsatte markedsmæssige pris til grund for afgørelser om, hvilket beløb varmeforsyningsvirksomheden kan indregne i priserne efter § 20, stk. 1. Stk. 4. Forsyningstilsynet kan påbyde en varmeforsyningsvirksomhed at afvikle beløb, der overstiger prisen fastsat efter stk. 3, ved indregning i tarifferne. Stk. 5. Forsyningstilsynet fører tilsyn med følgende: 1) Overholdelse af reglerne i stk. 1 og 2. 2) Efterkommelse af afgørelser efter stk. 3 og påbud efter stk. 4. Stk. 6. Klima-, energi- og forsyningsministeren kan fastsætte nærmere regler om følgende: 1) Vurdering af markedsmæssige vilkår og om fastsættelse af den markedsmæssige pris, herunder om metoder til prisfastsættelsen. 2) Definitionen af koncern- og interesseforbundne selskaber omfattet af stk. 1. 3) Dokumentationspligtens indhold og rækkevidde efter stk. 2. 4) Indsendelse og offentliggørelse af oplysninger.",
      "valid_from": "2024-12-30",
      "valid_to": null
    },
    {
      "provision_ref": "22b",
      "section": "22b",
      "content": "§ 22 b. Forsyningstilsynet beregner og udmelder årligt omkostninger til køb, installation og anvendelse, herunder drift og vedligeholdelse, af individuel varmeforsyning baseret på vedvarende energi. Forsyningstilsynet udmelder grundlaget for den beregnede omkostning. Energistyrelsen beregner og udmelder dog omkostninger efter 1. pkt. i 2025 for 2023-2025. Stk. 2. Forsyningstilsynet beregner og udmelder årligt en beregnet forbrugerpris for varmeforsyningsvirksomheder, der leverer opvarmet vand omfattet af § 20, stk. 1, til en slutkunde. Forsyningstilsynet beregner og udmelder desuden en beregnet forbrugerpris i 2026 for 2023 og 2024. Forsyningstilsynet udmelder grundlaget for den beregnede forbrugerpris efter 1. og 2. pkt. En varmeforsyningsvirksomhed giver uden ugrundet ophold Forsyningstilsynet meddelelse, hvis varmeforsyningsvirksomheden i forbindelse med Forsyningstilsynets udmelding efter 3. pkt. konstaterer, at Forsyningstilsynets beregning for den pågældende varmeforsyningsvirksomhed er foretaget på et fejlagtigt grundlag. Stk. 3. Forsyningstilsynet beregner årligt et gennemsnit over de forudgående 3 års omkostninger efter stk. 1 og de forudgående 3 års forbrugerpriser efter stk. 2. Stk. 4. Forsyningstilsynet offentliggør årligt en oversigt over de varmeforsyningsvirksomheder, der har en gennemsnitlig forbrugerpris, der overstiger den gennemsnitlige omkostning efter stk. 3. Stk. 5. Varmeforsyningsvirksomheder omfattet af oversigten efter stk. 4 skal orientere varmeforbrugerne om, at varmeforsyningsvirksomheden fremgår af oversigten. Stk. 6. Varmeforsyningsvirksomheder omfattet af oversigten efter stk. 4 skal udarbejde og offentliggøre en plan, som beskriver varmeforsyningsvirksomhedens forventede tiltag for nedbringelse af forbrugerprisen de næste 3 år. Planen forelægges Forsyningstilsynet med dokumentation for, at planen er offentliggjort. En varmeforsyningsvirksomhed vil ikke skulle udarbejde en ny plan før udløbet af den 3-årige periode, der er nævnt i 1. pkt. Stk. 7. Forsyningstilsynet træffer afgørelse over for varmeforsyningsvirksomheder omfattet af stk. 6, når den gennemsnitlige beregnede forbrugerpris overstiger den gennemsnitlige omkostning i en 3-årig periode. Forsyningstilsynet orienterer på afgørelsestidspunktet kommunalbestyrelsen i den eller de kommuner, som har pålagt tilslutningspligt til varmeforsyningsvirksomheden. Stk. 8. En varmeforsyningsvirksomhed kan anmode Forsyningstilsynet om at genoptage en sag efter stk. 7, inden 3 måneder efter at afgørelsen i sagen er truffet. Forsyningstilsynet kan kun genoptage sagen, hvis varmeforsyningsvirksomheden kan dokumentere, at beregningen af den beregnede forbrugerpris er foretaget på et fejlagtigt grundlag, som varmeforsyningsvirksomheden på grund af helt særlige omstændigheder ikke har kunnet konstatere ved Forsyningstilsynets årlige udmelding efter stk. 2, og at varmeforsyningsvirksomheden derfor ikke er omfattet af stk. 7. Forsyningstilsynet orienterer straks kommunalbestyrelsen i den eller de kommuner, som har pålagt tilslutningspligt til varmeforsyningsvirksomheden, om anmodningen om genoptagelse. Forsyningstilsynet orienterer straks kommunalbestyrelsen om Forsyningstilsynets afgørelse i genoptagelsessagen. Stk. 9. Klima-, energi- og forsyningsministeren kan fastsætte nærmere regler om forhold omfattet af stk. 1-8.",
      "valid_from": "2024-12-30",
      "valid_to": null
    }
  ],
  "definitions": []
}
