{
  "id": "2023:437",
  "type": "statute",
  "title": "Bekendtgørelse om tilladelseskriterier, vilkår og ansøgningsproces for etablering af direkte linjer på land- og søterritoriet",
  "short_name": "BEK H#LOKDOK04",
  "status": "in_force",
  "issued_date": "2023-04-27",
  "url": "https://www.retsinformation.dk/eli/lta/2023/437/xml",
  "description": "Retsinformation source. DocumentId=DB000678; AccessionNumber=B20230043705; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på etableringen af direkte linjer på land- og søterritoriet og i den eksklusive økonomiske zone, uanset om det samlede anlæg er tilsluttet det kollektive elforsyningsnet eller ej."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved følgende: 1) Anlægsejerrepræsentant: Den fælles juridiske og tekniske/driftsmæssige ansvarlige part, som repræsenterer alle produktions- og forbrugsanlæg inkl. tilhørende forbindelser og koblingspunkter, som er forbundet med direkte linjer bag det fælles nettilslutningspunkt, og som er modpart over for net- eller transmissionsvirksomheden. 2) Direkte linje: Elektricitetsforbindelse, der ikke etableres, vedligeholdes eller ejes af net- eller transmissionsvirksomhed, og som er beregnet til direkte levering af elektricitet fra en virksomheds elproduktionsanlæg til virksomhedens egne faciliteter eller dattervirksomheder eller bestemte kunder, og som helt eller delvis erstatter benyttelsen af det kollektive elforsyningsnet. 3) Forbrugsanlæg: Et anlæg, der forbruger elektrisk energi, som defineret i forordning 2016/1388 artikel 2. 4) Forbrugssted: Det punkt, hvorfra der aftages elektricitet til ét samlet matrikelnummer eller til sammenhængende bygninger fordelt på flere matrikelnumre med kun én forbruger af elektricitet. 5) Nettilslutningsaftale: Aftale om nettilslutning af anlæg eller et samlet anlæg indgået mellem en net- eller transmissionsvirksomhed og en anlægsejer eller anlægsejerrepræsentant. 6) Produktionsanlæg: Et synkront produktionsanlæg eller et elproducerende anlæg, som defineret i forordning 2016/631 artikel 2. 7) Samlet anlæg: Et eller flere produktionsanlæg der er sammenkoblet med direkte linjer til et eller flere forbrugsanlæg. 8) Nettilslutningspunktet: Det punkt, hvor et eller flere produktions- eller forbrugsanlæg tilsluttes det kollektive elforsyningsnet."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Tilladelse efter reglerne i denne bekendtgørelse fritager ikke ansøgeren fra at opnå tilladelser, som måtte være nødvendige efter anden lovgivning."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Energilageranlæg som kan individuelt tilsluttes det kollektive elforsyningsnet anses for at være et forbrugsanlæg i forhold til reglerne i denne bekendtgørelse."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Samlede anlæg, som er tilsluttet det kollektive elforsyningsnet, skal udpege en anlægsejerrepræsentant. Stk. 2. Anlægsejerrepræsentanten skal indgå en aftale med net- eller transmissionsvirksomheden om alle fælles forhold for det samlede anlæg i forhold til nettilslutning. Stk. 3. Anlægsejerrepræsentanten er økonomisk ansvarlig for de ubalancer, som det samlede anlæg skaber i elektricitetssystemet, og skal derfor være balanceansvarlig part eller delegere dette balanceansvar til en balanceansvarlig i overensstemmelse med artikel 5 i forordning (EU) 2019/943."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. En direkte linje kan kun ejes af ejeren eller ejerne af produktionsanlægget, ejeren eller ejerne af forbrugsanlægget eller af en forening af ejere af produktions- og forbrugsanlæg. En direkte linje kan ikke ejes af tredjemand."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Hvis det samlede anlæg tilsluttes det kollektive elforsyningsnet, skal dette gøres i ét fælles nettilslutningspunkt for hele det samlede anlæg til det kollektive elforsyningsnet, jf. stk. 2. Det fælles nettilslutningspunkt kan afvige fra nettilslutningspunkter til allerede eksisterende anlæg. Stk. 2. Nettilslutningsbekendtgørelsens kapitel 2 finder anvendelse ved nettilslutning af det samlede anlæg til det kollektive elforsyningsnet. Stk. 3. Hvis et af anlæggene, der indgår i et samlet anlæg, allerede er tilsluttet det kollektive elforsyningsnet, vurderer den relevante net- eller transmissionsvirksomhed om denne tilslutning bør anvendes for hele det samlede anlæg. Hvis det vurderes, at tilslutningen ikke bør anvendes, nettilsluttes det samlede anlæg efter stk. 2. Stk. 4. Ved nettilslutning af det samlede anlæg efter nettilslutningsbekendtgørelsens kapitel 2 jf. stk. 2, indgår der i opgørelsen af de samlede omkostninger følgende: omkostninger til etablering, nettab, drift og vedligehold for alle involverede net- og transmissionsvirksomheder og omkostninger til etablering for anlægsejer. Stk. 5. Et samlet anlæg kan kun tilsluttes det kollektive elforsyningsnet, såfremt det samlede anlæg er etableret i overensstemmelse med lov om elforsyning samt regler udstedt med hjemmel heri. Stk. 6. Stk. 1-4 finder ikke anvendelse for et samlet anlæg, hvori der indgår havvindmøller, som er etableret ved udbud jf. § 23, stk. 1, jf. § 22, stk. 3, nr. 1 og 2, i lov om fremme af vedvarende energi."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Tilladelse kan kun meddeles, hvis forudsætningerne i §§ 9-12 er opfyldt."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Tilladelse til etablering af direkte linjer gives kun, hvis alle anlæg, der forbindes med direkte linjer, vil skulle tilsluttes på 10 kV spændingsniveau eller derover ved individuel tilslutning til det kollektive elforsyningsnet. Stk. 2. De relevante net- eller transmissionsvirksomheder fastsætter spændingsniveauet for tilslutningen til det kollektive elforsyningsnet og anviser det fælles nettilslutningspunkt for det samlede anlæg, hvis dette skal tilsluttes det kollektive elforsyningsnet."
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Et eller flere produktionsanlæg og flere end ét forbrugsanlæg kan kun sammenkobles med en direkte linje, jf. dog stk. 2, hvis sammenkoblingerne efter Energistyrelsens vurdering ikke har karakter af kollektivt elforsyningsnet. Stk. 2. Et forbrugsanlæg og flere end ét produktionsanlæg kan kun sammenkobles med en direkte linje, jf. dog stk. 1, hvis sammenkoblingerne efter Energistyrelsens vurdering ikke har karakter af kollektivt elforsyningsnet. Stk. 3. Følgende hensyn indgår i vurderingen efter stk. 1 og 2: 1) Ejerskab. 2) Forgreningspunkter. 3) Antallet af anlæg. 4) Relativ forskel mellem antallet af produktions- og forbrugsanlæg. 5) Størrelsesforhold mellem produktions- og forbrugsanlæg."
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Tilladelse til etablering af en direkte linje gives kun, hvis mindst ét af de sammenkoblede anlæg er nye. Et produktionsanlæg anses for at være nyt, når dette ikke tidligere har haft en nettilslutningsaftale eller været nettilsluttet til det kollektive elforsyningsnet. Et forbrugsanlæg anses for at være nyt, når forbrugsstedet som forbrugsanlægget er placeret på ikke har en nettilslutningsaftale til det kollektive elforsyningsnet, eller når forbrugsanlægget ikke tidligere har aftaget elektricitet fra det kollektive elforsyningsnet gennem forbrugsstedet. Stk. 2. Anlæg og forbrugssteder, som tidligere har været omfattet af en nettilslutningsaftale til det kollektive elforsyningsnet, og som gentilsluttes det kollektive elforsyningsnet, anses ikke for at være nyt. Stk. 3. Allerede tilsluttede anlæg og forbrugssteder, som der reinvesteres i (repowering), anses ikke for at være nye."
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Tilladelse til etablering af en direkte linje gives kun, hvis summen af længden på den direkte linje og det net, som anlægsejer skal etablere for at nettilslutte det samlede anlæg til det kollektive elforsyningsnet, ikke er længere end summen af længden på det net, anlægsejer vil skulle etablere, hvis anlæggene skulle individuelt nettilsluttes til det kollektive elforsyningsnet, uden at der blev etableret en direkte linje. Stk. 2. Hvis alle produktionsanlæg og forbrugsanlæg, der indgår i det samlede anlæg, anvises til samme nettilslutningspunkt ved individuel tilslutning til det kollektive elforsyningsnet af net- eller transmissionsvirksomheden, anses stk. 1 for opfyldt. Stk. 3. Ved offentlige havvindsudbud, jf. VE-loven kapitel 3, kan Energistyrelsen oplyse, inden for hvilke geografiske områder i tilknytning til havvindsudbuddet kravene i stk. 1-2 vil være opfyldte, og hvor det i henhold til afstandskriteriet vil være muligt at etablere en direkte linje mellem ét produktionsanlæg på havet (havvindmøllepark) og ét forbrugsanlæg. Stk. 4. Længden på det net, der anvendes til at vurdere overholdelse af afstandskriteriet jf. stk. 1, måles i fugleflugtslinje. For produktionsanlæg måles der fra det enkelte anlægs beregnede kapacitetsvægtede geografiske midtpunkt og hen til nettilslutningspunktet. For forbrugsanlæg måles der fra det enkelte forbrugssted, som forbrugsanlægget er placeret på og hen til nettilslutningspunktet. For det samlede anlæg måles der fra enten produktionsanlægget, forbrugsstedet eller et forgreningspunkt på den direkte linje, som anlægsejerrepræsentanten anviser. Stk. 5. Den relevante net- eller transmissionsvirksomhed skal oplyse ansøger om, hvilke nettilslutningspunkter der vil skulle anvendes for anlæggene, hvis anlæggene vil skulle individuel nettilsluttes til det kollektive elforsyningsnet uden en direkte linje efter stk. 1-2. Stk. 6. Den relevante net- eller transmissionsvirksomhed skal oplyse ansøger om, hvilket nettilslutningspunkt, der skal anvendes til det kollektive elforsyningsnet for det samlede anlæg med en direkte linje, jf. stk. 1-2. Stk. 7. Net- eller transmissionsvirksomhederne anviser først det faktiske nettilslutningspunkt til det kollektive elforsyningsnet for det samlede anlæg, hvis ansøger har fået meddelt tilladelse til etablering af direkte linjer af Energistyrelsen, og ansøger ønsker at indgå en nettilslutningsaftale. Hvis det ikke er muligt at anvende nettilslutningspunktet efter stk. 6, ved den faktiske nettilslutning af det samlede anlæg, medfører dette ikke ændringer i forudsætningerne eller på gyldigheden af tilladelsen til etablering af direkte linjer, jf. dog § 14. Stk. 8. Ved anvisning af hvor anlæggene ville skulle individuelt tilsluttes det kollektive elforsyningsnet efter stk. 1 og 2, finder de almindelige tilslutningsregler for de respektive produktions- og forbrugsanlæg anvendelse. Ved anvisning af hvor det samlede anlæg vil skulle tilsluttes det kollektive elforsyningsnet efter stk. 1 og 2, finder § 7 anvendelse."
    },
    {
      "provision_ref": "2:13",
      "chapter": "2",
      "section": "13",
      "content": "§ 13. Energistyrelsen kan dispensere fra § 12, hvis der foreligger nettekniske, systemmæssige og/eller samplaceringsmæssige hensyn. Stk. 2. Ansøgning om dispensation efter stk. 1 skal endvidere indeholde et bilag med en vejledende udtalelse fra den relevante net- eller transmissionsvirksomhed. Udtalelsen indgår i Energistyrelsens vurdering efter stk. 1. Udtalelsen skal indeholde oplysninger om: 1) Tilslutning af det samlede anlæg til det kollektive elforsyningsnet i et nettilslutningspunkt, som medfører, at afstandskriteriet i § 12 ikke overholdes, vil medføre a) en aflastende effekt, b) en belastende effekt eller c) en neutral effekt på elsystemet under normale driftsmønstre sammenlignet med, hvis anlæggene blev individuelt tilsluttet det kollektive elforsyningsnet. 2) Den relevante net- eller transmissionsvirksomheds eventuelle øvrige bemærkninger til ansøgningen."
    },
    {
      "provision_ref": "2:14",
      "chapter": "2",
      "section": "14",
      "content": "§ 14. Hvis der foretages ændringer af produktionsanlægget, forbrugsanlægget eller det samlede anlæg, som har etableret en direkte linje, der påvirker forudsætningerne for tilladelsen til etablering af en direkte linje, jf. § 8, herunder ændringer i antal af sammenkoblede anlæg, udvidelse af anlæg, kapacitetsudvidelse, placering af anlæg mv. skal tilladelsesindehaver oplyse dette til Energistyrelsen. Energistyrelsen træffer afgørelse om, hvorvidt ændringerne giver anledning til, at der skal ansøges på ny for tilladelse til etablering af direkte linjer."
    },
    {
      "provision_ref": "3:15",
      "chapter": "3",
      "section": "15",
      "content": "§ 15. Ansøger skal være en privatretlig juridisk person, der er registreret i Det Centrale Virksomhedsregister (CVR)."
    },
    {
      "provision_ref": "3:16",
      "chapter": "3",
      "section": "16",
      "content": "§ 16. Ansøger skal forud for indsendelse af ansøgning til Energistyrelsen henvende sig til den relevante net- eller transmissionsvirksomhed, herunder for at få meddelt oplysninger efter § 12, stk. 5 og 6. Hvis den direkte linjer skal etableres på tværs af et eller flere netområder, skal ansøger henvende sig til alle netvirksomheder i disse netområder. Stk. 2. Ansøger skal oplyse net- eller transmissionsvirksomheden om anlæggenes placering, type, antal, kapacitet og om ét af anlæggene er tilsluttet det kollektive elforsyningsnet. Stk. 3. Netvirksomhederne kan få dækket omkostningerne for den indledende dialog efter indtægtsrammebekendtgørelsen."
    },
    {
      "provision_ref": "3:17",
      "chapter": "3",
      "section": "17",
      "content": "§ 17. Al skriftlig kommunikation med myndigheder i medfør af denne bekendtgørelse skal ske digitalt. Stk. 2. Energistyrelsen kan behandle en ansøgning, der ikke er indsendt digitalt, hvis der foreligger særlige forhold, der gør, at ansøger ikke må forventes at kunne indsende ansøgningen digitalt. Stk. 3. Energistyrelsen beskriver i sin vejledning den automatiske og den individuelle sagsbehandlingsprocedure."
    },
    {
      "provision_ref": "3:18",
      "chapter": "3",
      "section": "18",
      "content": "§ 18. Energistyrelsen træffer afgørelse om meddelelse om tilladelse til etablering af direkte linjer efter elforsyningslovens § 23, stk. 1, jf. dog § 8. Stk. 2. I en tilladelse til etablering af direkte linjer, kan Energistyrelsen stille følgende vilkår: 1) At krav stillet af Energinet eller netvirksomheden som forudsætning for nettilslutning overholdes. 2) At projektet er i overensstemmelse med anden lovgivning. 3) At ejeren forpligter sig til at overholde relevante gældende og kommende regler i lovgivningen, herunder administrativt fastsatte regler samt regler fastsat af Europa-Kommissionen. Stk. 3. Tilladelse efter stk. 1, kan ikke overdrages til anden juridisk person."
    },
    {
      "provision_ref": "3:19",
      "chapter": "3",
      "section": "19",
      "content": "§ 19. Tilladelse til etablering af direkte linjer, efter § 18, stk. 1, bortfalder, hvis tilladelsesindehaver ikke har etableret den direkte linje inden for 10 år fra tilladelsens meddelelse. Stk. 2. Hvis tilladelsesindehaver ikke har etableret den direkte linje, og tages under konkursbehandling efter reglerne i konkursloven, bortfalder tilladelse til etablering af direkte linjer, efter § 18, stk. 1, når konkursbehandlingen afsluttes."
    },
    {
      "provision_ref": "4:20",
      "chapter": "4",
      "section": "20",
      "content": "§ 20. Energistyrelsen fører tilsyn med meddelte tilladelser til etablering af direkte linjer. Stk. 2. Energistyrelsen kan indhente de oplysninger, som er nødvendige for varetagelsen af tilsyn efter, stk. 1 hos tilladelseshaver, efter elforsyningslovens § 84, stk. 1. Stk. 3. Energistyrelsen kan påbyde, at forhold, der strider mod loven eller mod Europa-Parlamentets og Rådets forordning om det indre marked for elektricitet, eller mod regler udstedt i medfør af loven eller forordningen eller afgørelser truffet i henhold til nævnte regler, bringes i orden straks eller inden en nærmere angivet frist, efter elforsyningslovens § 85 d, stk. 1."
    },
    {
      "provision_ref": "5:21",
      "chapter": "5",
      "section": "21",
      "content": "§ 21. Energistyrelsens afgørelse om meddelelse om tilladelse til etablering af direkte linjer kan påklages til Energiklagenævnet efter elforsyningsloven § 89."
    },
    {
      "provision_ref": "5:22",
      "chapter": "5",
      "section": "22",
      "content": "§ 22. De kollektive elforsyningsvirksomheders efterlevelse af deres oplysningspligt efter § 12, stk. 5 og 6 kan påklages til Forsyningstilsynet efter elforsyningslovens § 84, stk. 10."
    },
    {
      "provision_ref": "5:23",
      "chapter": "5",
      "section": "23",
      "content": "§ 23. Medmindre højere straf er forskyldt efter anden lovgivning, straffes med bøde i henhold til elforsyningslovens § 87, stk. 1, til den der 1) etablerer direkte linjer uden tilladelse efter § 18, stk. 1, 2) tilsidesætter vilkår for en tilladelse efter § 18, stk. 2, 3) undlader at efterkomme påbud eller forbud efter elforsyningsloven, herunder påbud om at berigtige et ulovligt forhold, 4) undlader at afgive oplysninger som omhandlet i kapitel 12 i elforsyningsloven, eller 5) meddeler urigtige eller vildledende oplysninger eller efter anmodning undlader at afgive oplysninger. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "5:24",
      "chapter": "5",
      "section": "24",
      "content": "§ 24. Bekendtgørelsen træder i kraft den 1. maj 2023."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på etableringen af direkte linjer på land- og søterritoriet og i den eksklusive økonomiske zone, uanset om det samlede anlæg er tilsluttet det kollektive elforsyningsnet eller ej.",
      "valid_from": "2023-04-27",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved følgende: 1) Anlægsejerrepræsentant: Den fælles juridiske og tekniske/driftsmæssige ansvarlige part, som repræsenterer alle produktions- og forbrugsanlæg inkl. tilhørende forbindelser og koblingspunkter, som er forbundet med direkte linjer bag det fælles nettilslutningspunkt, og som er modpart over for net- eller transmissionsvirksomheden. 2) Direkte linje: Elektricitetsforbindelse, der ikke etableres, vedligeholdes eller ejes af net- eller transmissionsvirksomhed, og som er beregnet til direkte levering af elektricitet fra en virksomheds elproduktionsanlæg til virksomhedens egne faciliteter eller dattervirksomheder eller bestemte kunder, og som helt eller delvis erstatter benyttelsen af det kollektive elforsyningsnet. 3) Forbrugsanlæg: Et anlæg, der forbruger elektrisk energi, som defineret i forordning 2016/1388 artikel 2. 4) Forbrugssted: Det punkt, hvorfra der aftages elektricitet til ét samlet matrikelnummer eller til sammenhængende bygninger fordelt på flere matrikelnumre med kun én forbruger af elektricitet. 5) Nettilslutningsaftale: Aftale om nettilslutning af anlæg eller et samlet anlæg indgået mellem en net- eller transmissionsvirksomhed og en anlægsejer eller anlægsejerrepræsentant. 6) Produktionsanlæg: Et synkront produktionsanlæg eller et elproducerende anlæg, som defineret i forordning 2016/631 artikel 2. 7) Samlet anlæg: Et eller flere produktionsanlæg der er sammenkoblet med direkte linjer til et eller flere forbrugsanlæg. 8) Nettilslutningspunktet: Det punkt, hvor et eller flere produktions- eller forbrugsanlæg tilsluttes det kollektive elforsyningsnet.",
      "valid_from": "2023-04-27",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Tilladelse efter reglerne i denne bekendtgørelse fritager ikke ansøgeren fra at opnå tilladelser, som måtte være nødvendige efter anden lovgivning.",
      "valid_from": "2023-04-27",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Energilageranlæg som kan individuelt tilsluttes det kollektive elforsyningsnet anses for at være et forbrugsanlæg i forhold til reglerne i denne bekendtgørelse.",
      "valid_from": "2023-04-27",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Samlede anlæg, som er tilsluttet det kollektive elforsyningsnet, skal udpege en anlægsejerrepræsentant. Stk. 2. Anlægsejerrepræsentanten skal indgå en aftale med net- eller transmissionsvirksomheden om alle fælles forhold for det samlede anlæg i forhold til nettilslutning. Stk. 3. Anlægsejerrepræsentanten er økonomisk ansvarlig for de ubalancer, som det samlede anlæg skaber i elektricitetssystemet, og skal derfor være balanceansvarlig part eller delegere dette balanceansvar til en balanceansvarlig i overensstemmelse med artikel 5 i forordning (EU) 2019/943.",
      "valid_from": "2023-04-27",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. En direkte linje kan kun ejes af ejeren eller ejerne af produktionsanlægget, ejeren eller ejerne af forbrugsanlægget eller af en forening af ejere af produktions- og forbrugsanlæg. En direkte linje kan ikke ejes af tredjemand.",
      "valid_from": "2023-04-27",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Hvis det samlede anlæg tilsluttes det kollektive elforsyningsnet, skal dette gøres i ét fælles nettilslutningspunkt for hele det samlede anlæg til det kollektive elforsyningsnet, jf. stk. 2. Det fælles nettilslutningspunkt kan afvige fra nettilslutningspunkter til allerede eksisterende anlæg. Stk. 2. Nettilslutningsbekendtgørelsens kapitel 2 finder anvendelse ved nettilslutning af det samlede anlæg til det kollektive elforsyningsnet. Stk. 3. Hvis et af anlæggene, der indgår i et samlet anlæg, allerede er tilsluttet det kollektive elforsyningsnet, vurderer den relevante net- eller transmissionsvirksomhed om denne tilslutning bør anvendes for hele det samlede anlæg. Hvis det vurderes, at tilslutningen ikke bør anvendes, nettilsluttes det samlede anlæg efter stk. 2. Stk. 4. Ved nettilslutning af det samlede anlæg efter nettilslutningsbekendtgørelsens kapitel 2 jf. stk. 2, indgår der i opgørelsen af de samlede omkostninger følgende: omkostninger til etablering, nettab, drift og vedligehold for alle involverede net- og transmissionsvirksomheder og omkostninger til etablering for anlægsejer. Stk. 5. Et samlet anlæg kan kun tilsluttes det kollektive elforsyningsnet, såfremt det samlede anlæg er etableret i overensstemmelse med lov om elforsyning samt regler udstedt med hjemmel heri. Stk. 6. Stk. 1-4 finder ikke anvendelse for et samlet anlæg, hvori der indgår havvindmøller, som er etableret ved udbud jf. § 23, stk. 1, jf. § 22, stk. 3, nr. 1 og 2, i lov om fremme af vedvarende energi.",
      "valid_from": "2023-04-27",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Tilladelse kan kun meddeles, hvis forudsætningerne i §§ 9-12 er opfyldt.",
      "valid_from": "2023-04-27",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Tilladelse til etablering af direkte linjer gives kun, hvis alle anlæg, der forbindes med direkte linjer, vil skulle tilsluttes på 10 kV spændingsniveau eller derover ved individuel tilslutning til det kollektive elforsyningsnet. Stk. 2. De relevante net- eller transmissionsvirksomheder fastsætter spændingsniveauet for tilslutningen til det kollektive elforsyningsnet og anviser det fælles nettilslutningspunkt for det samlede anlæg, hvis dette skal tilsluttes det kollektive elforsyningsnet.",
      "valid_from": "2023-04-27",
      "valid_to": null
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Et eller flere produktionsanlæg og flere end ét forbrugsanlæg kan kun sammenkobles med en direkte linje, jf. dog stk. 2, hvis sammenkoblingerne efter Energistyrelsens vurdering ikke har karakter af kollektivt elforsyningsnet. Stk. 2. Et forbrugsanlæg og flere end ét produktionsanlæg kan kun sammenkobles med en direkte linje, jf. dog stk. 1, hvis sammenkoblingerne efter Energistyrelsens vurdering ikke har karakter af kollektivt elforsyningsnet. Stk. 3. Følgende hensyn indgår i vurderingen efter stk. 1 og 2: 1) Ejerskab. 2) Forgreningspunkter. 3) Antallet af anlæg. 4) Relativ forskel mellem antallet af produktions- og forbrugsanlæg. 5) Størrelsesforhold mellem produktions- og forbrugsanlæg.",
      "valid_from": "2023-04-27",
      "valid_to": null
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Tilladelse til etablering af en direkte linje gives kun, hvis mindst ét af de sammenkoblede anlæg er nye. Et produktionsanlæg anses for at være nyt, når dette ikke tidligere har haft en nettilslutningsaftale eller været nettilsluttet til det kollektive elforsyningsnet. Et forbrugsanlæg anses for at være nyt, når forbrugsstedet som forbrugsanlægget er placeret på ikke har en nettilslutningsaftale til det kollektive elforsyningsnet, eller når forbrugsanlægget ikke tidligere har aftaget elektricitet fra det kollektive elforsyningsnet gennem forbrugsstedet. Stk. 2. Anlæg og forbrugssteder, som tidligere har været omfattet af en nettilslutningsaftale til det kollektive elforsyningsnet, og som gentilsluttes det kollektive elforsyningsnet, anses ikke for at være nyt. Stk. 3. Allerede tilsluttede anlæg og forbrugssteder, som der reinvesteres i (repowering), anses ikke for at være nye.",
      "valid_from": "2023-04-27",
      "valid_to": null
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Tilladelse til etablering af en direkte linje gives kun, hvis summen af længden på den direkte linje og det net, som anlægsejer skal etablere for at nettilslutte det samlede anlæg til det kollektive elforsyningsnet, ikke er længere end summen af længden på det net, anlægsejer vil skulle etablere, hvis anlæggene skulle individuelt nettilsluttes til det kollektive elforsyningsnet, uden at der blev etableret en direkte linje. Stk. 2. Hvis alle produktionsanlæg og forbrugsanlæg, der indgår i det samlede anlæg, anvises til samme nettilslutningspunkt ved individuel tilslutning til det kollektive elforsyningsnet af net- eller transmissionsvirksomheden, anses stk. 1 for opfyldt. Stk. 3. Ved offentlige havvindsudbud, jf. VE-loven kapitel 3, kan Energistyrelsen oplyse, inden for hvilke geografiske områder i tilknytning til havvindsudbuddet kravene i stk. 1-2 vil være opfyldte, og hvor det i henhold til afstandskriteriet vil være muligt at etablere en direkte linje mellem ét produktionsanlæg på havet (havvindmøllepark) og ét forbrugsanlæg. Stk. 4. Længden på det net, der anvendes til at vurdere overholdelse af afstandskriteriet jf. stk. 1, måles i fugleflugtslinje. For produktionsanlæg måles der fra det enkelte anlægs beregnede kapacitetsvægtede geografiske midtpunkt og hen til nettilslutningspunktet. For forbrugsanlæg måles der fra det enkelte forbrugssted, som forbrugsanlægget er placeret på og hen til nettilslutningspunktet. For det samlede anlæg måles der fra enten produktionsanlægget, forbrugsstedet eller et forgreningspunkt på den direkte linje, som anlægsejerrepræsentanten anviser. Stk. 5. Den relevante net- eller transmissionsvirksomhed skal oplyse ansøger om, hvilke nettilslutningspunkter der vil skulle anvendes for anlæggene, hvis anlæggene vil skulle individuel nettilsluttes til det kollektive elforsyningsnet uden en direkte linje efter stk. 1-2. Stk. 6. Den relevante net- eller transmissionsvirksomhed skal oplyse ansøger om, hvilket nettilslutningspunkt, der skal anvendes til det kollektive elforsyningsnet for det samlede anlæg med en direkte linje, jf. stk. 1-2. Stk. 7. Net- eller transmissionsvirksomhederne anviser først det faktiske nettilslutningspunkt til det kollektive elforsyningsnet for det samlede anlæg, hvis ansøger har fået meddelt tilladelse til etablering af direkte linjer af Energistyrelsen, og ansøger ønsker at indgå en nettilslutningsaftale. Hvis det ikke er muligt at anvende nettilslutningspunktet efter stk. 6, ved den faktiske nettilslutning af det samlede anlæg, medfører dette ikke ændringer i forudsætningerne eller på gyldigheden af tilladelsen til etablering af direkte linjer, jf. dog § 14. Stk. 8. Ved anvisning af hvor anlæggene ville skulle individuelt tilsluttes det kollektive elforsyningsnet efter stk. 1 og 2, finder de almindelige tilslutningsregler for de respektive produktions- og forbrugsanlæg anvendelse. Ved anvisning af hvor det samlede anlæg vil skulle tilsluttes det kollektive elforsyningsnet efter stk. 1 og 2, finder § 7 anvendelse.",
      "valid_from": "2023-04-27",
      "valid_to": null
    },
    {
      "provision_ref": "2:13",
      "chapter": "2",
      "section": "13",
      "content": "§ 13. Energistyrelsen kan dispensere fra § 12, hvis der foreligger nettekniske, systemmæssige og/eller samplaceringsmæssige hensyn. Stk. 2. Ansøgning om dispensation efter stk. 1 skal endvidere indeholde et bilag med en vejledende udtalelse fra den relevante net- eller transmissionsvirksomhed. Udtalelsen indgår i Energistyrelsens vurdering efter stk. 1. Udtalelsen skal indeholde oplysninger om: 1) Tilslutning af det samlede anlæg til det kollektive elforsyningsnet i et nettilslutningspunkt, som medfører, at afstandskriteriet i § 12 ikke overholdes, vil medføre a) en aflastende effekt, b) en belastende effekt eller c) en neutral effekt på elsystemet under normale driftsmønstre sammenlignet med, hvis anlæggene blev individuelt tilsluttet det kollektive elforsyningsnet. 2) Den relevante net- eller transmissionsvirksomheds eventuelle øvrige bemærkninger til ansøgningen.",
      "valid_from": "2023-04-27",
      "valid_to": null
    },
    {
      "provision_ref": "2:14",
      "chapter": "2",
      "section": "14",
      "content": "§ 14. Hvis der foretages ændringer af produktionsanlægget, forbrugsanlægget eller det samlede anlæg, som har etableret en direkte linje, der påvirker forudsætningerne for tilladelsen til etablering af en direkte linje, jf. § 8, herunder ændringer i antal af sammenkoblede anlæg, udvidelse af anlæg, kapacitetsudvidelse, placering af anlæg mv. skal tilladelsesindehaver oplyse dette til Energistyrelsen. Energistyrelsen træffer afgørelse om, hvorvidt ændringerne giver anledning til, at der skal ansøges på ny for tilladelse til etablering af direkte linjer.",
      "valid_from": "2023-04-27",
      "valid_to": null
    },
    {
      "provision_ref": "3:15",
      "chapter": "3",
      "section": "15",
      "content": "§ 15. Ansøger skal være en privatretlig juridisk person, der er registreret i Det Centrale Virksomhedsregister (CVR).",
      "valid_from": "2023-04-27",
      "valid_to": null
    },
    {
      "provision_ref": "3:16",
      "chapter": "3",
      "section": "16",
      "content": "§ 16. Ansøger skal forud for indsendelse af ansøgning til Energistyrelsen henvende sig til den relevante net- eller transmissionsvirksomhed, herunder for at få meddelt oplysninger efter § 12, stk. 5 og 6. Hvis den direkte linjer skal etableres på tværs af et eller flere netområder, skal ansøger henvende sig til alle netvirksomheder i disse netområder. Stk. 2. Ansøger skal oplyse net- eller transmissionsvirksomheden om anlæggenes placering, type, antal, kapacitet og om ét af anlæggene er tilsluttet det kollektive elforsyningsnet. Stk. 3. Netvirksomhederne kan få dækket omkostningerne for den indledende dialog efter indtægtsrammebekendtgørelsen.",
      "valid_from": "2023-04-27",
      "valid_to": null
    },
    {
      "provision_ref": "3:17",
      "chapter": "3",
      "section": "17",
      "content": "§ 17. Al skriftlig kommunikation med myndigheder i medfør af denne bekendtgørelse skal ske digitalt. Stk. 2. Energistyrelsen kan behandle en ansøgning, der ikke er indsendt digitalt, hvis der foreligger særlige forhold, der gør, at ansøger ikke må forventes at kunne indsende ansøgningen digitalt. Stk. 3. Energistyrelsen beskriver i sin vejledning den automatiske og den individuelle sagsbehandlingsprocedure.",
      "valid_from": "2023-04-27",
      "valid_to": null
    },
    {
      "provision_ref": "3:18",
      "chapter": "3",
      "section": "18",
      "content": "§ 18. Energistyrelsen træffer afgørelse om meddelelse om tilladelse til etablering af direkte linjer efter elforsyningslovens § 23, stk. 1, jf. dog § 8. Stk. 2. I en tilladelse til etablering af direkte linjer, kan Energistyrelsen stille følgende vilkår: 1) At krav stillet af Energinet eller netvirksomheden som forudsætning for nettilslutning overholdes. 2) At projektet er i overensstemmelse med anden lovgivning. 3) At ejeren forpligter sig til at overholde relevante gældende og kommende regler i lovgivningen, herunder administrativt fastsatte regler samt regler fastsat af Europa-Kommissionen. Stk. 3. Tilladelse efter stk. 1, kan ikke overdrages til anden juridisk person.",
      "valid_from": "2023-04-27",
      "valid_to": null
    },
    {
      "provision_ref": "3:19",
      "chapter": "3",
      "section": "19",
      "content": "§ 19. Tilladelse til etablering af direkte linjer, efter § 18, stk. 1, bortfalder, hvis tilladelsesindehaver ikke har etableret den direkte linje inden for 10 år fra tilladelsens meddelelse. Stk. 2. Hvis tilladelsesindehaver ikke har etableret den direkte linje, og tages under konkursbehandling efter reglerne i konkursloven, bortfalder tilladelse til etablering af direkte linjer, efter § 18, stk. 1, når konkursbehandlingen afsluttes.",
      "valid_from": "2023-04-27",
      "valid_to": null
    },
    {
      "provision_ref": "4:20",
      "chapter": "4",
      "section": "20",
      "content": "§ 20. Energistyrelsen fører tilsyn med meddelte tilladelser til etablering af direkte linjer. Stk. 2. Energistyrelsen kan indhente de oplysninger, som er nødvendige for varetagelsen af tilsyn efter, stk. 1 hos tilladelseshaver, efter elforsyningslovens § 84, stk. 1. Stk. 3. Energistyrelsen kan påbyde, at forhold, der strider mod loven eller mod Europa-Parlamentets og Rådets forordning om det indre marked for elektricitet, eller mod regler udstedt i medfør af loven eller forordningen eller afgørelser truffet i henhold til nævnte regler, bringes i orden straks eller inden en nærmere angivet frist, efter elforsyningslovens § 85 d, stk. 1.",
      "valid_from": "2023-04-27",
      "valid_to": null
    },
    {
      "provision_ref": "5:21",
      "chapter": "5",
      "section": "21",
      "content": "§ 21. Energistyrelsens afgørelse om meddelelse om tilladelse til etablering af direkte linjer kan påklages til Energiklagenævnet efter elforsyningsloven § 89.",
      "valid_from": "2023-04-27",
      "valid_to": null
    },
    {
      "provision_ref": "5:22",
      "chapter": "5",
      "section": "22",
      "content": "§ 22. De kollektive elforsyningsvirksomheders efterlevelse af deres oplysningspligt efter § 12, stk. 5 og 6 kan påklages til Forsyningstilsynet efter elforsyningslovens § 84, stk. 10.",
      "valid_from": "2023-04-27",
      "valid_to": null
    },
    {
      "provision_ref": "5:23",
      "chapter": "5",
      "section": "23",
      "content": "§ 23. Medmindre højere straf er forskyldt efter anden lovgivning, straffes med bøde i henhold til elforsyningslovens § 87, stk. 1, til den der 1) etablerer direkte linjer uden tilladelse efter § 18, stk. 1, 2) tilsidesætter vilkår for en tilladelse efter § 18, stk. 2, 3) undlader at efterkomme påbud eller forbud efter elforsyningsloven, herunder påbud om at berigtige et ulovligt forhold, 4) undlader at afgive oplysninger som omhandlet i kapitel 12 i elforsyningsloven, eller 5) meddeler urigtige eller vildledende oplysninger eller efter anmodning undlader at afgive oplysninger. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2023-04-27",
      "valid_to": null
    },
    {
      "provision_ref": "5:24",
      "chapter": "5",
      "section": "24",
      "content": "§ 24. Bekendtgørelsen træder i kraft den 1. maj 2023.",
      "valid_from": "2023-04-27",
      "valid_to": null
    }
  ],
  "definitions": []
}
