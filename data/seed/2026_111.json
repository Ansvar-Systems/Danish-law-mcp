{
  "id": "2026:111",
  "type": "statute",
  "title": "Bekendtgørelse om lokalplejehjem",
  "short_name": "BEK H#LOKDOK04",
  "status": "in_force",
  "issued_date": "2026-01-18",
  "url": "https://www.retsinformation.dk/eli/lta/2026/111/xml",
  "description": "Retsinformation source. DocumentId=DN000079; AccessionNumber=B20260011105; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. I denne bekendtgørelse forstås ved: 1) Det kommunale aktieselskab: Det aktieselskab, som én eller flere kommuner har etableret, og som driver lokalplejehjemmet. 2) Beliggenhedskommunen: Den kommune, hvor lokalplejehjemmet ligger. 3) Afregningspris eller afregningspriser: Den eller de priser, som kommunalbestyrelsen skal afregne til det kommunale aktieselskab, der driver lokalplejehjemmet, for levering af ydelser efter lov om social service og tilbud efter ældreloven. 4) Tilsvarende tilbud: Plejeboliger hvor der leveres tilsvarende ydelser. Ved vurderingen af hvilke tilbud, der er tilsvarende tilbud, skal kommunalbestyrelsen vurdere, hvilke ydelser som tilbuddet kan levere. Herudover skal der i relevant omfang ses på tilbuddets målgrupper, specialiseringsgrad mv. Hvis beliggenhedskommunen har en visitationspraksis, skal den anvendes som kriterium for, hvilke plejeboliger der indgår i beregningsgrundlaget som tilsvarende tilbud."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Det kommunale aktieselskab ledes af en bestyrelse på 4 medlemmer, som vælges af generalforsamlingen, samt 1 medlem, der udpeges af medarbejderne, hvis de ønsker en medarbejderrepræsentant i bestyrelsen. Stk. 2. Bestyrelsen for det kommunale aktieselskab sammensættes således: 1) 1 medlem af bestyrelsen, der repræsenterer den kommunale ejer. 2) 3 medlemmer fra lokalområdet eller det lokale erhvervsliv. 3) 1 medlem, der vælges blandt medarbejderne på lokalplejehjemmet, såfremt de ønsker en medarbejderrepræsentant i bestyrelsen. Stk. 3. Uanset antallet af kommunale ejere af det kommunale aktieselskab kan der til bestyrelsen alene udpeges 1 repræsentant for ejerkredsen. Stk. 4. Repræsentanten for den kommunale ejerkreds kan ikke udpeges til formands- eller næstformandsposten. Stk. 5. Bestyrelsesmedlemmerne udpeges således, at bestyrelsen tilsammen besidder de nødvendige kompetencer og erfaringer, for eksempel i relation til: 1) Drift af selskab eller virksomhed. 2) Forvaltning og jura, herunder selskabsret. 3) Strategi og ledelse. 4) Pleje- og sundhedsfaglighed. 5) Civil- og lokalsamfund."
    },
    {
      "provision_ref": "3:3",
      "chapter": "3",
      "section": "3",
      "content": "§ 3. En kommunalbestyrelse kan efter aftale med det kommunale aktieselskab og mod betaling, jf. § 4, udføre følgende opgaver for det kommunale aktieselskab, der driver lokalplejehjemmet, hvis kommunalbestyrelsen er ejer eller medejer af aktieselskabet: 1) Drift af IT-systemer. 2) Bogholderi. 3) Lønadministration. 4) Forbrugerafregning og fakturering. 5) Statistik. 6) Administrativ og juridisk bistand vedrørende personalemæssige forhold. 7) Andre administrative opgaver."
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Den pris, der aftales for varetagelse af de administrative opgaver, som er nævnt i § 3, skal fastsættes, så den svarer til opgavens markedspris. Prisen kan dog ikke fastsættes lavere end kostprisen, uanset at markedsprisen er lavere end kostprisen."
    },
    {
      "provision_ref": "4:5",
      "chapter": "4",
      "section": "5",
      "content": "§ 5. Det kommunale aktieselskab fastsætter vejledende takster for ydelser efter lov om social service, jf. § 174 i lov om social service, og for tilbud efter ældreloven, jf. § 40 i ældreloven. Det kommunale aktieselskab og kommunalbestyrelsen i den kommune, der har anvisningsretten til lokalplejehjemmet, jf. § 1, stk. 2 i lov om lokalplejehjem, kan med udgangspunkt i de vejledende takster aftale den pris, som kommunalbestyrelsen skal betale til det kommunale aktieselskab for de leverede ydelser eller tilbud, som borgeren er visiteret til. Stk. 2. Indgås der ikke en aftale mellem det kommunale aktieselskab og kommunalbestyrelsen, jf. stk. 1, skal afregningspriserne fastsættes af kommunalbestyrelsen i beliggenhedskommunen."
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Kommunalbestyrelsen i beliggenhedskommunen beregner afregningsprisen, jf. § 5, stk. 2, på baggrund af beliggenhedskommunens gennemsnitlige langsigtede omkostninger ved drift af tilsvarende kommunale tilbud. Stk. 2. Når kommunalbestyrelsen beregner afregningsprisen, skal kommunalbestyrelsen basere beregningen på de gennemsnitlige langsigtede omkostninger forbundet med driften af alle kommunale plejeboliger, der udgør det tilsvarende tilbud i beliggenhedskommunen."
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Beregningerne skal foretages efter cirkulære om budget- og regnskabssystem for kommuner, jf. bekendtgørelse om kommunernes budget- og regnskabsvæsen, revision mv. I beregningen skal indgå de samlede gennemsnitlige langsigtede omkostninger, der omfatter følgende: 1) Alle de direkte omkostninger, der er forbundet med opgavevaretagelsen, f.eks. løn, køb af materialer, herunder tøj og værnemidler, transportmidler, og tjenesteydelser, reparations- og vedligeholdelsesudgifter, husleje mv. 2) Alle de indirekte omkostninger, der er forbundet med opgavevaretagelsen, f.eks. lokale- og kontorudgifter, indirekte lønomkostninger, IT-udgifter, udgifter til ledelse, administration mv., forsikringer, udviklingsomkostninger, beregnede tjenestemandspensioner, beregnede omkostninger til lovpligtige forsikringer, beregnede skadesomkostninger (selvforsikring), forrentning af driftskapital, forrentning og afskrivning af anlægskapital samt beregnede omkostninger for faciliteter i øvrigt, der er stillet til rådighed ved opgavevaretagelsen. Stk. 2. Omkostninger, der følger af kommunalbestyrelsens myndighedsudøvelse, skal ikke medtages. Omkostninger til levering af sygeplejeydelser efter sundhedsloven skal ikke medtages. Stk. 3. I de tilfælde, hvor kommunalbestyrelsen har valgt helt at udlicitere driften af deres tilsvarende tilbud, vil omkostningerne hertil skulle ligge til grund for beregningerne."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Kommunalbestyrelsen skal ved fastsættelsen af afregningspriser bruge en overheadsats efter bekendtgørelse om fast overheadsats ved fastsættelse af afregningspriser efter friplejeboligloven og ældreloven. Stk. 2. Omkostninger, der er omfattet af overheadsatsen i bekendtgørelse om fast overheadsats ved fastsættelse af afregningspriser efter friplejeboligloven og ældreloven, skal ikke indgå som indirekte omkostninger forbundet med opgavevaretagelsen ved levering af tilsvarende tilbud."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. På baggrund af beregningen fastsættes afregningspriserne med udgangspunkt i beliggenhedskommunens fastsatte taksstruktur. Stk. 2. Ved fastsættelse af afregningsprisen kan kommunen anvende forskellige opgørelsesmetoder, som omfatter kommunens langsigtede gennemsnitlige omkostninger ved levering af tilbuddet. Kommunalbestyrelsen skal anvende tilsvarende opgørelse over for det kommunale aktieselskab, som er anvendt over for de kommunale leverandører. Stk. 3. Hvis det ikke er muligt at anvende tilsvarende opgørelse over for det kommunale aktieselskab, som er anvendt over for de kommunale leverandører, skal kommunalbestyrelsen sikre, at det kommunale aktieselskab i afregningsåret får en tilsvarende omkostningsdækning som det tilsvarende tilbud."
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Det kommunale aktieselskab afregnes månedsvis bagud, medmindre andet er aftalt mellem parterne. Stk. 2. Indtil kommunalbestyrelsen har beregnet en afregningspris, afregnes det kommunale aktieselskab til den vejledende takst, som det kommunale aktieselskab har fastsat i henhold til § 174 i lov om social service og ældrelovens § 40."
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Kommunalbestyrelsen skal løbende efter behov og mindst én gang årligt i forbindelse med aflæggelse af årsregnskab foretage efterberegning af de beregnede afregningspriser. Stk. 2. Kommunalbestyrelsen skal justere afregningspriserne, når kommunalbestyrelsen bliver bekendt med, at der er misforhold mellem afregningspriserne og de gennemsnitlige, langsigtede omkostninger."
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Kommunalbestyrelsen skal fremlægge grundlaget for beregningerne på anmodning herom fra det kommunale aktieselskab."
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Har kommunens faktiske omkostninger ved levering af tilsvarende tilbud været højere end den fastsatte afregningspris, skal kommunalbestyrelsen efterbetale det kommunale aktieselskab forskellen. Stk. 2. Ved vurdering af, hvorvidt der skal ske efterbetaling, skal kommunalbestyrelsen bruge de faktiske omkostninger, som kommunalbestyrelsen senest i forbindelse med regnskabsaflæggelsen har efterberegnet ved levering af tilsvarende tilbud. Stk. 3. Efterbetalingen skal ske senest to måneder efter, at kommunalbestyrelsen er blevet opmærksom på, at afregningsprisen er lavere end kommunalbestyrelsens faktiske omkostninger ved levering af tilsvarende tilbud. Efterbetalingen skal omfatte hele perioden, hvor afregningsprisen har været fastsat for lavt."
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Har kommunens faktiske omkostninger ved levering af tilsvarende tilbud været lavere end den fastsatte afregningspris, skal det kommunale aktieselskab efterbetale kommunalbestyrelsen forskellen. Tilbagebetalingen skal ske efter en metode, der fastsættes under hensyntagen til det kommunale aktieselskabs økonomiske situation."
    },
    {
      "provision_ref": "4:15",
      "chapter": "4",
      "section": "15",
      "content": "§ 15. I de tilfælde, hvor kommunalbestyrelsen ikke har et grundlag for beregning af afregningspriser, fordi der ikke er et tilsvarende kommunalt tilbud i kommunen, som afregningsprisen kan beregnes på baggrund af, fastsætter kommunalbestyrelsen i beliggenhedskommunen afregningsprisen, som den pris, indsatsen ville koste kommunen i et tilsvarende tilbud."
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Kommunalbestyrelsen skal kunne dokumentere, at det tilsvarende tilbud, som prisen fastsættes på baggrund af, kan levere det tilbud, som borgeren er visiteret til. Kommunalbestyrelsen skal fremlægge beslutningsgrundlaget herfor på anmodning fra det kommunale aktieselskab."
    },
    {
      "provision_ref": "4:17",
      "chapter": "4",
      "section": "17",
      "content": "§ 17. For at sikre gennemsigtighed i forhold til afregningspriserne og i forhold til den enkelte borgers indplacering i beliggenhedskommunens takststruktur, skal beliggenhedskommunen have en tydelig og tilgængelig beskrivelse af kommunens takststruktur for det kommunale aktieselskab. Stk. 2. Hvis flytningen til et lokalplejehjem indebærer, at en borger flytter til en anden kommune, kan lokalplejehjemmet bede beliggenhedskommunen om at træffe afgørelse om borgerens hjælpebehov efter lov om social service og ældreloven, når det er klart for det kommunale aktieselskab, at borgerens behov for hjælp har ændret sig efter borgerens indflytning på lokalplejehjemmet."
    },
    {
      "provision_ref": "5:18",
      "chapter": "5",
      "section": "18",
      "content": "§ 18. Forvaltningsloven finder anvendelse på al virksomhed, der udøves af det kommunale aktieselskab."
    },
    {
      "provision_ref": "6:19",
      "chapter": "6",
      "section": "19",
      "content": "§ 19. Bekendtgørelsen træder i kraft den 1. februar 2026. Stk. 2. Bekendtgørelse nr. 12 af 12. januar 2025 om lokalplejehjem ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. I denne bekendtgørelse forstås ved: 1) Det kommunale aktieselskab: Det aktieselskab, som én eller flere kommuner har etableret, og som driver lokalplejehjemmet. 2) Beliggenhedskommunen: Den kommune, hvor lokalplejehjemmet ligger. 3) Afregningspris eller afregningspriser: Den eller de priser, som kommunalbestyrelsen skal afregne til det kommunale aktieselskab, der driver lokalplejehjemmet, for levering af ydelser efter lov om social service og tilbud efter ældreloven. 4) Tilsvarende tilbud: Plejeboliger hvor der leveres tilsvarende ydelser. Ved vurderingen af hvilke tilbud, der er tilsvarende tilbud, skal kommunalbestyrelsen vurdere, hvilke ydelser som tilbuddet kan levere. Herudover skal der i relevant omfang ses på tilbuddets målgrupper, specialiseringsgrad mv. Hvis beliggenhedskommunen har en visitationspraksis, skal den anvendes som kriterium for, hvilke plejeboliger der indgår i beregningsgrundlaget som tilsvarende tilbud.",
      "valid_from": "2026-01-18",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Det kommunale aktieselskab ledes af en bestyrelse på 4 medlemmer, som vælges af generalforsamlingen, samt 1 medlem, der udpeges af medarbejderne, hvis de ønsker en medarbejderrepræsentant i bestyrelsen. Stk. 2. Bestyrelsen for det kommunale aktieselskab sammensættes således: 1) 1 medlem af bestyrelsen, der repræsenterer den kommunale ejer. 2) 3 medlemmer fra lokalområdet eller det lokale erhvervsliv. 3) 1 medlem, der vælges blandt medarbejderne på lokalplejehjemmet, såfremt de ønsker en medarbejderrepræsentant i bestyrelsen. Stk. 3. Uanset antallet af kommunale ejere af det kommunale aktieselskab kan der til bestyrelsen alene udpeges 1 repræsentant for ejerkredsen. Stk. 4. Repræsentanten for den kommunale ejerkreds kan ikke udpeges til formands- eller næstformandsposten. Stk. 5. Bestyrelsesmedlemmerne udpeges således, at bestyrelsen tilsammen besidder de nødvendige kompetencer og erfaringer, for eksempel i relation til: 1) Drift af selskab eller virksomhed. 2) Forvaltning og jura, herunder selskabsret. 3) Strategi og ledelse. 4) Pleje- og sundhedsfaglighed. 5) Civil- og lokalsamfund.",
      "valid_from": "2026-01-18",
      "valid_to": null
    },
    {
      "provision_ref": "3:3",
      "chapter": "3",
      "section": "3",
      "content": "§ 3. En kommunalbestyrelse kan efter aftale med det kommunale aktieselskab og mod betaling, jf. § 4, udføre følgende opgaver for det kommunale aktieselskab, der driver lokalplejehjemmet, hvis kommunalbestyrelsen er ejer eller medejer af aktieselskabet: 1) Drift af IT-systemer. 2) Bogholderi. 3) Lønadministration. 4) Forbrugerafregning og fakturering. 5) Statistik. 6) Administrativ og juridisk bistand vedrørende personalemæssige forhold. 7) Andre administrative opgaver.",
      "valid_from": "2026-01-18",
      "valid_to": null
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Den pris, der aftales for varetagelse af de administrative opgaver, som er nævnt i § 3, skal fastsættes, så den svarer til opgavens markedspris. Prisen kan dog ikke fastsættes lavere end kostprisen, uanset at markedsprisen er lavere end kostprisen.",
      "valid_from": "2026-01-18",
      "valid_to": null
    },
    {
      "provision_ref": "4:5",
      "chapter": "4",
      "section": "5",
      "content": "§ 5. Det kommunale aktieselskab fastsætter vejledende takster for ydelser efter lov om social service, jf. § 174 i lov om social service, og for tilbud efter ældreloven, jf. § 40 i ældreloven. Det kommunale aktieselskab og kommunalbestyrelsen i den kommune, der har anvisningsretten til lokalplejehjemmet, jf. § 1, stk. 2 i lov om lokalplejehjem, kan med udgangspunkt i de vejledende takster aftale den pris, som kommunalbestyrelsen skal betale til det kommunale aktieselskab for de leverede ydelser eller tilbud, som borgeren er visiteret til. Stk. 2. Indgås der ikke en aftale mellem det kommunale aktieselskab og kommunalbestyrelsen, jf. stk. 1, skal afregningspriserne fastsættes af kommunalbestyrelsen i beliggenhedskommunen.",
      "valid_from": "2026-01-18",
      "valid_to": null
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Kommunalbestyrelsen i beliggenhedskommunen beregner afregningsprisen, jf. § 5, stk. 2, på baggrund af beliggenhedskommunens gennemsnitlige langsigtede omkostninger ved drift af tilsvarende kommunale tilbud. Stk. 2. Når kommunalbestyrelsen beregner afregningsprisen, skal kommunalbestyrelsen basere beregningen på de gennemsnitlige langsigtede omkostninger forbundet med driften af alle kommunale plejeboliger, der udgør det tilsvarende tilbud i beliggenhedskommunen.",
      "valid_from": "2026-01-18",
      "valid_to": null
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Beregningerne skal foretages efter cirkulære om budget- og regnskabssystem for kommuner, jf. bekendtgørelse om kommunernes budget- og regnskabsvæsen, revision mv. I beregningen skal indgå de samlede gennemsnitlige langsigtede omkostninger, der omfatter følgende: 1) Alle de direkte omkostninger, der er forbundet med opgavevaretagelsen, f.eks. løn, køb af materialer, herunder tøj og værnemidler, transportmidler, og tjenesteydelser, reparations- og vedligeholdelsesudgifter, husleje mv. 2) Alle de indirekte omkostninger, der er forbundet med opgavevaretagelsen, f.eks. lokale- og kontorudgifter, indirekte lønomkostninger, IT-udgifter, udgifter til ledelse, administration mv., forsikringer, udviklingsomkostninger, beregnede tjenestemandspensioner, beregnede omkostninger til lovpligtige forsikringer, beregnede skadesomkostninger (selvforsikring), forrentning af driftskapital, forrentning og afskrivning af anlægskapital samt beregnede omkostninger for faciliteter i øvrigt, der er stillet til rådighed ved opgavevaretagelsen. Stk. 2. Omkostninger, der følger af kommunalbestyrelsens myndighedsudøvelse, skal ikke medtages. Omkostninger til levering af sygeplejeydelser efter sundhedsloven skal ikke medtages. Stk. 3. I de tilfælde, hvor kommunalbestyrelsen har valgt helt at udlicitere driften af deres tilsvarende tilbud, vil omkostningerne hertil skulle ligge til grund for beregningerne.",
      "valid_from": "2026-01-18",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Kommunalbestyrelsen skal ved fastsættelsen af afregningspriser bruge en overheadsats efter bekendtgørelse om fast overheadsats ved fastsættelse af afregningspriser efter friplejeboligloven og ældreloven. Stk. 2. Omkostninger, der er omfattet af overheadsatsen i bekendtgørelse om fast overheadsats ved fastsættelse af afregningspriser efter friplejeboligloven og ældreloven, skal ikke indgå som indirekte omkostninger forbundet med opgavevaretagelsen ved levering af tilsvarende tilbud.",
      "valid_from": "2026-01-18",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. På baggrund af beregningen fastsættes afregningspriserne med udgangspunkt i beliggenhedskommunens fastsatte taksstruktur. Stk. 2. Ved fastsættelse af afregningsprisen kan kommunen anvende forskellige opgørelsesmetoder, som omfatter kommunens langsigtede gennemsnitlige omkostninger ved levering af tilbuddet. Kommunalbestyrelsen skal anvende tilsvarende opgørelse over for det kommunale aktieselskab, som er anvendt over for de kommunale leverandører. Stk. 3. Hvis det ikke er muligt at anvende tilsvarende opgørelse over for det kommunale aktieselskab, som er anvendt over for de kommunale leverandører, skal kommunalbestyrelsen sikre, at det kommunale aktieselskab i afregningsåret får en tilsvarende omkostningsdækning som det tilsvarende tilbud.",
      "valid_from": "2026-01-18",
      "valid_to": null
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Det kommunale aktieselskab afregnes månedsvis bagud, medmindre andet er aftalt mellem parterne. Stk. 2. Indtil kommunalbestyrelsen har beregnet en afregningspris, afregnes det kommunale aktieselskab til den vejledende takst, som det kommunale aktieselskab har fastsat i henhold til § 174 i lov om social service og ældrelovens § 40.",
      "valid_from": "2026-01-18",
      "valid_to": null
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Kommunalbestyrelsen skal løbende efter behov og mindst én gang årligt i forbindelse med aflæggelse af årsregnskab foretage efterberegning af de beregnede afregningspriser. Stk. 2. Kommunalbestyrelsen skal justere afregningspriserne, når kommunalbestyrelsen bliver bekendt med, at der er misforhold mellem afregningspriserne og de gennemsnitlige, langsigtede omkostninger.",
      "valid_from": "2026-01-18",
      "valid_to": null
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Kommunalbestyrelsen skal fremlægge grundlaget for beregningerne på anmodning herom fra det kommunale aktieselskab.",
      "valid_from": "2026-01-18",
      "valid_to": null
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Har kommunens faktiske omkostninger ved levering af tilsvarende tilbud været højere end den fastsatte afregningspris, skal kommunalbestyrelsen efterbetale det kommunale aktieselskab forskellen. Stk. 2. Ved vurdering af, hvorvidt der skal ske efterbetaling, skal kommunalbestyrelsen bruge de faktiske omkostninger, som kommunalbestyrelsen senest i forbindelse med regnskabsaflæggelsen har efterberegnet ved levering af tilsvarende tilbud. Stk. 3. Efterbetalingen skal ske senest to måneder efter, at kommunalbestyrelsen er blevet opmærksom på, at afregningsprisen er lavere end kommunalbestyrelsens faktiske omkostninger ved levering af tilsvarende tilbud. Efterbetalingen skal omfatte hele perioden, hvor afregningsprisen har været fastsat for lavt.",
      "valid_from": "2026-01-18",
      "valid_to": null
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Har kommunens faktiske omkostninger ved levering af tilsvarende tilbud været lavere end den fastsatte afregningspris, skal det kommunale aktieselskab efterbetale kommunalbestyrelsen forskellen. Tilbagebetalingen skal ske efter en metode, der fastsættes under hensyntagen til det kommunale aktieselskabs økonomiske situation.",
      "valid_from": "2026-01-18",
      "valid_to": null
    },
    {
      "provision_ref": "4:15",
      "chapter": "4",
      "section": "15",
      "content": "§ 15. I de tilfælde, hvor kommunalbestyrelsen ikke har et grundlag for beregning af afregningspriser, fordi der ikke er et tilsvarende kommunalt tilbud i kommunen, som afregningsprisen kan beregnes på baggrund af, fastsætter kommunalbestyrelsen i beliggenhedskommunen afregningsprisen, som den pris, indsatsen ville koste kommunen i et tilsvarende tilbud.",
      "valid_from": "2026-01-18",
      "valid_to": null
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Kommunalbestyrelsen skal kunne dokumentere, at det tilsvarende tilbud, som prisen fastsættes på baggrund af, kan levere det tilbud, som borgeren er visiteret til. Kommunalbestyrelsen skal fremlægge beslutningsgrundlaget herfor på anmodning fra det kommunale aktieselskab.",
      "valid_from": "2026-01-18",
      "valid_to": null
    },
    {
      "provision_ref": "4:17",
      "chapter": "4",
      "section": "17",
      "content": "§ 17. For at sikre gennemsigtighed i forhold til afregningspriserne og i forhold til den enkelte borgers indplacering i beliggenhedskommunens takststruktur, skal beliggenhedskommunen have en tydelig og tilgængelig beskrivelse af kommunens takststruktur for det kommunale aktieselskab. Stk. 2. Hvis flytningen til et lokalplejehjem indebærer, at en borger flytter til en anden kommune, kan lokalplejehjemmet bede beliggenhedskommunen om at træffe afgørelse om borgerens hjælpebehov efter lov om social service og ældreloven, når det er klart for det kommunale aktieselskab, at borgerens behov for hjælp har ændret sig efter borgerens indflytning på lokalplejehjemmet.",
      "valid_from": "2026-01-18",
      "valid_to": null
    },
    {
      "provision_ref": "5:18",
      "chapter": "5",
      "section": "18",
      "content": "§ 18. Forvaltningsloven finder anvendelse på al virksomhed, der udøves af det kommunale aktieselskab.",
      "valid_from": "2026-01-18",
      "valid_to": null
    },
    {
      "provision_ref": "6:19",
      "chapter": "6",
      "section": "19",
      "content": "§ 19. Bekendtgørelsen træder i kraft den 1. februar 2026. Stk. 2. Bekendtgørelse nr. 12 af 12. januar 2025 om lokalplejehjem ophæves.",
      "valid_from": "2026-01-18",
      "valid_to": null
    }
  ],
  "definitions": []
}
