{
  "id": "2025:254",
  "type": "statute",
  "title": "Bekendtgørelse om kompensation som følge af forurening og gener fra ombygning af Aarhus H",
  "short_name": "BEK H#LOKDOK04",
  "status": "in_force",
  "issued_date": "2025-03-03",
  "url": "https://www.retsinformation.dk/eli/lta/2025/254/xml",
  "description": "Retsinformation source. DocumentId=DG001043; AccessionNumber=B20250025405; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse fastsætter regler om kompensation for husstande ved anlægsområdet for projektet med ombygning på og omkring Aarhus H, der er omfattet af bekendtgørelse om forurening og gener fra ombygning af Aarhus H."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Anlægsområde : Anlægsområde som afgrænset i bilag 1 i bekendtgørelse om forurening og gener fra ombygning af Aarhus H. 2) Beboer: En person, der er fyldt 18 år, som har bopæl i en ejendom ved anlægsområdet, der er omfattet af § 1, og som i medfør af § 5 er omfattet af en husstand, som er berettiget til kompensation. 3) Bopæl : Det sted (en bolig, der er registreret som boligareal i Bygnings- og Boligregistret, BBR), hvor beboerne i husstanden regelmæssigt sover, når denne ikke er midlertidigt fraværende på grund af ferie, forretningsrejse, sygdom eller lignende, og hvor disse har sine ejendele og folkeregisteradresse. 4) Husstand : Samtlige beboere på en bopæl uanset relationerne mellem disse. 5) Dagperiode : Periode i tidsrummet fra kl. 07.00 til kl. 18.00 på hverdage samt lørdage, søndage og helligdage. 6) Aftenperiode : Periode i tidsrummet fra kl. 18.00 til kl. 22.00 på hverdage samt lørdage, søndage og helligdage. 7) Natperiode : Periode i tidsrummet fra kl. 22.00 til kl. 07.00 på hverdage samt lørdage, søndage og helligdage. 8) Støj : Det beregnede maksimale støjniveau (det energiækvivalente A-vægtede lydtryksniveau i dB (LAeq)), som en bolig udsættes for ved bopælens mest støjbelastede bygningsfacade."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. En husstands ret til kompensation efter denne bekendtgørelse fastlægges på baggrund af den beregnede støj ved bopælens mest støjbelastede bygningsfacade fra forcerende bygge- og anlægsarbejder udført i aften- og natperioden i medfør af § 7, stk. 1, i bekendtgørelse om forurening og gener fra ombygning af Aarhus H."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Banedanmark sikrer, at der efter udførelsen af forcerende bygge- og anlægsarbejde gennemføres beregning af støj for omkringliggende boligers mest støjebelastede bygningsfacader og udarbejdes støjudbredelseskort. Støjberegningerne skal gennemføres af uafhængige akkrediterede akustikfirmaer eller certificerede personer i overensstemmelse med de gældende vejledninger fra Miljøstyrelsen. Stk. 2. Støjberegningerne, jf. stk. 1, skal vise det støjniveau, som anlægsområdets omkringliggende boliger var udsat for ved bopælens mest støjbelastede bygningsfacade. Stk. 3. Støjudbredelseskortene, jf. stk. 1, skal gøres tilgængelige på Banedanmarks hjemmeside."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Banedanmark skal tilbyde kompensation efter § 9 til husstande, der ifølge støjberegninger, jf. § 4, stk. 1, berøres af støj på sin bopæl, når der i medfør af § 7, stk. 1, i bekendtgørelse om forurening og gener fra ombygning af Aarhus H, udføres forcerende bygge- og anlægsarbejde, tre sammenhængende aften- eller natperioder eller mere, og når den beregnede støj er på 75 dB(A) eller derover i aftenperioden eller 65 dB(A) eller derover i natperioden."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. For en husstand, der er berettiget til kompensation, jf. § 5, vil den beregnede støj ved bopælens mest støjbelastede bygningsfacade udløse kompensation på i alt 200 kr. for husstanden for hver aften i den periode, hvor bopælen udsættes for støj, eller 600 kr. for husstanden for hver nat i den periode, hvor bopælen udsættes for støj. Stk. 2. Er en husstand berettiget til kompensation for både aftenperioden og natperioden, er det den periode, der giver adgang til det højeste kompensationsniveau, som er bestemmende for kompensationens størrelse."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Kompensationen, jf. § 6, dækker alle gener forbundet med bygge- og anlægsarbejdet i anlægsområdet for Aarhus H, herunder også gener forbundet med lastbiltrafik og trafik i øvrigt, støv, luft, lys, vibrationer, muddersprøjt, manglende ventilation m.v. i den periode som kompensationen vedrører. Skader på bygninger m.v. er dog ikke omfattet heraf."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Efter at Banedanmark har udført kompensationsudløsende bygge- og anlægsarbejde, vil beboere i husstande, der er berettiget til kompensation, jf. § 5, modtage et tilbud fra Banedanmark om udbetaling af kontant kompensation. Tilbuddet indeholder bl.a. oplysninger om perioden, hvor der er udført kompensationsudløsende bygge- og anlægsarbejde, størrelsen af kompensationen, fordelingen heraf mellem beboerne, samt proceduren for udbetaling af kompensation. Stk. 2. Ønsker husstandens beboere udbetaling af den tilbudte kompensation, accepterer husstandens beboere tilbuddet. Stk. 3. Kompensationen udbetales ligeligt mellem husstandens beboere og udbetales først, når alle beboere i husstanden har accepteret tilbuddet. Kompensationen udbetales til beboerens NemKonto snarest muligt efter Banedanmarks modtagelse af husstandens accept, jf. stk. 2. Har en beboer ikke NemKonto, skal beboeren i forbindelse med accepten, jf. stk. 2, oplyse, hvilken bankkonto beløbet skal overføres til. Stk. 4. Banedanmark skal have modtaget husstandens accept, jf. stk. 2, senest 8 uger efter tilbuddets dato, idet tilbuddet ellers bortfalder. Stk. 5. Ønsker husstanden kompensation senere end 8 uger efter modtagelsen af et tilbud, orienterer husstandens beboere Banedanmark herom. Banedanmark sender herefter et nyt tilbud til husstandens beboere. Husstanden mister ikke sin ret til kompensation uanset overskridelse af fristen."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Har en eller flere af husstandens beboere indsigelser mod tilbuddets indhold, giver en eller flere af husstandens beboere meddelelse herom til Banedanmark, som herefter behandler indsigelsen. Stk. 2. Hvis Banedanmark og husstandens beboere ikke kan nå til enighed om tilbuddets indhold, skal Banedanmark oversende sagen til behandling i Ekspropriationskommissionen, hvis en eller flere af husstandens beboere anmoder herom."
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Bestemmende for tidspunktet for en beboers ind- eller udflytning i dennes bopæl er ind- eller udflytningsdatoen, som fremgår af folkeregistret."
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Banedanmark kan i særlige tilfælde fremsætte tilbud om midlertidigt ophold uden for eget hjem i aften- og natperioden, hvis en eller flere beboere i en husstand er særligt udsat eller har særlige personlige forhold, herunder dokumenterede helbredsmæssige eller særlige familiemæssige forhold. Stk. 2. Midlertidigt ophold, jf. stk. 1, kan ske i den periode, hvor beboeren vil være berørt af støj fra anlægsområdet, jf. bilag 1, i bekendtgørelse om forurening og gener fra ombygning af Aarhus H. Stk. 3. Såfremt en eller af flere af husstandens beboere har fået midlertidigt ophold uden for eget hjem i en periode, hvor der udføres kompensationsudløsende bygge- og anlægsarbejde, jf. § 5, vil husstanden ikke være berettiget til kontant kompensation, jf. § 6."
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Sager om kompensation, der indbringes for Ekspropriationskommissionen eller Taksationskommissionen af Banedanmark eller en beboer på vegne af husstanden, behandles efter reglerne i lov om fremgangsmåden ved ekspropriation vedrørende fast ejendom med de lempelser, der følger af denne bekendtgørelse. Stk. 2. Ekspropriationskommissionen samt Taksationskommissionen kan afgøre sagen på grundlag af skriftlige udtalelser fra parterne. Kommissarius samt formanden for Taksationskommissionen kan bestemme, at sagen afgøres ved skriftlig forelæggelse for medlemmerne uden afholdelse af møde. Stk. 3. Efter Ekspropriationskommissionens eller Taksationskommissionens afgørelse efterbetales det endelige beløb til husstandens beboere inden 30 dage efter kommissionens afgørelse med Nationalbankens diskonto rentesats."
    },
    {
      "provision_ref": "6:13",
      "chapter": "6",
      "section": "13",
      "content": "§ 13. Bekendtgørelsen træder i kraft den 17. marts 2025."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse fastsætter regler om kompensation for husstande ved anlægsområdet for projektet med ombygning på og omkring Aarhus H, der er omfattet af bekendtgørelse om forurening og gener fra ombygning af Aarhus H.",
      "valid_from": "2025-03-03",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Anlægsområde : Anlægsområde som afgrænset i bilag 1 i bekendtgørelse om forurening og gener fra ombygning af Aarhus H. 2) Beboer: En person, der er fyldt 18 år, som har bopæl i en ejendom ved anlægsområdet, der er omfattet af § 1, og som i medfør af § 5 er omfattet af en husstand, som er berettiget til kompensation. 3) Bopæl : Det sted (en bolig, der er registreret som boligareal i Bygnings- og Boligregistret, BBR), hvor beboerne i husstanden regelmæssigt sover, når denne ikke er midlertidigt fraværende på grund af ferie, forretningsrejse, sygdom eller lignende, og hvor disse har sine ejendele og folkeregisteradresse. 4) Husstand : Samtlige beboere på en bopæl uanset relationerne mellem disse. 5) Dagperiode : Periode i tidsrummet fra kl. 07.00 til kl. 18.00 på hverdage samt lørdage, søndage og helligdage. 6) Aftenperiode : Periode i tidsrummet fra kl. 18.00 til kl. 22.00 på hverdage samt lørdage, søndage og helligdage. 7) Natperiode : Periode i tidsrummet fra kl. 22.00 til kl. 07.00 på hverdage samt lørdage, søndage og helligdage. 8) Støj : Det beregnede maksimale støjniveau (det energiækvivalente A-vægtede lydtryksniveau i dB (LAeq)), som en bolig udsættes for ved bopælens mest støjbelastede bygningsfacade.",
      "valid_from": "2025-03-03",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. En husstands ret til kompensation efter denne bekendtgørelse fastlægges på baggrund af den beregnede støj ved bopælens mest støjbelastede bygningsfacade fra forcerende bygge- og anlægsarbejder udført i aften- og natperioden i medfør af § 7, stk. 1, i bekendtgørelse om forurening og gener fra ombygning af Aarhus H.",
      "valid_from": "2025-03-03",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Banedanmark sikrer, at der efter udførelsen af forcerende bygge- og anlægsarbejde gennemføres beregning af støj for omkringliggende boligers mest støjebelastede bygningsfacader og udarbejdes støjudbredelseskort. Støjberegningerne skal gennemføres af uafhængige akkrediterede akustikfirmaer eller certificerede personer i overensstemmelse med de gældende vejledninger fra Miljøstyrelsen. Stk. 2. Støjberegningerne, jf. stk. 1, skal vise det støjniveau, som anlægsområdets omkringliggende boliger var udsat for ved bopælens mest støjbelastede bygningsfacade. Stk. 3. Støjudbredelseskortene, jf. stk. 1, skal gøres tilgængelige på Banedanmarks hjemmeside.",
      "valid_from": "2025-03-03",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Banedanmark skal tilbyde kompensation efter § 9 til husstande, der ifølge støjberegninger, jf. § 4, stk. 1, berøres af støj på sin bopæl, når der i medfør af § 7, stk. 1, i bekendtgørelse om forurening og gener fra ombygning af Aarhus H, udføres forcerende bygge- og anlægsarbejde, tre sammenhængende aften- eller natperioder eller mere, og når den beregnede støj er på 75 dB(A) eller derover i aftenperioden eller 65 dB(A) eller derover i natperioden.",
      "valid_from": "2025-03-03",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. For en husstand, der er berettiget til kompensation, jf. § 5, vil den beregnede støj ved bopælens mest støjbelastede bygningsfacade udløse kompensation på i alt 200 kr. for husstanden for hver aften i den periode, hvor bopælen udsættes for støj, eller 600 kr. for husstanden for hver nat i den periode, hvor bopælen udsættes for støj. Stk. 2. Er en husstand berettiget til kompensation for både aftenperioden og natperioden, er det den periode, der giver adgang til det højeste kompensationsniveau, som er bestemmende for kompensationens størrelse.",
      "valid_from": "2025-03-03",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Kompensationen, jf. § 6, dækker alle gener forbundet med bygge- og anlægsarbejdet i anlægsområdet for Aarhus H, herunder også gener forbundet med lastbiltrafik og trafik i øvrigt, støv, luft, lys, vibrationer, muddersprøjt, manglende ventilation m.v. i den periode som kompensationen vedrører. Skader på bygninger m.v. er dog ikke omfattet heraf.",
      "valid_from": "2025-03-03",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Efter at Banedanmark har udført kompensationsudløsende bygge- og anlægsarbejde, vil beboere i husstande, der er berettiget til kompensation, jf. § 5, modtage et tilbud fra Banedanmark om udbetaling af kontant kompensation. Tilbuddet indeholder bl.a. oplysninger om perioden, hvor der er udført kompensationsudløsende bygge- og anlægsarbejde, størrelsen af kompensationen, fordelingen heraf mellem beboerne, samt proceduren for udbetaling af kompensation. Stk. 2. Ønsker husstandens beboere udbetaling af den tilbudte kompensation, accepterer husstandens beboere tilbuddet. Stk. 3. Kompensationen udbetales ligeligt mellem husstandens beboere og udbetales først, når alle beboere i husstanden har accepteret tilbuddet. Kompensationen udbetales til beboerens NemKonto snarest muligt efter Banedanmarks modtagelse af husstandens accept, jf. stk. 2. Har en beboer ikke NemKonto, skal beboeren i forbindelse med accepten, jf. stk. 2, oplyse, hvilken bankkonto beløbet skal overføres til. Stk. 4. Banedanmark skal have modtaget husstandens accept, jf. stk. 2, senest 8 uger efter tilbuddets dato, idet tilbuddet ellers bortfalder. Stk. 5. Ønsker husstanden kompensation senere end 8 uger efter modtagelsen af et tilbud, orienterer husstandens beboere Banedanmark herom. Banedanmark sender herefter et nyt tilbud til husstandens beboere. Husstanden mister ikke sin ret til kompensation uanset overskridelse af fristen.",
      "valid_from": "2025-03-03",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Har en eller flere af husstandens beboere indsigelser mod tilbuddets indhold, giver en eller flere af husstandens beboere meddelelse herom til Banedanmark, som herefter behandler indsigelsen. Stk. 2. Hvis Banedanmark og husstandens beboere ikke kan nå til enighed om tilbuddets indhold, skal Banedanmark oversende sagen til behandling i Ekspropriationskommissionen, hvis en eller flere af husstandens beboere anmoder herom.",
      "valid_from": "2025-03-03",
      "valid_to": null
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Bestemmende for tidspunktet for en beboers ind- eller udflytning i dennes bopæl er ind- eller udflytningsdatoen, som fremgår af folkeregistret.",
      "valid_from": "2025-03-03",
      "valid_to": null
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Banedanmark kan i særlige tilfælde fremsætte tilbud om midlertidigt ophold uden for eget hjem i aften- og natperioden, hvis en eller flere beboere i en husstand er særligt udsat eller har særlige personlige forhold, herunder dokumenterede helbredsmæssige eller særlige familiemæssige forhold. Stk. 2. Midlertidigt ophold, jf. stk. 1, kan ske i den periode, hvor beboeren vil være berørt af støj fra anlægsområdet, jf. bilag 1, i bekendtgørelse om forurening og gener fra ombygning af Aarhus H. Stk. 3. Såfremt en eller af flere af husstandens beboere har fået midlertidigt ophold uden for eget hjem i en periode, hvor der udføres kompensationsudløsende bygge- og anlægsarbejde, jf. § 5, vil husstanden ikke være berettiget til kontant kompensation, jf. § 6.",
      "valid_from": "2025-03-03",
      "valid_to": null
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Sager om kompensation, der indbringes for Ekspropriationskommissionen eller Taksationskommissionen af Banedanmark eller en beboer på vegne af husstanden, behandles efter reglerne i lov om fremgangsmåden ved ekspropriation vedrørende fast ejendom med de lempelser, der følger af denne bekendtgørelse. Stk. 2. Ekspropriationskommissionen samt Taksationskommissionen kan afgøre sagen på grundlag af skriftlige udtalelser fra parterne. Kommissarius samt formanden for Taksationskommissionen kan bestemme, at sagen afgøres ved skriftlig forelæggelse for medlemmerne uden afholdelse af møde. Stk. 3. Efter Ekspropriationskommissionens eller Taksationskommissionens afgørelse efterbetales det endelige beløb til husstandens beboere inden 30 dage efter kommissionens afgørelse med Nationalbankens diskonto rentesats.",
      "valid_from": "2025-03-03",
      "valid_to": null
    },
    {
      "provision_ref": "6:13",
      "chapter": "6",
      "section": "13",
      "content": "§ 13. Bekendtgørelsen træder i kraft den 17. marts 2025.",
      "valid_from": "2025-03-03",
      "valid_to": null
    }
  ],
  "definitions": []
}
