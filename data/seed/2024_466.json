{
  "id": "2024:466",
  "type": "statute",
  "title": "Bekendtgørelse om registrering og indberetning af emballage",
  "short_name": "BEK H#LOKDOK04",
  "status": "in_force",
  "issued_date": "2024-05-16",
  "url": "https://www.retsinformation.dk/eli/lta/2024/466/xml",
  "description": "Retsinformation source. DocumentId=DD000409; AccessionNumber=B20240046605; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse finder anvendelse på emballage. Stk. 2. Bekendtgørelsen finder ikke anvendelse på emballage omfattet af pant- og retursystemet, jf. bekendtgørelse om pant på og indsamling m.v. af emballager til visse drikkevarer."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Distributør: Enhver fysisk eller juridisk person i forsyningskæden, som ikke er hverken fabrikant eller importør, og som tilgængeliggør emballage eller påfyldt emballage på det danske marked. 2) Emballage: Enhver emballage, som defineret i bekendtgørelse om visse krav til emballager. Som emballage forstås i denne bekendtgørelse også drikkevarebeholdere og drikkebægre, der er engangsplastprodukter. 3) Engangsplastprodukter: Engangsplastprodukter, som defineret i bekendtgørelse om forbud mod markedsføring af visse engangsplastprodukter m.v. og om mærkning af visse andre engangsplastprodukter. 4) Erhvervsemballage: Emballage, der ikke er husholdningsemballage. 5) Etableret i Danmark: Oprettet som aktiv dansk virksomhed i det centrale virksomhedsregister, CVR, med et dansk CVR-nr. 6) Fabrikant: Enhver fysisk eller juridisk person, som: a) fremstiller emballage eller påfyldt emballage, b) får emballage eller påfyldt emballage udformet eller fremstillet under sit eget navn eller varemærke, uagtet hvem der har fremstillet emballagen eller den påfyldte emballage og om andre varemærker er synlige på emballagen eller den påfyldte emballage, eller c) udbyder emballage eller påfyldt emballage til en mikrovirksomhed, der får emballagen udformet eller fremstillet under sit eget navn eller varemærke, når der er tale om transportemballage, genbrugsemballage, primærproduktionsemballage, serviceemballage, salgsemballage eller multipakemballage. 7) Fjernsalg: Enhver aftale om salg eller køb af emballage eller påfyldt emballage, der indgås mellem producenten og slutbrugeren uden producentens og slutbrugerens samtidige fysiske tilstedeværelse, og hvor der til og med tidspunktet for aftalens indgåelse udelukkende anvendes en eller flere former for fjernkommunikationsteknikker, herunder onlinesalg. 8) Genbrugsemballage: Genbrugsemballage, som defineret i bekendtgørelse om visse krav til emballager. 9) Husholdningsemballage: Emballage, hvor en husholdning sandsynligvis vil være slutbruger. 10) Importør: Enhver fysisk eller juridisk person, som er etableret i EU og tilgængeliggør emballage eller påfyldt emballage fra et tredjeland på EU’s marked. 11) Kollektiv ordning: Enhver juridisk person, som sikrer kollektiv opfyldelse af forpligtelser vedrørende udvidet producentansvar på vegne af ordningens medlemmer. 12) Mikrovirksomhed: Enhver fysisk eller juridisk person, der beskæftiger under ti personer og har en årlig omsætning, forstået som det beløb, der er indtjent i en bestemt periode, eller en årlig balance, forstået som en oversigt over virksomhedens aktiver og passiver, der ikke overstiger 15 mio. kr. 13) Multipakemballage: Multipakemballage, som defineret i bekendtgørelse om visse krav til emballager. 14) Plast: Al plast, som defineret i bekendtgørelse om forbud mod markedsføring af visse engangsplastprodukter m.v. og om mærkning af visse andre engangsplastprodukter. 15) Primærproduktionsemballage: En genstand, der er udformet og bestemt til anvendelse som emballage til uforarbejdede produkter fra primærproduktion, som defineret i forordning (EF) 178/2002 om generelle principper og krav i fødevarelovgivningen, om oprettelse af Den Europæiske Fødevaresikkerhedsautoritet og om procedurer vedrørende fødevaresikkerhed. 16) Producent: Enhver fabrikant, importør eller distributør, som uanset hvilken salgsmetode der anvendes, herunder fjernsalg: a) er etableret i Danmark og første gang tilgængeliggør transportemballage, genbrugsemballage, primærproduktionsemballage eller serviceemballage på det danske marked, b) er etableret i Danmark og første gang tilgængeliggør påfyldt emballage eller emballage, som ikke er nævnt i litra a, på det danske marked, eller c) er etableret i en anden EU-medlemsstat eller i et tredjeland og via fjernsalg første gang tilgængeliggør transportemballage, genbrugsemballage, primærproduktionsemballage, serviceemballage eller påfyldt emballage direkte til slutbrugere på det danske marked. 17) Repræsentant: Enhver fysisk eller juridisk person, der er etableret i Danmark og er bemyndiget til at repræsentere en producent, som ikke er etableret i Danmark, men tilgængeliggør emballage eller påfyldt emballage for første gang på det danske marked, jf. miljøbeskyttelseslovens § 9 y, stk. 1 og 2. 18) Salgsemballage: Salgsemballage, som defineret i bekendtgørelse om visse krav til emballager. 19) Serviceemballage: Emballage, der er udformet og beregnet til at blive påfyldt på stedet for salget til slutbrugeren. Som serviceemballage forstås i denne bekendtgørelse også drikkevarebeholdere og drikkebægre, der er engangsplastprodukter, og som sælges tomme, og som ikke er udformet og beregnet til at blive påfyldt på salgsstedet. 20) Slutbruger: Enhver fysisk eller juridisk person, der er bosiddende eller etableret i EU, og til hvem en emballage eller påfyldt emballage er gjort tilgængelig enten som forbruger eller som erhvervsmæssig slutbruger som led i dennes industrielle eller erhvervsmæssige aktiviteter, og som ikke yderligere tilgængeliggør emballagen eller den påfyldte emballage på markedet i den form, den er blevet leveret. 21) Tilgængeliggørelse: Levering af en emballage eller påfyldt emballage med henblik på distribution, forbrug eller anvendelse på det danske marked som led i erhvervsvirksomhed, hvad enten det sker mod eller uden vederlag. 22) Transportemballage: Transportemballage, som defineret i bekendtgørelse om visse krav til emballager."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Dansk Producentansvar fører som registeransvarlig et producentregister over 1) producenter, der tilgængeliggør emballage, jf. §§ 4 og 5, 2) repræsentanter for producenter, som er omfattet af nr. 1 og 3) kollektive ordninger, jf. § 13. Stk. 2. Alle registreringer i registret skal ske efter Dansk Producentansvars anvisninger. Stk. 3. Registret er offentligt og gratis tilgængeligt på Dansk Producentansvars hjemmeside, www.producentansvar.dk. Stk. 4. Dansk Producentansvar skal på hjemmesiden, www.producentansvar.dk, henvise til de øvrige EU-medlemsstaters nationale producentregistre."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. En producent, der tilgængeliggør emballage, skal lade sig og sin eventuelle repræsentant, registrere i producentregistret, jf. § 3, senest den 31. august 2024, jf. dog stk. 3. Stk. 2. En producent, der påbegynder at tilgængeliggøre emballage efter den 31. august 2024, skal lade sig og sin eventuelle repræsentant, registrere i producentregistret senest 14 dage før tilgængeliggørelsen påbegyndes, jf. dog stk. 3. Stk. 3. En producent, der tilgængeliggør genbrugsemballage, skal først lade sig og sin eventuelle repræsentant, registrere i producentregistret, jf. § 3, efter den 31. december 2024."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Producentens og dennes eventuelle repræsentants registrering i producentregistret, jf. § 4, skal indeholde de oplysninger, der er nævnt i bilag 1. Stk. 2. Registreringspligten er først opfyldt, når 1) samtlige oplysninger, jf. stk. 1, er indberettet fyldestgørende, 2) gebyr for registrering er betalt, jf. § 11, og 3) producentens eventuelle repræsentant har bekræftet registreringen som repræsentant, jf. § 6, stk. 3. Stk. 3. Producenten kan på ethvert tidspunkt registrere én repræsentant i producentregistret, jf. stk. 1 og 2, herunder skift af repræsentanten eller ophør af bemyndigelsen. Stk. 4. Repræsentanten kan på ethvert tidspunkt registrere ophør af bemyndigelsen."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Dansk Producentansvar skal bekræfte registreringen i producentregistret, jf. § 5, stk. 1, over for producenten og dennes eventuelle repræsentant senest 14 dage efter, at registreringen er sket, jf. dog stk. 4. Stk. 2. Dansk Producentansvar bekræfter skriftligt inden 7 dage registrering af ophør af bemyndigelse, jf. § 5, stk. 3 og 4, over for både producenten og den hidtidige repræsentant. Stk. 3. Dansk Producentansvar anmoder den fysiske eller juridiske person, som producenten har registreret som repræsentant, jf. § 5, stk. 1-3, om inden 7 dage at be- eller afkræfte registreringen som repræsentant, herunder at de registrerede oplysninger om repræsentanten er korrekte, og at repræsentanten har gjort sig bekendt med sine forpligtelser efter denne bekendtgørelse. Stk. 4. Dansk Producentansvar meddeler skriftligt til producenten, at registrering ikke er gennemført, hvis den fysiske eller juridiske person, som producenten har registreret som repræsentant, afkræfter registreringen, eller hvis fristen på 7 dage, jf. stk. 3, overskrides."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Producenten eller dennes eventuelle repræsentant skal registrere ændringer i de allerede registrerede oplysninger, jf. § 5, stk. 1, til Dansk Producentansvar senest en måned efter, at ændringerne har fundet sted. Stk. 2. Dansk Producentansvar skal bekræfte ændringerne i registreringen i producentregistret over for producenten eller dennes eventuelle repræsentant, senest 14 dage efter, at registreringen er sket."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Hvis en producent ophører med at tilgængeliggøre emballage, skal producenten eller dennes eventuelle repræsentant registrere dette i producentregistret senest en måned efter, at producenten ophører med at tilgængeliggøre emballage."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Dansk Producentansvar træffer på anmodning fra en virksomhed, som kan være omfattet af pligten til at lade sig registrere i producentregistret, jf. § 4, afgørelse om, hvorvidt 1) en producent er omfattet af pligten til at lade sig registrere i producentregistret, jf. § 4, 2) en repræsentant, jf. § 5, stk. 3, opfylder kravene i miljøbeskyttelseslovens § 9 y til at være registreret, og 3) tilgængeliggjort emballage henhører under husholdningsemballage eller erhvervsemballage. Stk. 2. Dansk Producentansvar træffer endvidere afgørelse, som angivet i stk. 1, nr. 1-3, hvis Miljøstyrelsen anmoder derom."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Producenten eller dennes eventuelle repræsentant skal i forbindelse med registrering, jf. § 4, stk. 1, og § 5, indberette oplysninger til Dansk Producentansvar om den forventede mængde tilgængeliggjorte emballage i 2024, jf. dog stk. 2. Stk. 2. Oplysninger om den forventede mængde tilgængeliggjorte genbrugsemballage skal ikke indberettes. Stk. 3. Indberetningen af mængder skal angives i kg fordelt på de materialekategorier, som er nævnt i bilag 2, og fordelt på hhv. husholdningsemballage og erhvervsemballage. Hvis en emballage består af flere materialer, der ikke let kan skilles ad og ikke hører under de nævnte materialekategorier, skal emballagens samlede vægt for det materiale, som emballagen hovedsageligt består af, angives. Hvis emballagen skal sorteres som farligt affald eller restaffald efter sorteringskriterierne i bekendtgørelse om affald angives dette, jf. dog stk. 4. Stk. 4. En producent, der forventer at tilgængeliggøre under 8 ton emballage i 2024, eller dennes eventuelle repræsentant, kan vælge kun at registrere den forventede mængde tilgængeliggjorte emballage i 2024 og fordelingen i kg for hhv. husholdningsemballage og erhvervsemballage."
    },
    {
      "provision_ref": "1:11",
      "chapter": "1",
      "section": "11",
      "content": "§ 11. For registrering i producentregistret, jf. § 4, betales et engangsgebyr på 1.000 kr. pr. producent til Dansk Producentansvar, jf. dog stk. 2. Stk. 2. Hvis producenten allerede er registreret i producentregistret i henhold til bekendtgørelse om batterier og akkumulatorer og udtjente batterier og akkumulatorer eller bekendtgørelse om håndtering af affald i form af motordrevne køretøjer og affaldsfraktioner herfra eller bekendtgørelse om at bringe elektrisk og elektronisk udstyr i omsætning samt håndtering af affald af sådant udstyr eller bekendtgørelse om udvidet producentansvar for filtre til tobaksvarer, der er engangsplastprodukter, betales et engangsgebyr på 500 kr., jf. dog stk. 1."
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Producenten eller dennes eventuelle repræsentant skal føre egenkontrol med opfyldelse af indberetningskravene i § 10. Stk. 2. Producenten skal udarbejde en skriftlig beskrivelse af proceduren og dokumentation for gennemførelse af egenkontrollen, jf. stk. 1. Stk. 3. Beskrivelsen, jf. stk. 2, skal på forespørgsel være tilgængelig for Miljøstyrelsen."
    },
    {
      "provision_ref": "1:13",
      "chapter": "1",
      "section": "13",
      "content": "§ 13. En kollektiv ordning kan varetage følgende forpligtelser på vegne af en producent eller dennes eventuelle repræsentant: 1) Registrering af oplysninger i producentregistret, jf. §§ 4, 5 og 7. 2) Indberetning af oplysninger til Dansk Producentansvar, jf. § 10. 3) Betaling af registreringsgebyr til Dansk Producentansvar, jf. § 11. Stk. 2. Hvis den kollektive ordning ikke opfylder forpligtelserne på vegne af de producenter eller deres eventuelle repræsentanter, der er medlem af ordningen, skal de i stk. 1 nævnte forpligtelser opfyldes af den enkelte producent eller dennes eventuelle repræsentant."
    },
    {
      "provision_ref": "1:14",
      "chapter": "1",
      "section": "14",
      "content": "§ 14. En kollektiv ordning skal sikre, at 1) enhver producent eller dennes repræsentant har lige adgang til at deltage i den kollektive ordning og behandles på lige vilkår, idet der skal tages hensyn til producentens markedsandel, og 2) der ikke videregives konkurrencefølsomme oplysninger til andre virksomheder."
    },
    {
      "provision_ref": "1:15",
      "chapter": "1",
      "section": "15",
      "content": "§ 15. En kollektiv ordning skal, for at forpligtelserne nævnt i § 13, stk. 1 kan varetages af den kollektive ordning, oprettes i producentregistret, jf. § 3, med angivelse af navnet på ordningen, adresse, telefonnr., e-mailadresse, kontaktperson og CVR-nr., jf. dog stk. 2. Stk. 2. For udenlandske kollektive ordninger, der ikke er registreret i CVR-registret, skal virksomhedens momsnummer (VAT-nr.), europæiske momsregistreringsnummer eller nationale momsregistreringsnummer oplyses i stedet for CVR-nr."
    },
    {
      "provision_ref": "1:16",
      "chapter": "1",
      "section": "16",
      "content": "§ 16. En kollektiv ordning skal på sin hjemmeside offentliggøre oplysninger om 1) ejerskab og 2) producenterne eller deres repræsentanter i ordningen."
    },
    {
      "provision_ref": "1:17",
      "chapter": "1",
      "section": "17",
      "content": "§ 17. Dansk Producentansvar skal samarbejde med Miljøstyrelsen og i den forbindelse udveksle oplysninger og dokumenter af betydning for producenters eller deres repræsentanters efterlevelse af deres forpligtelser vedrørende denne bekendtgørelse."
    },
    {
      "provision_ref": "1:18",
      "chapter": "1",
      "section": "18",
      "content": "§ 18. Dansk Producentansvar skal inden for rammerne af databeskyttelsesreglerne i relevant omfang samarbejde med relevante myndigheder og producentregistre i andre EU-medlemsstater samt EU-Kommissionen og i den forbindelse udveksle oplysninger og dokumenter af betydning for producenters efterlevelse af deres forpligtelser vedrørende registrering i producentregistret i henhold til denne bekendtgørelse."
    },
    {
      "provision_ref": "1:19",
      "chapter": "1",
      "section": "19",
      "content": "§ 19. Miljøstyrelsen skal som tilsynsmyndighed inden for rammerne af databeskyttelsesreglerne i relevant omfang samarbejde med relevante myndigheder og producentregistre i andre EU-medlemsstater samt EU-Kommissionen og i den forbindelse udveksle oplysninger og dokumenter af betydning for resultaterne af tilsyn."
    },
    {
      "provision_ref": "1:20",
      "chapter": "1",
      "section": "20",
      "content": "§ 20. Dansk Producentansvar skal sikre, at dokumenter, der er modtaget eller afsendt af Dansk Producentansvar som led i administrativ sagsbehandling i forbindelse med Dansk Producentansvars behandling af sager, hvori der træffes afgørelse i medfør af denne bekendtgørelse, og som har betydning for en sag eller sagsbehandlingen i øvrigt, er opbevaret på en sådan måde, at det bl.a. i forbindelse med tilsyn, anmodning om aktindsigt eller en klagesag er muligt at identificere dem og finde dem frem. Det samme gælder interne dokumenter, der foreligger i endelig form. Stk. 2. Dokumenter efter stk. 1 skal opbevares i mindst 5 år."
    },
    {
      "provision_ref": "1:21",
      "chapter": "1",
      "section": "21",
      "content": "§ 21. Miljøstyrelsen fører tilsyn med overholdelse af bestemmelserne i denne bekendtgørelse."
    },
    {
      "provision_ref": "1:22",
      "chapter": "1",
      "section": "22",
      "content": "§ 22. Afgørelser truffet af Dansk Producentansvar kan påklages til Miljøstyrelsen, jf. miljøbeskyttelseslovens § 9 ø, stk. 3. Klagefristen er 4 uger fra den dag, afgørelsen er meddelt. Klagen skal være skriftlig. Stk. 2. Reglerne i forvaltningsloven gælder for de sager, hvori der træffes afgørelse af Dansk Producentansvar i medfør af denne bekendtgørelse. Stk. 3. Miljøstyrelsens afgørelser efter denne bekendtgørelse kan ikke indbringes for anden administrativ myndighed."
    },
    {
      "provision_ref": "1:23",
      "chapter": "1",
      "section": "23",
      "content": "§ 23. Medmindre højere straf er forskyldt efter den øvrige lovgivning, straffes med bøde den, der 1) tilgængeliggør emballage uden at have ladet sig registrere i overensstemmelse med §§ 4 og 5, 2) afgiver urigtige eller vildledende oplysninger i henhold til § 5, stk. 1-3, 3) undlader at registrere ændringer i overensstemmelse med § 7, 4) undlader at registrere ophør med at være producent af emballerede produkter i overensstemmelse med § 8, 5) undlader at indberette oplysninger i overensstemmelse med § 10, stk. 1 og 2, 6) undlader at føre egenkontrol eller at udarbejde en skriftlig beskrivelse af procedure og dokumentere gennemførelse af egenkontrollen eller at gøre beskrivelse og dokumentation tilgængelig for Miljøstyrelsen efter kravene i § 12, 7) som kollektiv ordning undlader at sikre overholdelse af kravene i §§ 13 og 14, eller 8) som kollektiv ordning undlader at offentliggøre oplysninger på den kollektive ordnings hjemmeside, jf. § 16. Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på miljøet eller fremkaldt fare derfor eller 2) opnået eller tilsigtet en økonomisk fordel for den pågældende selv eller andre, herunder ved besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "1:24",
      "chapter": "1",
      "section": "24",
      "content": "§ 24. Bekendtgørelsen træder i kraft den 20. maj 2024. Stk. 2. Bekendtgørelse nr. 281 af 12. marts 2024 om registrering og indberetning af emballage ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse finder anvendelse på emballage. Stk. 2. Bekendtgørelsen finder ikke anvendelse på emballage omfattet af pant- og retursystemet, jf. bekendtgørelse om pant på og indsamling m.v. af emballager til visse drikkevarer.",
      "valid_from": "2024-05-16",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Distributør: Enhver fysisk eller juridisk person i forsyningskæden, som ikke er hverken fabrikant eller importør, og som tilgængeliggør emballage eller påfyldt emballage på det danske marked. 2) Emballage: Enhver emballage, som defineret i bekendtgørelse om visse krav til emballager. Som emballage forstås i denne bekendtgørelse også drikkevarebeholdere og drikkebægre, der er engangsplastprodukter. 3) Engangsplastprodukter: Engangsplastprodukter, som defineret i bekendtgørelse om forbud mod markedsføring af visse engangsplastprodukter m.v. og om mærkning af visse andre engangsplastprodukter. 4) Erhvervsemballage: Emballage, der ikke er husholdningsemballage. 5) Etableret i Danmark: Oprettet som aktiv dansk virksomhed i det centrale virksomhedsregister, CVR, med et dansk CVR-nr. 6) Fabrikant: Enhver fysisk eller juridisk person, som: a) fremstiller emballage eller påfyldt emballage, b) får emballage eller påfyldt emballage udformet eller fremstillet under sit eget navn eller varemærke, uagtet hvem der har fremstillet emballagen eller den påfyldte emballage og om andre varemærker er synlige på emballagen eller den påfyldte emballage, eller c) udbyder emballage eller påfyldt emballage til en mikrovirksomhed, der får emballagen udformet eller fremstillet under sit eget navn eller varemærke, når der er tale om transportemballage, genbrugsemballage, primærproduktionsemballage, serviceemballage, salgsemballage eller multipakemballage. 7) Fjernsalg: Enhver aftale om salg eller køb af emballage eller påfyldt emballage, der indgås mellem producenten og slutbrugeren uden producentens og slutbrugerens samtidige fysiske tilstedeværelse, og hvor der til og med tidspunktet for aftalens indgåelse udelukkende anvendes en eller flere former for fjernkommunikationsteknikker, herunder onlinesalg. 8) Genbrugsemballage: Genbrugsemballage, som defineret i bekendtgørelse om visse krav til emballager. 9) Husholdningsemballage: Emballage, hvor en husholdning sandsynligvis vil være slutbruger. 10) Importør: Enhver fysisk eller juridisk person, som er etableret i EU og tilgængeliggør emballage eller påfyldt emballage fra et tredjeland på EU’s marked. 11) Kollektiv ordning: Enhver juridisk person, som sikrer kollektiv opfyldelse af forpligtelser vedrørende udvidet producentansvar på vegne af ordningens medlemmer. 12) Mikrovirksomhed: Enhver fysisk eller juridisk person, der beskæftiger under ti personer og har en årlig omsætning, forstået som det beløb, der er indtjent i en bestemt periode, eller en årlig balance, forstået som en oversigt over virksomhedens aktiver og passiver, der ikke overstiger 15 mio. kr. 13) Multipakemballage: Multipakemballage, som defineret i bekendtgørelse om visse krav til emballager. 14) Plast: Al plast, som defineret i bekendtgørelse om forbud mod markedsføring af visse engangsplastprodukter m.v. og om mærkning af visse andre engangsplastprodukter. 15) Primærproduktionsemballage: En genstand, der er udformet og bestemt til anvendelse som emballage til uforarbejdede produkter fra primærproduktion, som defineret i forordning (EF) 178/2002 om generelle principper og krav i fødevarelovgivningen, om oprettelse af Den Europæiske Fødevaresikkerhedsautoritet og om procedurer vedrørende fødevaresikkerhed. 16) Producent: Enhver fabrikant, importør eller distributør, som uanset hvilken salgsmetode der anvendes, herunder fjernsalg: a) er etableret i Danmark og første gang tilgængeliggør transportemballage, genbrugsemballage, primærproduktionsemballage eller serviceemballage på det danske marked, b) er etableret i Danmark og første gang tilgængeliggør påfyldt emballage eller emballage, som ikke er nævnt i litra a, på det danske marked, eller c) er etableret i en anden EU-medlemsstat eller i et tredjeland og via fjernsalg første gang tilgængeliggør transportemballage, genbrugsemballage, primærproduktionsemballage, serviceemballage eller påfyldt emballage direkte til slutbrugere på det danske marked. 17) Repræsentant: Enhver fysisk eller juridisk person, der er etableret i Danmark og er bemyndiget til at repræsentere en producent, som ikke er etableret i Danmark, men tilgængeliggør emballage eller påfyldt emballage for første gang på det danske marked, jf. miljøbeskyttelseslovens § 9 y, stk. 1 og 2. 18) Salgsemballage: Salgsemballage, som defineret i bekendtgørelse om visse krav til emballager. 19) Serviceemballage: Emballage, der er udformet og beregnet til at blive påfyldt på stedet for salget til slutbrugeren. Som serviceemballage forstås i denne bekendtgørelse også drikkevarebeholdere og drikkebægre, der er engangsplastprodukter, og som sælges tomme, og som ikke er udformet og beregnet til at blive påfyldt på salgsstedet. 20) Slutbruger: Enhver fysisk eller juridisk person, der er bosiddende eller etableret i EU, og til hvem en emballage eller påfyldt emballage er gjort tilgængelig enten som forbruger eller som erhvervsmæssig slutbruger som led i dennes industrielle eller erhvervsmæssige aktiviteter, og som ikke yderligere tilgængeliggør emballagen eller den påfyldte emballage på markedet i den form, den er blevet leveret. 21) Tilgængeliggørelse: Levering af en emballage eller påfyldt emballage med henblik på distribution, forbrug eller anvendelse på det danske marked som led i erhvervsvirksomhed, hvad enten det sker mod eller uden vederlag. 22) Transportemballage: Transportemballage, som defineret i bekendtgørelse om visse krav til emballager.",
      "valid_from": "2024-05-16",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Dansk Producentansvar fører som registeransvarlig et producentregister over 1) producenter, der tilgængeliggør emballage, jf. §§ 4 og 5, 2) repræsentanter for producenter, som er omfattet af nr. 1 og 3) kollektive ordninger, jf. § 13. Stk. 2. Alle registreringer i registret skal ske efter Dansk Producentansvars anvisninger. Stk. 3. Registret er offentligt og gratis tilgængeligt på Dansk Producentansvars hjemmeside, www.producentansvar.dk. Stk. 4. Dansk Producentansvar skal på hjemmesiden, www.producentansvar.dk, henvise til de øvrige EU-medlemsstaters nationale producentregistre.",
      "valid_from": "2024-05-16",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. En producent, der tilgængeliggør emballage, skal lade sig og sin eventuelle repræsentant, registrere i producentregistret, jf. § 3, senest den 31. august 2024, jf. dog stk. 3. Stk. 2. En producent, der påbegynder at tilgængeliggøre emballage efter den 31. august 2024, skal lade sig og sin eventuelle repræsentant, registrere i producentregistret senest 14 dage før tilgængeliggørelsen påbegyndes, jf. dog stk. 3. Stk. 3. En producent, der tilgængeliggør genbrugsemballage, skal først lade sig og sin eventuelle repræsentant, registrere i producentregistret, jf. § 3, efter den 31. december 2024.",
      "valid_from": "2024-05-16",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Producentens og dennes eventuelle repræsentants registrering i producentregistret, jf. § 4, skal indeholde de oplysninger, der er nævnt i bilag 1. Stk. 2. Registreringspligten er først opfyldt, når 1) samtlige oplysninger, jf. stk. 1, er indberettet fyldestgørende, 2) gebyr for registrering er betalt, jf. § 11, og 3) producentens eventuelle repræsentant har bekræftet registreringen som repræsentant, jf. § 6, stk. 3. Stk. 3. Producenten kan på ethvert tidspunkt registrere én repræsentant i producentregistret, jf. stk. 1 og 2, herunder skift af repræsentanten eller ophør af bemyndigelsen. Stk. 4. Repræsentanten kan på ethvert tidspunkt registrere ophør af bemyndigelsen.",
      "valid_from": "2024-05-16",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Dansk Producentansvar skal bekræfte registreringen i producentregistret, jf. § 5, stk. 1, over for producenten og dennes eventuelle repræsentant senest 14 dage efter, at registreringen er sket, jf. dog stk. 4. Stk. 2. Dansk Producentansvar bekræfter skriftligt inden 7 dage registrering af ophør af bemyndigelse, jf. § 5, stk. 3 og 4, over for både producenten og den hidtidige repræsentant. Stk. 3. Dansk Producentansvar anmoder den fysiske eller juridiske person, som producenten har registreret som repræsentant, jf. § 5, stk. 1-3, om inden 7 dage at be- eller afkræfte registreringen som repræsentant, herunder at de registrerede oplysninger om repræsentanten er korrekte, og at repræsentanten har gjort sig bekendt med sine forpligtelser efter denne bekendtgørelse. Stk. 4. Dansk Producentansvar meddeler skriftligt til producenten, at registrering ikke er gennemført, hvis den fysiske eller juridiske person, som producenten har registreret som repræsentant, afkræfter registreringen, eller hvis fristen på 7 dage, jf. stk. 3, overskrides.",
      "valid_from": "2024-05-16",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Producenten eller dennes eventuelle repræsentant skal registrere ændringer i de allerede registrerede oplysninger, jf. § 5, stk. 1, til Dansk Producentansvar senest en måned efter, at ændringerne har fundet sted. Stk. 2. Dansk Producentansvar skal bekræfte ændringerne i registreringen i producentregistret over for producenten eller dennes eventuelle repræsentant, senest 14 dage efter, at registreringen er sket.",
      "valid_from": "2024-05-16",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Hvis en producent ophører med at tilgængeliggøre emballage, skal producenten eller dennes eventuelle repræsentant registrere dette i producentregistret senest en måned efter, at producenten ophører med at tilgængeliggøre emballage.",
      "valid_from": "2024-05-16",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Dansk Producentansvar træffer på anmodning fra en virksomhed, som kan være omfattet af pligten til at lade sig registrere i producentregistret, jf. § 4, afgørelse om, hvorvidt 1) en producent er omfattet af pligten til at lade sig registrere i producentregistret, jf. § 4, 2) en repræsentant, jf. § 5, stk. 3, opfylder kravene i miljøbeskyttelseslovens § 9 y til at være registreret, og 3) tilgængeliggjort emballage henhører under husholdningsemballage eller erhvervsemballage. Stk. 2. Dansk Producentansvar træffer endvidere afgørelse, som angivet i stk. 1, nr. 1-3, hvis Miljøstyrelsen anmoder derom.",
      "valid_from": "2024-05-16",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Producenten eller dennes eventuelle repræsentant skal i forbindelse med registrering, jf. § 4, stk. 1, og § 5, indberette oplysninger til Dansk Producentansvar om den forventede mængde tilgængeliggjorte emballage i 2024, jf. dog stk. 2. Stk. 2. Oplysninger om den forventede mængde tilgængeliggjorte genbrugsemballage skal ikke indberettes. Stk. 3. Indberetningen af mængder skal angives i kg fordelt på de materialekategorier, som er nævnt i bilag 2, og fordelt på hhv. husholdningsemballage og erhvervsemballage. Hvis en emballage består af flere materialer, der ikke let kan skilles ad og ikke hører under de nævnte materialekategorier, skal emballagens samlede vægt for det materiale, som emballagen hovedsageligt består af, angives. Hvis emballagen skal sorteres som farligt affald eller restaffald efter sorteringskriterierne i bekendtgørelse om affald angives dette, jf. dog stk. 4. Stk. 4. En producent, der forventer at tilgængeliggøre under 8 ton emballage i 2024, eller dennes eventuelle repræsentant, kan vælge kun at registrere den forventede mængde tilgængeliggjorte emballage i 2024 og fordelingen i kg for hhv. husholdningsemballage og erhvervsemballage.",
      "valid_from": "2024-05-16",
      "valid_to": null
    },
    {
      "provision_ref": "1:11",
      "chapter": "1",
      "section": "11",
      "content": "§ 11. For registrering i producentregistret, jf. § 4, betales et engangsgebyr på 1.000 kr. pr. producent til Dansk Producentansvar, jf. dog stk. 2. Stk. 2. Hvis producenten allerede er registreret i producentregistret i henhold til bekendtgørelse om batterier og akkumulatorer og udtjente batterier og akkumulatorer eller bekendtgørelse om håndtering af affald i form af motordrevne køretøjer og affaldsfraktioner herfra eller bekendtgørelse om at bringe elektrisk og elektronisk udstyr i omsætning samt håndtering af affald af sådant udstyr eller bekendtgørelse om udvidet producentansvar for filtre til tobaksvarer, der er engangsplastprodukter, betales et engangsgebyr på 500 kr., jf. dog stk. 1.",
      "valid_from": "2024-05-16",
      "valid_to": null
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Producenten eller dennes eventuelle repræsentant skal føre egenkontrol med opfyldelse af indberetningskravene i § 10. Stk. 2. Producenten skal udarbejde en skriftlig beskrivelse af proceduren og dokumentation for gennemførelse af egenkontrollen, jf. stk. 1. Stk. 3. Beskrivelsen, jf. stk. 2, skal på forespørgsel være tilgængelig for Miljøstyrelsen.",
      "valid_from": "2024-05-16",
      "valid_to": null
    },
    {
      "provision_ref": "1:13",
      "chapter": "1",
      "section": "13",
      "content": "§ 13. En kollektiv ordning kan varetage følgende forpligtelser på vegne af en producent eller dennes eventuelle repræsentant: 1) Registrering af oplysninger i producentregistret, jf. §§ 4, 5 og 7. 2) Indberetning af oplysninger til Dansk Producentansvar, jf. § 10. 3) Betaling af registreringsgebyr til Dansk Producentansvar, jf. § 11. Stk. 2. Hvis den kollektive ordning ikke opfylder forpligtelserne på vegne af de producenter eller deres eventuelle repræsentanter, der er medlem af ordningen, skal de i stk. 1 nævnte forpligtelser opfyldes af den enkelte producent eller dennes eventuelle repræsentant.",
      "valid_from": "2024-05-16",
      "valid_to": null
    },
    {
      "provision_ref": "1:14",
      "chapter": "1",
      "section": "14",
      "content": "§ 14. En kollektiv ordning skal sikre, at 1) enhver producent eller dennes repræsentant har lige adgang til at deltage i den kollektive ordning og behandles på lige vilkår, idet der skal tages hensyn til producentens markedsandel, og 2) der ikke videregives konkurrencefølsomme oplysninger til andre virksomheder.",
      "valid_from": "2024-05-16",
      "valid_to": null
    },
    {
      "provision_ref": "1:15",
      "chapter": "1",
      "section": "15",
      "content": "§ 15. En kollektiv ordning skal, for at forpligtelserne nævnt i § 13, stk. 1 kan varetages af den kollektive ordning, oprettes i producentregistret, jf. § 3, med angivelse af navnet på ordningen, adresse, telefonnr., e-mailadresse, kontaktperson og CVR-nr., jf. dog stk. 2. Stk. 2. For udenlandske kollektive ordninger, der ikke er registreret i CVR-registret, skal virksomhedens momsnummer (VAT-nr.), europæiske momsregistreringsnummer eller nationale momsregistreringsnummer oplyses i stedet for CVR-nr.",
      "valid_from": "2024-05-16",
      "valid_to": null
    },
    {
      "provision_ref": "1:16",
      "chapter": "1",
      "section": "16",
      "content": "§ 16. En kollektiv ordning skal på sin hjemmeside offentliggøre oplysninger om 1) ejerskab og 2) producenterne eller deres repræsentanter i ordningen.",
      "valid_from": "2024-05-16",
      "valid_to": null
    },
    {
      "provision_ref": "1:17",
      "chapter": "1",
      "section": "17",
      "content": "§ 17. Dansk Producentansvar skal samarbejde med Miljøstyrelsen og i den forbindelse udveksle oplysninger og dokumenter af betydning for producenters eller deres repræsentanters efterlevelse af deres forpligtelser vedrørende denne bekendtgørelse.",
      "valid_from": "2024-05-16",
      "valid_to": null
    },
    {
      "provision_ref": "1:18",
      "chapter": "1",
      "section": "18",
      "content": "§ 18. Dansk Producentansvar skal inden for rammerne af databeskyttelsesreglerne i relevant omfang samarbejde med relevante myndigheder og producentregistre i andre EU-medlemsstater samt EU-Kommissionen og i den forbindelse udveksle oplysninger og dokumenter af betydning for producenters efterlevelse af deres forpligtelser vedrørende registrering i producentregistret i henhold til denne bekendtgørelse.",
      "valid_from": "2024-05-16",
      "valid_to": null
    },
    {
      "provision_ref": "1:19",
      "chapter": "1",
      "section": "19",
      "content": "§ 19. Miljøstyrelsen skal som tilsynsmyndighed inden for rammerne af databeskyttelsesreglerne i relevant omfang samarbejde med relevante myndigheder og producentregistre i andre EU-medlemsstater samt EU-Kommissionen og i den forbindelse udveksle oplysninger og dokumenter af betydning for resultaterne af tilsyn.",
      "valid_from": "2024-05-16",
      "valid_to": null
    },
    {
      "provision_ref": "1:20",
      "chapter": "1",
      "section": "20",
      "content": "§ 20. Dansk Producentansvar skal sikre, at dokumenter, der er modtaget eller afsendt af Dansk Producentansvar som led i administrativ sagsbehandling i forbindelse med Dansk Producentansvars behandling af sager, hvori der træffes afgørelse i medfør af denne bekendtgørelse, og som har betydning for en sag eller sagsbehandlingen i øvrigt, er opbevaret på en sådan måde, at det bl.a. i forbindelse med tilsyn, anmodning om aktindsigt eller en klagesag er muligt at identificere dem og finde dem frem. Det samme gælder interne dokumenter, der foreligger i endelig form. Stk. 2. Dokumenter efter stk. 1 skal opbevares i mindst 5 år.",
      "valid_from": "2024-05-16",
      "valid_to": null
    },
    {
      "provision_ref": "1:21",
      "chapter": "1",
      "section": "21",
      "content": "§ 21. Miljøstyrelsen fører tilsyn med overholdelse af bestemmelserne i denne bekendtgørelse.",
      "valid_from": "2024-05-16",
      "valid_to": null
    },
    {
      "provision_ref": "1:22",
      "chapter": "1",
      "section": "22",
      "content": "§ 22. Afgørelser truffet af Dansk Producentansvar kan påklages til Miljøstyrelsen, jf. miljøbeskyttelseslovens § 9 ø, stk. 3. Klagefristen er 4 uger fra den dag, afgørelsen er meddelt. Klagen skal være skriftlig. Stk. 2. Reglerne i forvaltningsloven gælder for de sager, hvori der træffes afgørelse af Dansk Producentansvar i medfør af denne bekendtgørelse. Stk. 3. Miljøstyrelsens afgørelser efter denne bekendtgørelse kan ikke indbringes for anden administrativ myndighed.",
      "valid_from": "2024-05-16",
      "valid_to": null
    },
    {
      "provision_ref": "1:23",
      "chapter": "1",
      "section": "23",
      "content": "§ 23. Medmindre højere straf er forskyldt efter den øvrige lovgivning, straffes med bøde den, der 1) tilgængeliggør emballage uden at have ladet sig registrere i overensstemmelse med §§ 4 og 5, 2) afgiver urigtige eller vildledende oplysninger i henhold til § 5, stk. 1-3, 3) undlader at registrere ændringer i overensstemmelse med § 7, 4) undlader at registrere ophør med at være producent af emballerede produkter i overensstemmelse med § 8, 5) undlader at indberette oplysninger i overensstemmelse med § 10, stk. 1 og 2, 6) undlader at føre egenkontrol eller at udarbejde en skriftlig beskrivelse af procedure og dokumentere gennemførelse af egenkontrollen eller at gøre beskrivelse og dokumentation tilgængelig for Miljøstyrelsen efter kravene i § 12, 7) som kollektiv ordning undlader at sikre overholdelse af kravene i §§ 13 og 14, eller 8) som kollektiv ordning undlader at offentliggøre oplysninger på den kollektive ordnings hjemmeside, jf. § 16. Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på miljøet eller fremkaldt fare derfor eller 2) opnået eller tilsigtet en økonomisk fordel for den pågældende selv eller andre, herunder ved besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2024-05-16",
      "valid_to": null
    },
    {
      "provision_ref": "1:24",
      "chapter": "1",
      "section": "24",
      "content": "§ 24. Bekendtgørelsen træder i kraft den 20. maj 2024. Stk. 2. Bekendtgørelse nr. 281 af 12. marts 2024 om registrering og indberetning af emballage ophæves.",
      "valid_from": "2024-05-16",
      "valid_to": null
    }
  ],
  "definitions": []
}
