{
  "id": "2024:791",
  "type": "statute",
  "title": "Bekendtgørelse om markedsmæssighed af vandselskabers aftaler og om vandselskabers koncern- og interesseforbundne parter",
  "short_name": "BEK H#LOKDOK04",
  "status": "in_force",
  "issued_date": "2024-06-21",
  "url": "https://www.retsinformation.dk/eli/lta/2024/791/xml",
  "description": "Retsinformation source. DocumentId=DB000945; AccessionNumber=B20240079105; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen fastsætter regler om følgende: 1) Dokumentation for, hvordan priser og vilkår for vandselskabers væsentlige aftaler er fastsat, jf. vandsektorlovens § 19, stk. 5. 2) Vandsektortilsynets tilsyn med markedsmæssigheden af vandselskabers aftaler, jf. vandsektorlovens § 19, stk. 6. 3) Oplysnings- og indberetningspligt vedrørende vandselskabers aftaler. 4) Offentliggørelse af Vandsektortilsynets afgørelser efter vandsektorlovens § 19, stk. 7 og 8. 5) Hvilke selskaber og andre parter der er omfattet af vandsektorlovens § 19, stk. 8, og § 22 a, stk. 2. Stk. 2. Bekendtgørelsen finder anvendelse på vandselskaber, der er omfattet af vandsektorlovens § 2, stk. 1, disses koncernforbundne selskaber og andre parter, der er interesseforbundet med et vandselskab."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Vandselskaberne skal tilvejebringe og opbevare tilstrækkelig dokumentation for, hvordan priser og vilkår for væsentlige aftaler er fastsat, jf. vandsektorlovens § 19, stk. 5. Stk. 2. Dokumentationen skal som minimum indeholde: 1) Kopi af den skriftlige aftale. 2) Angivelse af den eller de prisfastsættelsesmetoder, som vandselskabet har valgt til sikring af aftalens markedsmæssighed, og begrundelse for valget af prisfastsættelsesmetode. 3) Dokumentation for, at aftalens vilkår om prisfastsættelse er i overensstemmelse med den valgte metode. Stk. 3. Vandselskaber skal opbevare dokumentation for, hvordan priser og vilkår for væsentlige aftaler er fastsat, i 5 år fra udgangen af det regnskabsår, hvor den pågældende aftale er udløbet."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Vandsektortilsynet skal anvende en anerkendt prisfastsættelsesmetode i sit tilsyn, jf. dog stk. 2-4. Stk. 2. Hvis vandselskabet har anvendt en anerkendt metode for dokumentation af markedsmæssigheden af en aftale, skal Vandsektortilsynet følge denne metode i sit tilsyn, medmindre væsentlige forhold taler for anvendelse af en anden prisfastsættelsesmetode. Stk. 3. Hvis vandselskabet ikke har tilvejebragt tilstrækkeligt grundlag til at Vandsektortilsynet kan fastsætte prisen ud fra en anerkendt metode, jf. stk. 1, kan Vandsektortilsynet skønsmæssigt fastsætte den markedsmæssige pris. Vandsektortilsynet kan til brug for den skønsmæssige fastsættelse af den markedsmæssige pris anvende ekstern bistand til værdifastsættelsen for vandselskabets regning. Stk. 4. I tilfælde, hvor et vandselskabs dokumentation for en aftales markedsmæssighed er så mangelfuld, at der kan opstå tvivl om, hvorvidt der er indgået en aftale, modtaget en ydelse eller sket en modydelse, eller hvad en ydelse eller modydelse består i, kan Vandsektortilsynet fastsætte den markedsmæssige pris til 0 kr."
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Vandselskaberne skal hvert år senest den 1. juli til Vandsektortilsynet indberette følgende: 1) En oversigt over vandselskabets aftaler med vandselskabets koncernforbundne selskaber eller andre parter, der er interesseforbundet med vandselskabet, jf. § 7, der var gældende i det foregående kalenderår. Oversigten skal for hver aftale indeholde oplysninger om aftalens parter, aftalens genstand, aftalens varighed og kontraktsummen. 2) En oversigt over vandselskabets aftaler vedrørende anlægsprojekter og vandselskabets øvrige væsentlige aftaler, der var gældende i det foregående kalenderår. Oversigten skal for hver aftale indeholde oplysninger om aftalens parter, aftalens genstand, aftalens varighed og kontraktsummen. Hvis vandselskabet havde gældende aftaler med en bestemt part med en samlet kontraktsum på mindre end 300.000 kr. inden for det foregående kalenderår, skal denne eller disse aftaler ikke indgå i oversigten. Stk. 2. Ansættelsesaftaler skal ikke indgå i indberetningen efter stk. 1. Stk. 3. Vandselskaberne skal hvert år senest den 1. juli indberette yderligere oplysninger om deres aftaler eller visse af deres aftaler efter Vandsektortilsynets nærmere bestemmelse. Vandsektortilsynet offentliggør hvert år senest den 1. marts på Vandsektortilsynets hjemmeside, hvilke yderligere oplysninger vandselskaberne skal indberette i det pågældende år. Stk. 4. Vandselskabernes indberetning af oplysninger efter stk. 1 og 3 skal ske elektronisk i et format, som er fastsat af Vandsektortilsynet. Vandsektortilsynet kan herunder fastsætte, at indsendelsen skal ske i et bestemt digitalt format. Oplysning om det eller de formater, der skal anvendes, offentliggøres på Vandsektortilsynets hjemmeside."
    },
    {
      "provision_ref": "4:5",
      "chapter": "4",
      "section": "5",
      "content": "§ 5. Afgørelser truffet af Vandsektortilsynet efter vandsektorlovens § 19, stk. 7 eller 8, offentliggøres på Vandsektortilsynets hjemmeside. Stk. 2. Hvis en afgørelse påklages eller indbringes for domstolene, skal dette fremgå på hjemmesiden, hvor afgørelsen offentliggøres. Hvis afgørelsen ændres, skal den ændrede afgørelse offentliggøres samme sted."
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Vandsektortilsynet sender afgørelser truffet efter vandsektorlovens § 19, stk. 7 eller 8, til kommunalbestyrelsen i den eller de kommuner, der godkender vandselskabets bidrag og takster, jf. § 54, stk. 1, i lov om vandforsyning m.v. og § 3 a, stk. 1, i lov om betalingsregler for spildevandsforsyningsselskaber m.v. Stk. 2. Hvis en afgørelse, som er sendt til kommunalbestyrelsen efter stk. 1, påklages eller indbringes for domstolene, skal Vandsektortilsynet orientere kommunalbestyrelsen om dette. Det samme gælder, hvis klage over eller søgsmål vedrørende en afgørelse tillægges opsættende virkning. Vandsektortilsynet skal endvidere orientere kommunalbestyrelsen om resultatet af klagesagen eller søgsmålet."
    },
    {
      "provision_ref": "5:7",
      "chapter": "5",
      "section": "7",
      "content": "§ 7. Vandsektorlovens § 19, stk. 8, og § 22 a, stk. 2, omfatter vandselskabers koncernforbundne selskaber og andre parter, der er interesseforbundet med et vandselskab, som defineret i stk. 2-4. Stk. 2. Ved et vandselskabs koncernforbundne selskaber forstås juridiske personer, hvor samme kreds af selskabsdeltagere har bestemmende indflydelse, eller hvor der er fælles ledelse. Ved bestemmende indflydelse forstås ejerskab eller rådighed over stemmerettigheder, således at der direkte eller indirekte ejes mere end 50 pct. af kapitalen eller rådes over mere end 50 pct. af stemmerne. Ved fælles ledelse forstås situationer, hvor selskaber eller andre juridiske personer administreres af den samme ledelse, eller hvor der er væsentlige personsammenfald i de to selskabers ledelse. Stk. 3. Ved andre parter, der er interesseforbundet med et vandselskab, forstås 1) juridiske personer, der helt eller delvis, direkte eller indirekte ejes af eller helt eller delvis, direkte eller indirekte har samme ejerkreds som vandselskabet, eller hvor et medlem af vandselskabets ledelse eller nærtstående til et medlem af vandselskabets ledelse helt eller delvis, direkte eller indirekte, ejer eller deltager i ledelsen af den juridiske person, og 2) medlemmer af vandselskabets ledelse og nærtstående til et medlem af vandselskabets ledelse. Stk. 4. Ved nærtstående forstås ægtefælle eller samlever, forældre og bedsteforældre samt børn og børnebørn og disses ægtefæller eller samlevere eller dødsboer efter de nævnte personer. Stedbarns- og adoptivforhold sidestilles med oprindeligt slægtskabsforhold."
    },
    {
      "provision_ref": "6:8",
      "chapter": "6",
      "section": "8",
      "content": "§ 8. Medmindre højere straf er forskyldt efter anden lovgivning, straffes med bøde den, der 1) undlader at overholde kravene til dokumentation i § 2, stk. 2, 2) undlader at opbevare dokumentation i overensstemmelse med § 2, stk. 3, eller 3) undlader at indsende oplysninger i overensstemmelse med § 4. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "7:9",
      "chapter": "7",
      "section": "9",
      "content": "§ 9. Bekendtgørelsen træder i kraft den 1. juli 2024. Stk. 2. Oplysninger som nævnt i § 4 skal i 2024 indsendes til Vandsektortilsynet senest den 1. oktober."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen fastsætter regler om følgende: 1) Dokumentation for, hvordan priser og vilkår for vandselskabers væsentlige aftaler er fastsat, jf. vandsektorlovens § 19, stk. 5. 2) Vandsektortilsynets tilsyn med markedsmæssigheden af vandselskabers aftaler, jf. vandsektorlovens § 19, stk. 6. 3) Oplysnings- og indberetningspligt vedrørende vandselskabers aftaler. 4) Offentliggørelse af Vandsektortilsynets afgørelser efter vandsektorlovens § 19, stk. 7 og 8. 5) Hvilke selskaber og andre parter der er omfattet af vandsektorlovens § 19, stk. 8, og § 22 a, stk. 2. Stk. 2. Bekendtgørelsen finder anvendelse på vandselskaber, der er omfattet af vandsektorlovens § 2, stk. 1, disses koncernforbundne selskaber og andre parter, der er interesseforbundet med et vandselskab.",
      "valid_from": "2024-06-21",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Vandselskaberne skal tilvejebringe og opbevare tilstrækkelig dokumentation for, hvordan priser og vilkår for væsentlige aftaler er fastsat, jf. vandsektorlovens § 19, stk. 5. Stk. 2. Dokumentationen skal som minimum indeholde: 1) Kopi af den skriftlige aftale. 2) Angivelse af den eller de prisfastsættelsesmetoder, som vandselskabet har valgt til sikring af aftalens markedsmæssighed, og begrundelse for valget af prisfastsættelsesmetode. 3) Dokumentation for, at aftalens vilkår om prisfastsættelse er i overensstemmelse med den valgte metode. Stk. 3. Vandselskaber skal opbevare dokumentation for, hvordan priser og vilkår for væsentlige aftaler er fastsat, i 5 år fra udgangen af det regnskabsår, hvor den pågældende aftale er udløbet.",
      "valid_from": "2024-06-21",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Vandsektortilsynet skal anvende en anerkendt prisfastsættelsesmetode i sit tilsyn, jf. dog stk. 2-4. Stk. 2. Hvis vandselskabet har anvendt en anerkendt metode for dokumentation af markedsmæssigheden af en aftale, skal Vandsektortilsynet følge denne metode i sit tilsyn, medmindre væsentlige forhold taler for anvendelse af en anden prisfastsættelsesmetode. Stk. 3. Hvis vandselskabet ikke har tilvejebragt tilstrækkeligt grundlag til at Vandsektortilsynet kan fastsætte prisen ud fra en anerkendt metode, jf. stk. 1, kan Vandsektortilsynet skønsmæssigt fastsætte den markedsmæssige pris. Vandsektortilsynet kan til brug for den skønsmæssige fastsættelse af den markedsmæssige pris anvende ekstern bistand til værdifastsættelsen for vandselskabets regning. Stk. 4. I tilfælde, hvor et vandselskabs dokumentation for en aftales markedsmæssighed er så mangelfuld, at der kan opstå tvivl om, hvorvidt der er indgået en aftale, modtaget en ydelse eller sket en modydelse, eller hvad en ydelse eller modydelse består i, kan Vandsektortilsynet fastsætte den markedsmæssige pris til 0 kr.",
      "valid_from": "2024-06-21",
      "valid_to": null
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Vandselskaberne skal hvert år senest den 1. juli til Vandsektortilsynet indberette følgende: 1) En oversigt over vandselskabets aftaler med vandselskabets koncernforbundne selskaber eller andre parter, der er interesseforbundet med vandselskabet, jf. § 7, der var gældende i det foregående kalenderår. Oversigten skal for hver aftale indeholde oplysninger om aftalens parter, aftalens genstand, aftalens varighed og kontraktsummen. 2) En oversigt over vandselskabets aftaler vedrørende anlægsprojekter og vandselskabets øvrige væsentlige aftaler, der var gældende i det foregående kalenderår. Oversigten skal for hver aftale indeholde oplysninger om aftalens parter, aftalens genstand, aftalens varighed og kontraktsummen. Hvis vandselskabet havde gældende aftaler med en bestemt part med en samlet kontraktsum på mindre end 300.000 kr. inden for det foregående kalenderår, skal denne eller disse aftaler ikke indgå i oversigten. Stk. 2. Ansættelsesaftaler skal ikke indgå i indberetningen efter stk. 1. Stk. 3. Vandselskaberne skal hvert år senest den 1. juli indberette yderligere oplysninger om deres aftaler eller visse af deres aftaler efter Vandsektortilsynets nærmere bestemmelse. Vandsektortilsynet offentliggør hvert år senest den 1. marts på Vandsektortilsynets hjemmeside, hvilke yderligere oplysninger vandselskaberne skal indberette i det pågældende år. Stk. 4. Vandselskabernes indberetning af oplysninger efter stk. 1 og 3 skal ske elektronisk i et format, som er fastsat af Vandsektortilsynet. Vandsektortilsynet kan herunder fastsætte, at indsendelsen skal ske i et bestemt digitalt format. Oplysning om det eller de formater, der skal anvendes, offentliggøres på Vandsektortilsynets hjemmeside.",
      "valid_from": "2024-06-21",
      "valid_to": null
    },
    {
      "provision_ref": "4:5",
      "chapter": "4",
      "section": "5",
      "content": "§ 5. Afgørelser truffet af Vandsektortilsynet efter vandsektorlovens § 19, stk. 7 eller 8, offentliggøres på Vandsektortilsynets hjemmeside. Stk. 2. Hvis en afgørelse påklages eller indbringes for domstolene, skal dette fremgå på hjemmesiden, hvor afgørelsen offentliggøres. Hvis afgørelsen ændres, skal den ændrede afgørelse offentliggøres samme sted.",
      "valid_from": "2024-06-21",
      "valid_to": null
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Vandsektortilsynet sender afgørelser truffet efter vandsektorlovens § 19, stk. 7 eller 8, til kommunalbestyrelsen i den eller de kommuner, der godkender vandselskabets bidrag og takster, jf. § 54, stk. 1, i lov om vandforsyning m.v. og § 3 a, stk. 1, i lov om betalingsregler for spildevandsforsyningsselskaber m.v. Stk. 2. Hvis en afgørelse, som er sendt til kommunalbestyrelsen efter stk. 1, påklages eller indbringes for domstolene, skal Vandsektortilsynet orientere kommunalbestyrelsen om dette. Det samme gælder, hvis klage over eller søgsmål vedrørende en afgørelse tillægges opsættende virkning. Vandsektortilsynet skal endvidere orientere kommunalbestyrelsen om resultatet af klagesagen eller søgsmålet.",
      "valid_from": "2024-06-21",
      "valid_to": null
    },
    {
      "provision_ref": "5:7",
      "chapter": "5",
      "section": "7",
      "content": "§ 7. Vandsektorlovens § 19, stk. 8, og § 22 a, stk. 2, omfatter vandselskabers koncernforbundne selskaber og andre parter, der er interesseforbundet med et vandselskab, som defineret i stk. 2-4. Stk. 2. Ved et vandselskabs koncernforbundne selskaber forstås juridiske personer, hvor samme kreds af selskabsdeltagere har bestemmende indflydelse, eller hvor der er fælles ledelse. Ved bestemmende indflydelse forstås ejerskab eller rådighed over stemmerettigheder, således at der direkte eller indirekte ejes mere end 50 pct. af kapitalen eller rådes over mere end 50 pct. af stemmerne. Ved fælles ledelse forstås situationer, hvor selskaber eller andre juridiske personer administreres af den samme ledelse, eller hvor der er væsentlige personsammenfald i de to selskabers ledelse. Stk. 3. Ved andre parter, der er interesseforbundet med et vandselskab, forstås 1) juridiske personer, der helt eller delvis, direkte eller indirekte ejes af eller helt eller delvis, direkte eller indirekte har samme ejerkreds som vandselskabet, eller hvor et medlem af vandselskabets ledelse eller nærtstående til et medlem af vandselskabets ledelse helt eller delvis, direkte eller indirekte, ejer eller deltager i ledelsen af den juridiske person, og 2) medlemmer af vandselskabets ledelse og nærtstående til et medlem af vandselskabets ledelse. Stk. 4. Ved nærtstående forstås ægtefælle eller samlever, forældre og bedsteforældre samt børn og børnebørn og disses ægtefæller eller samlevere eller dødsboer efter de nævnte personer. Stedbarns- og adoptivforhold sidestilles med oprindeligt slægtskabsforhold.",
      "valid_from": "2024-06-21",
      "valid_to": null
    },
    {
      "provision_ref": "6:8",
      "chapter": "6",
      "section": "8",
      "content": "§ 8. Medmindre højere straf er forskyldt efter anden lovgivning, straffes med bøde den, der 1) undlader at overholde kravene til dokumentation i § 2, stk. 2, 2) undlader at opbevare dokumentation i overensstemmelse med § 2, stk. 3, eller 3) undlader at indsende oplysninger i overensstemmelse med § 4. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2024-06-21",
      "valid_to": null
    },
    {
      "provision_ref": "7:9",
      "chapter": "7",
      "section": "9",
      "content": "§ 9. Bekendtgørelsen træder i kraft den 1. juli 2024. Stk. 2. Oplysninger som nævnt i § 4 skal i 2024 indsendes til Vandsektortilsynet senest den 1. oktober.",
      "valid_from": "2024-06-21",
      "valid_to": null
    }
  ],
  "definitions": [
    {
      "term": "et vandselskabs koncernforbundne selskaber",
      "definition": "juridiske personer, hvor samme kreds af selskabsdeltagere har bestemmende indflydelse, eller hvor der er fælles ledelse",
      "source_provision": "5:7"
    }
  ]
}
