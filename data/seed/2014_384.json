{
  "id": "2014:384",
  "type": "statute",
  "title": "Bekendtgørelse for Grønland om veterinærkontrol ved indførsel af fiskevarer og levende muslinger m.m. til konsum",
  "short_name": "BEK H#LOKDOK04",
  "status": "in_force",
  "issued_date": "2014-04-15",
  "url": "https://www.retsinformation.dk/eli/lta/2014/384/xml",
  "description": "Retsinformation source. DocumentId=AH005180; AccessionNumber=B20140038405; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen omfatter enhver form for indførsel i Grønland af de i bilag 1 anførte produkter til konsum. Stk. 2. Bekendtgørelsen omfatter endvidere informationsudveksling i forbindelse med anløb af skibe fra tredjelande i grønlandske havne og landing af fly fra tredjelande i grønlandske lufthavne."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse gælder følgende definitioner: Stk. 2. Ved fiskevarer forstås: alle saltvands- og ferskvandsdyr (bortset fra levende muslinger m.m. samt alle pattedyr, krybdyr og frøer), hvad enten de er vildtlevende eller opdrættede, samt alle spiselige former, dele og produkter af disse dyr. Stk. 3. Ved muslinger m.m. forstås: toskallede bløddyr, pighuder, sækdyr og havsnegle. Stk. 4. Ved toskallede bløddyr forstås: bløddyr af klassen Lamellibranchiata, der filtrerer føden, inden den optages. Stk. 5. Ved forarbejdede fiskevarer forstås: forarbejdede fiskevarer, der fremkommer ved forarbejdning af fiskevarer eller ved en videre forarbejdning af sådanne forarbejdede fødevarer. Stk. 6. Ved samhandelsland forstås: et EU-land, Grønland, Norge, Island, Liechtenstein, Andorra, Færøerne og Schweiz. Disse lande tilsammen betegnes samhandelsområdet. Følgende områder er dog ikke med i samhandelsområdet: 1) Ceuta og Melilla i Kongeriget Spanien, og 2) oversøiske territorier og –departementer i Republikken Frankrig. Stk. 7. Ved samhandel forstås: modtagelse i Grønland af fiskevarer og levende muslinger m.m., som 1) er produceret i et andet samhandelsland, eller 2) har oprindelse i tredjelande, og som efter veterinærkontrol er frigivet og videresælges fra modtagervirksomheden i et andet samhandelsland end Grønland. Stk. 8. Ved tredjelande forstås: lande uden for samhandelsområdet. Stk. 9. Ved veterinærkontrol forstås: 1) for fiskevarer og levende muslinger m.m., som modtages ved samhandel, Fødevarestyrelsens a) ikke-diskriminerende stikprøvekontrol på bestemmelsesstedet, b) mistankekontrol herunder kontrol under transporten, eller c) skærpede kontrol, 2) for fiskevarer og levende muslinger m.m., som returneres fra samhandelslande, Fødevarestyrelsens kontrol af virksomhedens modtagekontrol, jf. § 36, 3) for fiskevarer og levende muslinger m.m., som importeres fra tredjelande, grænsekontrollens a) kontrol af at partiet er ledsaget af foreskrevne dokumenter, at oplysningerne i dokumenterne svarer til de oplysninger, der fremgår af forhåndsanmeldelsen, samt at oplysningerne i dokumenterne er fyldestgørende (dokumentkontrol), b) kontrol af at der er overensstemmelse mellem partiet og de ledsagende dokumenter (identi-tetskontrol), og c) kontrol af at fødevarerne er egnede til det ønskede formål og overholder gældende bestem-melser (fysisk kontrol), herunder simple undersøgelser på grænsekontrolstedet samt eventu-elt stikprøveanalyser på Fødevarestyrelsens laboratorier, 4) for ikke-konforme fiskevarer og levende muslinger m.m. fra tredjelande, som transiteres med eller uden midlertidig oplagring eller som omlades med henblik på udførsel til tredjelande, den dokument- og identitetskontrol samt eventuelle fysiske kontrol, som er nævnt i nummer 3, 5) for fiskevarer og levende muslinger m.m., som returneres fra tredjelande, den identitets- og fysiske kontrol, som er nævnt i nummer 3), litra b) og c), samt den dokumentkontrol, der er nævnt i §§ 32-36. Stk. 10. Ved ikke-diskriminerende kontrol forstås: den stikprøvekontrol af fødevarepartier, som Fødevarestyrelsen foretager i forbindelse med samhandel. Udvælgelse af partier og omfang af kontrollen fastsættes ud fra en risikovurdering og under hensyn til den offentlige kontrol med de tilsvarende danskproducerede fødevarer. Stk. 11. Ved mistankekontrol forstås: 1) den kontrol Fødevarestyrelsen foretager af det efterfølgende parti af samme oprindelse, når par-tiet ikke kan godkendes efter den ikke-diskriminerende kontrol, og 2) den kontrol Fødevarestyrelsen foretager på specifik mistanke til et parti fødevarer, der indføres ved samhandel eller fra tredjeland. Stk. 12 Ved skærpet kontrol forstås: 1) den opfølgende samhandelskontrol Fødevarestyrelsen foretager af efterfølgende partier af samme oprindelse, når et parti er faldet ved mistankekontrollen, og 2) den opfølgende kontrol Fødevarestyrelsen foretager af efterfølgende partier af samme oprindel-se, når et parti er afvist ved et grænsekontrolsted. Stk. 13. Ved indførsel forstås: 1) modtagelse af fiskevarer og levende muslinger m.m. fra et samhandelsland, 2) import fra tredjelande af fiskevarer og levende muslinger m.m. til fri omsætning samt fødevarer til behandling under toldordningen »aktiv forædling«, 3) introduktion af ikke-konforme fiskevarer og levende muslinger m.m. fra tredjelande til transit med eller uden midlertidig oplagring, 4) indførsel i henhold til kapitel 7-8 af fiskevarer og levende muslinger m.m., som ikke er til fri omsætning, 5) anløb i henhold til kapitel 6 af fiskevarer og levende muslinger m.m., som ikke er til fri omsætning, og 6) indførsel i henhold til bekendtgørelse for Grønland om indførsel af sendinger af animalske produkter, bortset fra avlsmateriale, til eget forbrug. Stk. 14. Ved grænsedyrlæge forstås: en af Fødevarestyrelsen ansat embedsdyrlæge ved et grænsekontrolsted. Stk. 15. Ved grænsekontrollen forstås: grænsedyrlægen eller særligt uddannede officielle personer, udpeget af Fødevarestyrelsen, der er ansvarlige for at gennemføre veterinærkontrol af fiskevarer og levende muslinger m.m. bestemt til konsum på grænsekontrolstederne i de havne, hvor produkterne importeres. Stk. 16. Ved transit forstås: landtransport fra et grænsekontrolsted direkte og uden omladning gennem samhandelsområdet til et andet grænsekontrolsted af ikke-konforme fiskevarer og levende muslinger m.m. med oprindelse i et tredjeland bestemt til et andet tredjeland. Stk. 17. Ved ikke-konform oplagring forstås: midlertidig oplagring i veterinært udpeget lager i en frizone, et toldoplag eller en skibsprovianteringsvirksomhed af ikke-konforme fiskevarer og levende muslinger m.m., jf. stk. 25, med oprindelse i et tredjeland bestemt til et tredjeland. Stk. 18. Ved foreskrevne dokumenter forstås: sundhedscertifikater, handelsdokumenter eller veterinærdokumenter, f.eks. veterinære tillægsattestationer eller andre dokumenter, som kræves i henhold til EU-lovgivningen eller den grønlandske lovgivning. Stk. 19. Ved CVED (Veterinærkontrolcertifikat) forstås: det to-sidede dokument, jf. bekendtgørelse for Grønland om procedurer for grænsekontrolstedernes veterinærkontrol af fiskevarer og levende muslinger m.m. samt biprodukter heraf og produkter fremstillet af disse biprodukter, der indføres fra et tredjeland, og som angiver, at der ankommer et parti til veterinærkontrol. Del 1 er til importørens forhåndsanmeldelse, mens del 2 er forbeholdt grænsekontrollens dokumentation for veterinærkontrol og afgørelse om partiets lovlighed. Stk. 20. Ved parti forstås: en mængde af fødevarer af samme type og forarbejdningsgrad, som fremgår af det dokument, som ledsager det. Det skal endvidere hidrøre fra samme afsender, transporteres med samme transportmiddel og være bestemt til en og samme modtager. Endelig skal det præsenteres samlet for veterinærkontrol. Stk. 21. Ved destruktion forstås: bortskaffelse ved forbrænding på et godkendt anlæg. Stk. 22. Ved importør forstås: en person eller virksomhed hjemmehørende i Grønland, som foranlediger indførsel eller samhandelsmodtagelse af fiskevarer og levende muslinger m.m., og som er registreret som importør hos Fødevarestyrelsen i henhold til bekendtgørelse for Grønland om fødevarevirksomheder (fødevarevirksomhedsbekendtgørelsen). Stk. 23. Ved den ansvarlige for partiet forstås: importøren eller en person eller virksomhed hjemmehørende i Grønland, som, bemyndiget af importøren, foretager indførsel af et specifikt parti, Stk. 24. Ved konforme fiskevarer og levende muslinger m.m. forstås: fiskevarer og levende muslinger m.m., som opfylder gældende grønlandsk lovgivning for indførsel til fri omsætning i samhandelsområdet. Stk. 25. Ved ikke-konforme fiskevarer og levende muslinger m.m. forstås: fiskevarer og levende muslinger m.m., som har oprindelse i tredjeland, og som ikke opfylder gældende grønlandsk lovgivning. Stk. 26. Ved modtagevirksomhed forstås: en virksomhed eller et anlæg, som fysisk modtager fiskevarer og levende muslinger m.m. ved samhandel eller ved returnering eller foretager en opdeling af et parti fiskevarer og levende muslinger m.m., som er modtaget ved samhandel. Stk. 27. Ved tilsynsmyndigheden forstås: Fødevarestyrelsen. I praksis er det Fødevarestyrelsen, FødevareNordjylland, der foretager tilsynet. Stk. 28. Ved den kompetente myndighed forstås: Fødevarestyrelsen eller andre landes tilsvarende autoriteter på fødevare- og veterinærområdet. Stk. 29. Ved skibsprovianteringsvirksomhed forstås: et toldoplag med særlig godkendelse som provianteringsvirksomhed fra skattemyndighederne til oplagring af fødevarer, som er bestemt til levering til skibe, og som ikke må omsættes i samhandelsområdet. Stk. 30. Ved foder til selskabsdyr forstås: foder til dyr tilhørende arter, der normalt fodres og holdes af mennesker, uden at dette tager sigte på konsum eller landbrugsproduktion. Stk. 31. Ved foder til pelsdyr forstås: foder til dyr, der holdes eller opdrættes med henblik på produktion af pelse, men som ikke anvendes til konsum. Stk. 32. Ved bekræftet kopi forstås: kopi af et originalt dokument, hvor kopiens ægthed bekræftes af Fødevarestyrelsen. Stk. 33. Ved sammensatte fødevarer forstås: fødevarer, der indeholder både forarbejdede fiskevarer og vegetabilske fødevarer, hvor forarbejdningen af den animalske ingrediens er en integreret del af fremstillingen af den færdige sammensatte fødevare. Af bilag 1, kapitel 2, fremgår hvilke sammensatte fødevarer, der er omfattet af denne bekendtgørelse, og som dermed skal til veterinærkontrol. Stk. 34. Ved TRACES forstås: EU's integrerede veterinærinformationssystem, jf. beslutning 2004/292/EF om anvendelse af Traces-systemet og om ændring af beslutning 92/486/EØF, senest ændret ved beslutning 2005/515/EF. Stk. 35. Ved returnering forstås: afsendelse af et afvist parti til et andet samhandelsland eller til et tredjeland. Stk. 36. Ved hjemtagelse forstås: eksportørens frivillige tilbagetransport af et parti til den eksporterende virksomhed, inden partiet er ankommet til bestemmelsesstedet i et andet samhandelsland eller for eksport til tredjelande, inden partiet har forladt samhandelsområdet. Stk. 37. Ved indpakning forstås: anbringelse af en fødevare i et materiale, der er i direkte berøring med den pågældende fødevare og selve dette materiale (indpakning eller beholder). Stk. 38. Ved emballage forstås: anbringelse af en eller flere indpakkede fødevarer i en ydre beholder og selve denne beholder. Stk. 39. Ved vareprøve forstås: fiskevarer og levende muslinger m.m. udelukkende bestemt til 1) undersøgelser eller analyser i fødevarevirksomheder eller laboratorier m.v., 2) afprøvning af maskiner m.m., 3) fremvisning på udstillinger eller 4) brug i ambassader og konsulater."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Fiskevarer og levende muslinger m.m. skal ledsages af foreskrevne dokumenter, hvis der af dyresundhedsmæssige grunde er vedtaget bestemmelser herom."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Modtagevirksomheder skal på anmodning underrette tilsynsmyndigheden om modtagelse eller forventet modtagelse af partier af fiskevarer og levende muslinger m.m. efter Fødevarestyrelsens specifikation."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Modtagevirksomheder skal løbende føre et register over modtagne partier. Registeret skal indeholde oplysninger om importør, dato for modtagelsen, produktkategori, antal kolli, vægt, oprindelsesland, oprindelsesvirksomhed og afsenderland. Registeret skal opbevares af modtagevirksomheden i mindst 5 år. Registreret skal på anmodning forevises Fødevarestyrelsen. Stk. 2. Ejerskiftes modtagevirksomheden, men fortsættes driften af virksomheden, består pligten efter stk. 1 uanset ejerskiftet."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Importøren skal for hvert modtaget parti, som modtages på modtagevirksomheden - som en del af egenkontrollen - foretage kontrol af, at partiet opfylder gældende lovgivning samt besigtige partiet. Denne kontrol skal foretages, før partiet anvendes eller overdrages, og det skal ved kontrollen sikres, at identifikationsmærker er anført på fødevarerne i overensstemmelse med gældende lovgivning. Stk. 2. Importøren skal straks indberette uregelmæssigheder ved partiet til tilsynsmyndigheden."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Tilsynsmyndigheden foretager ikke-diskriminerende stikprøvekontrol af de modtagne partier fiskevarer og levende muslinger m.m. Stk. 2. Ved mistanke om at gældende lovgivning ikke er overholdt, skal tilsynsmyndigheden foretage mistankekontrol, herunder kontrol under transporten og kontrol af de områder af transportmidlerne, hvor fødevarerne opbevares under transporten. Stk. 3. Hvis det ved kontrollen, jf. stk. 1 eller 2, konstateres, at gældende lovgivning ikke er overholdt, skal tilsynsmyndigheden foretage mistankekontrol af efterfølgende partier af fødevarer fra samme oprindelsesvirksomhed. Stk. 4. Hvis der ved den i stk. 1-3 omhandlede kontrol konstateres gentagne uregelmæssigheder ved partier fra samme oprindelsesvirksomhed, foretager tilsynsmyndigheden skærpet kontrol af efterfølgende partier af fødevarer fra denne virksomhed. Stk. 5. Partier, som underkastes mistankekontrol eller skærpet kontrol, beslaglægges af tilsynsmyndigheden, indtil tilsynsmyndigheden frigiver partiet eller indtil partiet er returneret, oparbejdet eller destrueret. Stk. 6. Omkostninger i forbindelse med mistankekontrol i henhold til stk. 3 og skærpet kontrol i henhold til stk. 4 samt beslaglæggelse af fødevarer påhviler importøren."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Hvis det konstateres, at et parti fiskevarer og levende muslinger m.m. ikke opfylder gældende lovgivning, beslaglægger tilsynsmyndigheden partiet. Er dele af partiet nået ud i et senere omsætningsled, påbyder tilsynsmyndigheden importøren at trække disse fødevarer tilbage, hvorefter tilsynsmyndigheden beslaglægger fødevarerne. Stk. 2. Hvis manglerne er konstateret i medfør af § 6, kan tilsynsmyndigheden undlade at beslaglægge partiet. Stk. 3. Tilsynsmyndigheden giver importøren eller i dennes fravær eksportøren påbud om, jf. dog stk. 4, at det beslaglagte parti 1) returneres inden for en fastsat frist, 2) oparbejdes til foder til selskabsdyr eller pelsdyr, inden for en fastsat frist, eller 3) destrueres inden for en fastsat frist. Stk. 4. Har importøren sørget for, at fødevarer omfattet af stk. 1, første punktum, er tilbageholdt hos modtagevirksomheden og ikke taget i anvendelse eller er distribueret til senere omsætningsled, kan tilsynsmyndigheden undlade at give påbud efter stk. 3. Tilsynsmyndigheden skal i stedet træffe afgørelse om, at fødevarerne skal returneres, oparbejdes eller destrueres inden for en fastsat frist, som nævnt i stk. 3. Stk. 5. Tilsynsmyndigheden fastsætter de nærmere vilkår for returnering, oparbejdning og destruktion, herunder den dokumentation, som importøren skal fremlægge. Stk. 6. Importøren må kun returnere et parti, hvis tilsynsmyndigheden har godkendt en tilladelse til at returnere partiet, som importøren har indhentet fra den kompetente myndighed i det samhandelsland, hvor oprindelsesvirksomheden er beliggende. Tilladelsen fra den kompetente myndighed i samhandelslandet skal indeholde en specifik beskrivelse af den af importøren oplyste afvisningsårsag. Stk. 7. Hvis returnering eller oparbejdning til foder til selskabsdyr eller pelsdyr ikke er mulig, eller hvis den tidsfrist, tilsynsmyndigheden har fastsat, er overskredet, eller hvis importøren ved partshøring giver sit samtykke hertil, skal partiet destrueres. Stk. 8. Importøren skal sikre, at destruktionen sker under tilsyn af tilsynsmyndigheden. Stk. 9. Omkostninger i forbindelse med beslaglæggelse, tilbagekaldelse, returnering, oparbejdning og destruktion af fødevarer påhviler importøren. Stk. 10. Fødevarestyrelsen har udpantningsret for de i stk. 9 omhandlede beløb."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Tilsynsmyndigheden beslaglægger partiet, hvis det konstateres, at: 1) der i partiet forekommer stoffer, som kan forårsage en af de sygdomme, som er nævnt i bilag 1 eller 2 til anordning om ikrafttræden for Grønland af lov om sygdomme og infektioner hos dyr, eller en zoonose eller et hvilket som helst andet forhold, som kan udgøre en alvorlig fare for menneskers eller dyrs sundhed, eller 2) partiet kommer fra et område, hvor der er mistanke om eller konstateret udbrud af alvorlige smitsomme sygdomme hos mennesker eller dyr, jf. dog stk. 3. Stk. 2. Tilsynsmyndigheden giver importøren eller i dennes fravær eksportøren påbud om, at det beslaglagte parti destrueres inden for en fastsat frist. Stk. 3. Er dele af det i stk. 1 nævnte parti nået ud i et senere omsætningsled, påbyder tilsynsmyndigheden importøren at trække disse fødevarer tilbage, hvorefter tilsynsmyndigheden beslaglægger fødevarerne og giver importøren påbud om, at de skal destrueres. Stk. 4. Tilsynsmyndigheden kan beslutte, at fødevarer, som er varmebehandlet i hermetisk lukket beholder til en F 0 -værdi på mindst 3,00 (helkonserves), ikke skal beslaglægges og destrueres i de i stk. 1, nr. 2, nævnte tilfælde. Stk. 5. Tilsynsmyndigheden fastsætter de nærmere vilkår for destruktion, herunder den dokumentation, som importøren skal fremlægge. Stk. 6. Importøren skal sikre, at destruktionen sker under tilsyn af tilsynsmyndigheden. Stk. 7. Omkostninger i forbindelse med beslaglæggelse, tilbagekaldelse og destruktion af fødevarer påhviler importøren."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Importøren skal sikre, at fiskevarer og levende muslinger m.m., som ankommer fra tredjelande, skal føres ind i Grønland på steder, hvor der er oprettet et grænsekontrolsted, som er godkendt til at kontrollere den pågældende fødevare, jf. bilag 2. Stk. 2. Importøren skal sikre, at fiskevarer og levende muslinger m.m., der ankommer til et grænsekontrolsted, skal veterinærkontrolleres ved dette grænsekontrolsted, før fødevarerne må føres ind i samhandelsområdet, jf. dog § 24."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Fiskevarer og levende muslinger m.m. må ikke indføres eller returneres fra tredjelande til Grønland, med mindre de har været underkastet veterinærkontrol på et grænsekontrolsted ved samhandelsområdets ydre grænse. Stk. 2. Fiskevarer og levende muslinger m.m. omfattet af stk. 1, som ikke har været underkastet veterinærkontrol ved samhandelsområdets ydre grænse, beslaglægges af tilsynsmyndigheden, der påbyder importøren at returnere eller destruere partiet, jf. § 19, stk. 2, nr. 1 eller 3. Stk. 3. Fiskevarer og levende muslinger m.m. med oprindelse i tredjelande, som modtages i Grønland ved samhandel, er omfattet af kapitel 2."
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Fiskevarer og levende muslinger m.m. skal ved importen være ledsaget af originalen af foreskrevne dokumenter, der skal indeholde de foreskrevne attestationer vedrørende folke- og/eller dyresundhed for den pågældende fødevare. Stk. 2. Originalen af de ledsagende dokumenter skal afleveres til grænsekontrollen, som opbevarer dokumenterne på grænsekontrolstedet, jf. dog stk. 3. Grænsekontrollen udleverer en bekræftet kopi af dokumentet til importøren af partiet. Importøren skal sikre, at den bekræftede kopi ledsager partiet eller hvert enkelt delparti i de tilfælde, hvor fødevarerne opdeles i delpartier efter foretagen veterinærkontrol. Stk. 3. Ikke-konforme fiskevarer og levende muslinger m.m. må ikke opdeles i delpartier, jf. dog stk. 4. Fødevarerne skal ledsages af de foreskrevne dokumenter i original efter foretagen veterinærkontrol. Stk. 4. Ikke-konforme fiskevarer og levende muslinger m.m., der tilføres et lager i en frizone, et toldoplag eller en skibsprovianteringsvirksomhed, eller som føres direkte fra grænsekontrolstedet til skibe med henblik på proviantering, må dog opdeles i delpartier på disse lagre henholdsvis på grænsekontrolstedet efter veterinærkontrollen. Tilsynsmyndigheden kan udlevere en bekræftet kopi af foreskrevne dokumenter til importøren ved et lager i frizoner eller et toldoplag ved partiets fraførsel."
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Importøren skal sende en forhåndsanmeldelse (CVED, hvor del 1 er udfyldt), til grænsekontrolstedet ved indgangstoldstedet. Forhåndsanmeldelsen skal ske i henhold til § 4, jf. bilag 3, i bekendtgørelse for Grønland om procedurer for grænsekontrolstedernes veterinærkontrol af fiskevarer og levende muslinger m.m. samt biprodukter heraf og produkter fremstillet af disse biprodukter, der indføres fra et tredjeland (grænsekontrolbekendtgørelsen). Forhåndsanmeldelsen skal være grænsekontrolstedet i hænde senest 48 timer inden partiets fysiske ankomst til samhandelsområdet. De 48 timer beregnes fra modtagelsen af anmeldelsen eller registreringen af den inden for Fødevarestyrelsens normale åbningstid. Stk. 2. Forhåndsanmeldelsen skal være på dansk eller engelsk, og den skal være korrekt udfyldt og uden rettelser. Stk. 3. Hvis et korrekt forhåndsanmeldt parti ankommer før det forventede ankomsttidspunkt, må skibet med partiet føres til kaj, men partiet må ikke losses, før tidspunktet for forventet ankomst i henhold til CVED’et. I tilfælde af at partiet importeres i containere, må containerne losses og opbevares på det indhegnede havneområde. Containerne må ikke åbnes, før tidspunktet for forventet ankomst i henhold til CVED’et. Stk. 4. Den ansvarlige for partiet skal sende CVED’et til toldmyndighederne ved grænsekontrolstedet efter endt veterinærkontrol, jf. § 5, stk. 3-5, i grænsekontrolbekendtgørelsen."
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Mæglere, linjeagenter, fragtselskaber, kurérselskaber m.v. skal fremsende godsfortegnelse (cargomanifest) til grænsekontrolstedet for ethvert skib, som anløber Grønland. Der skal fremsendes godsfortegnelse (cargomanifest), selv om lasten eller dele heraf består af andre varer end fiskevarer og levende muslinger m.m., og uanset om lasten eller dele heraf forbliver ombord, omlades, oplægges, importeres eller transiteres. Tilsvarende gælder, hvis lastrummene er tomme. Stk. 2. Godsfortegnelsen, som skal udformes således, at skibets identitet og en beskrivelse af den enkelte vare tydeligt fremgår, skal være grænsekontrolstedet i hænde før skibets forventede ankomst. Stk. 3. Fiskevarer og levende muslinger m.m. i den i stk. 1 nævnte last skal forhåndsanmeldes, jf. § 13, stk. 1-2, med mindre de bliver ombord."
    },
    {
      "provision_ref": "3:15",
      "chapter": "3",
      "section": "15",
      "content": "§ 15. Havne, hvor der er etableret grænsekontrolsted, skal fremsende lister over skibes forventede ankomst til grænsekontrolstedet. Listerne skal indeholde skibenes navne og oplysning om, hvilken havn de ankommer fra."
    },
    {
      "provision_ref": "3:16",
      "chapter": "3",
      "section": "16",
      "content": "§ 16. Fiskevarer og levende muslinger m.m. skal underkastes veterinærkontrol på grænsekontrolstedet, jf. de i bilag 3 anførte kontrolfrekvenser eller efter nærmere afgørelse truffet af Fødevarestyrelsen, jf. dog § 26, stk. 5, § 27, stk. 4, og bekendtgørelse for Grønland om indførsel af sendinger af animalske produkter til eget forbrug."
    },
    {
      "provision_ref": "3:17",
      "chapter": "3",
      "section": "17",
      "content": "§ 17. Fiskevarer og levende muslinger m.m., der befinder sig i skibe i international trafik, som ankommer fra tredjelande, og som er bestemt til forplejning af besætning og passagerer, samt affald af disse fiskevarer og levende muslinger m.m., som føres ind i Grønland, skal underkastes veterinærkontrol ved et godkendt grænsekontrolsted. Stk. 2. Ejere af skibe er ansvarlige for, at fødevarer, der fraføres skibet, og som var bestemt til forplejning af passagerer og personale i skibene med tilhørende éngangsemballage, bliver destrueret under tilsyn af tilsynsmyndigheden. Det samme gælder for affald af disse fødevarer. Stk. 3. Ejere af skibe skal på forhånd underrette tilsynsmyndigheden, inden de i stk. 2 omhandlede fødevarer og affald heraf skal fraføres. Stk. 4. Fiskevarer og levende muslinger m.m. omfattet af stk. 1 må efter forudgående tilladelse fra grænsekontrollen, overføres direkte fra et skib i international trafik til et andet i samme havn, hvis overførslen sker under toldlukke, og hvis de pågældende fiskevarer og levende muslinger m.m. har oprindelse enten i samhandelslande eller i tredjelande eller dele af tredjelande, som er godkendt af EU i dyresundhedsmæssig henseende, jf. bilag 8-9. Stk. 5. Omkostninger i forbindelse med destruktion, jf. stk. 2, påhviler havnens ejer."
    },
    {
      "provision_ref": "3:18",
      "chapter": "3",
      "section": "18",
      "content": "§ 18. Ved mistanke om at gældende lovgivning ikke er overholdt, skal grænsekontrollen foretage mistankekontrol, herunder kontrol af transportmidlerne. Stk. 2. Har grænsekontrollen udtaget prøver på baggrund af mistanke, tilbageholdes partiet på grænsekontrolstedet. Hvis mistanken afkræftes og partiet overholder gældende lovgivning, godkendes det straks til formålet. Stk. 3. Såfremt der ved veterinærkontrollen konstateres en sundhedsmæssig risiko eller andre grove eller gentagne fejl, skal grænsekontrollen foretage skærpet kontrol af efterfølgende partier af fiskevarer og levende muslinger m.m. af samme oprindelse, jf. stk. 4. Ved skærpet kontrol tilbageholder grænsekontrollen de pågældende partier på grænsekontrolstedet. Stk. 4. Den skærpede kontrol må først ophæves, når analyseresultaterne af ti på hinanden følgende partier af samme oprindelse importeret til samhandelsområdet vurderes at være i overensstemmelse med lovgivningen. Stk. 5. Til dækning af kontroludgifter i forbindelse med skærpet kontrol opkræves et depositum. Stk. 6. Omkostninger i forbindelse med skærpet kontrol påhviler importøren. Når de samlede omkostninger er betalt, tilbagebetales depositum."
    },
    {
      "provision_ref": "3:19",
      "chapter": "3",
      "section": "19",
      "content": "§ 19. Hvis et parti ikke opfylder gældende bestemmelser eller ikke kan godkendes til formålet efter gennemført veterinærkontrol, beslaglægger grænsekontrollen partiet. Stk. 2. Grænsekontrollen giver importøren et påbud om, at 1) partiet returneres inden for en fastsat frist på højst 60 dage, 2) partiet oparbejdes til foder til selskabsdyr eller pelsdyr, inden for en fastsat frist, eller 3) partiet destrueres inden for en fastsat frist. Stk. 3. Hvis det i stk. 1 nævnte parti har forladt grænsekontrolstedet, beslaglægger tilsynsmyndigheden partiet og træffer afgørelse om, at partiet ikke må omsættes. Er dele af partiet nået ud i et senere omsætningsled, beslaglægger tilsynsmyndigheden også disse dele. Tilsynsmyndigheden giver påbud som nævnt i stk. 2. Stk. 4. Såfremt importøren har sørget for, at fødevarerne er tilbageholdt hos bestemmelsesvirksomheden og ikke er taget i anvendelse eller distribueret til senere omsætningsled, kan tilsynsmyndigheden undlade at give påbud. Tilsynsmyndigheden skal i stedet træffe afgørelse om, at fødevarerne skal returneres, oparbejdes eller destrueres, som anført i stk. 2. Stk. 5. Grænsekontrollen henholdsvis tilsynsmyndigheden fastsætter de nærmere vilkår for returnering, oparbejdning og destruktion, herunder den dokumentation, som importøren skal fremlægge. Stk. 6. Returnering skal ske efter § 20. Stk. 7. Returnering efter stk. 2 skal ske fra det grænsekontrolsted, hvor fødevarerne blev præsenteret for veterinærkontrol og med samme type transportmiddel. Returnering efter stk. 3 eller 4 skal ske fra nærmeste grænsekontrolsted godkendt til kontrol af den pågældende fødevare. Stk. 8. Hvis returnering eller oparbejdning til foder til selskabsdyr eller pelsdyr ikke er mulig, eller hvis den tidsfrist, der er fastsat af grænsekontrollen henholdsvis tilsynsmyndigheden, er overskredet, skal partiet destrueres. Importøren kan altid ved partshøringen forlange, at partiet skal destrueres. Stk. 9. Importøren skal sikre, at destruktionen sker under tilsyn af grænsekontrollen henholdsvis tilsynsmyndigheden. Stk. 10. Omkostninger i forbindelse med beslaglæggelse, tilbagekaldelse, returnering, oparbejdning eller destruktion af fødevarer, påhviler importøren."
    },
    {
      "provision_ref": "3:20",
      "chapter": "3",
      "section": "20",
      "content": "§ 20. Fødevarestyrelsen giver kun tilladelse til, at et parti afvist efter § 19 returneres, hvis: 1) Styrelsen er blevet enig med den ansvarlige for partiet om bestemmelsesstedet, 2) fødevarevirksomhedslederen først har underrettet den kompetente myndighed i oprindelsestredjelandet eller bestemmelsestredjelandet, hvis det ikke er det samme, om, hvorfor og under hvilke omstændigheder de pågældende fødevarer ikke har kunnet markedsføres i Grønland, og 3) den kompetente myndighed i bestemmelsestredjelandet har underrettet Fødevarestyrelsen om, at den er rede til at modtage partiet, i det tilfælde hvor bestemmelsestredjelandet ikke er det samme som oprindelsestredjelandet. Stk. 2. Med mindre resultaterne af den offentlige kontrol udelukker det, afsendes partiet normalt igen inden for højst 60 dage fra den dag, hvor Fødevarestyrelsen traf afgørelse om partiets bestemmelsessted, med mindre der er taget retlige skridt. Hvis partiet ikke afsendes igen efter udløbet af 60-dages-fristen, destrueres det, med mindre forsinkelsen er begrundet. Stk. 3. Indtil partiet igen er afsendt, eller begrundelsen for afvisningen er blevet bekræftet, tilbageholder Fødevarestyrelsen partiet."
    },
    {
      "provision_ref": "3:21",
      "chapter": "3",
      "section": "21",
      "content": "§ 21. Hvis et parti fiskevarer og levende muslinger m.m. kan udgøre en fare for menneskers eller dyrs sundhed, beslaglægger grænsekontrollen partiet. Grænsekontrollen giver importøren påbud om, at partiet skal destrueres inden for en fastsat frist, jf. dog stk. 5 og 7. Stk. 2. Hvis det i stk. 1 nævnte parti har forladt grænsekontrolstedet, beslaglægger tilsynsmyndigheden partiet. Tilsynsmyndigheden giver importøren påbud om, at partiet skal destrueres, jf. dog stk. 7. Er dele af partiet nået ud i et senere omsætningsled, påbyder tilsynsmyndigheden importøren at trække disse fødevarer tilbage, hvorefter tilsynsmyndigheden beslaglægger fødevarerne og giver importøren påbud om, at de skal destrueres. Stk. 3. Grænsekontrollen henholdsvis tilsynsmyndigheden fastsætter de nærmere vilkår for destruktion, herunder den dokumentation, som importøren skal fremlægge. Stk. 4. Importøren skal sikre, at destruktionen sker under tilsyn af grænsekontrollen henholdsvis tilsynsmyndigheden. Stk. 5. Grænsekontrollen kan for at beskytte menneskers sundhed tillade, at et parti fiskevarer og levende muslinger m.m., som er vurderet at udgøre en fare for menneskers sundhed, returneres, jf. § 20, eller, hvis det er muligt og efter en konkret vurdering, oparbejdes på nærmere fastsatte vilkår. Stk. 6. Omkostninger i forbindelse med beslaglæggelse, tilbagekaldelse, returnering, oparbejdning eller destruktion af fiskevarer og levende muslinger m.m. påhviler importøren. Stk. 7. Hvis der i partier er konstateret et indhold af restkoncentrationer af kemiske stoffer, herunder lægemidler og radioaktive stoffer, hvis anvendelse er forbudt eller ikke tilladt, eller koncentrationen er over grænseværdien for de pågældende stoffer, skal grænsedyrlægen henholdsvis tilsynsmyndigheden uanset stk. 1 eller 2 påbyde importøren, at partiet returneres eller destrueres efter § 19, stk. 2, nr. 1 eller 3."
    },
    {
      "provision_ref": "3:22",
      "chapter": "3",
      "section": "22",
      "content": "§ 22. Et parti fiskevarer og levende muslinger m.m. må først importeres eller returneres fra tredjelande, transiteres, tilføres eller fraføres et lager som omfattet af § 39, når importøren har betalt omkostningerne i forbindelse med veterinærkontrollen efter gældende takster eller stillet den fornødne sikkerhed for betaling af disse."
    },
    {
      "provision_ref": "4:23",
      "chapter": "4",
      "section": "23",
      "content": "§ 23. Import til fri omsætning af fiskevarer og levende muslinger m.m. med oprindelse i tredjelande skal ske i henhold til bilag 4."
    },
    {
      "provision_ref": "4:24",
      "chapter": "4",
      "section": "24",
      "content": "§ 24. For fiskevarer og levende muslinger m.m. omfattet af dette kapitel, som med henblik på omladning ankommer med et skib til en havn, hvor der er oprettet et grænsekontrolsted, som er godkendt til at kontrollere den pågældende fødevare, og dette ikke er bestemmelsesgrænsekontrolstedet, må veterinærkontrollen afvente fødevarernes ankomst til bestemmelsesgrænsekontrolstedet på betingelse af: 1) at bestemmelsesgrænsekontrolstedet er godkendt til at kontrollere den pågældende fødevare, og 2) at partiet transporteres ad søvejen direkte og uden aflæsning fra indgangsgrænsekontrolstedet til bestemmelsesgrænsekontrolstedet. Stk. 2. Hvis betingelserne i stk. 1 ikke er opfyldt, skal partiet beslaglægges af grænsekontrollen eller tilsynsmyndigheden, der påbyder importøren at returnere eller destruere partiet, jf. § 19, stk. 2, nr. 1 eller 3. Stk. 3. Den ansvarlige for partiet skal underrette grænsekontrollen ved indgangsgrænsekontrolstedet om følgende: 1) det forventede tidspunkt for partiets aflæsning, 2) bestemmelsesgrænsekontrolstedet i samhandelsområdet, 3) nøjagtig oplysning om hvor partiet befinder sig, hvis det ikke læsses direkte på et skib til bestemmelsesgrænsekontrolstedet, og 4) det forventede tidspunkt for partiets pålæsning på skibet med bestemmelsesgrænsekontrolstedet som destination. Stk. 4. Den i stk. 3 omhandlede underretning skal være grænsekontrollen i hænde, inden partiets ankomst til indgangsgrænsekontrolstedet. Stk. 5. Den ansvarlige for partiet skal til indgangsgrænsekontrolstedet endvidere sende en forhåndsanmeldelse, jf. § 13, stk. 1-2. Stk. 6. Grænsekontrollen skal, hvis der kan være fare for folke- eller dyresundheden, foretage dokumentkontrol af partier, som omlades enten direkte eller efter at have været aflæsset i havneområdet i maksimalt syv dage. Stk. 7. Grænsekontrollen foretager dokumentkontrol af partier, som i forbindelse med omladningen er aflæsset i længere tid end anført i stk. 6. Hvis der kan være fare for folke- eller dyresundheden, skal grænsekontrollen foretage identitetskontrol og fysisk kontrol af disse partier. Stk. 8. Grænsekontrollen foretager fuldstændig veterinærkontrol af partier, som i forbindelse med omladning har været aflæsset i mere end 20 dage."
    },
    {
      "provision_ref": "5:25",
      "chapter": "5",
      "section": "25",
      "content": "§ 25. Ikke-konforme fiskevarer og levende muslinger m.m. må ikke indføres til markedsføring i samhandelsområdet."
    },
    {
      "provision_ref": "5:26",
      "chapter": "5",
      "section": "26",
      "content": "§ 26. Den ansvarlige for et parti ikke-konforme fiskevarer og levende muslinger m.m. skal sikre, at partiet kun transiteres via samhandelsområdet til et andet tredjeland eller til samme tredjelande, hvis: 1) fødevarerne har oprindelse i og afsendes fra et tredjeland eller en del af et tredjeland, som er godkendt af EU i dyresundhedsmæssig henseende, jf. bilag 8-9, 2) fødevarerne ved ankomsten til samhandelsområdet er ledsaget af det til enhver tid af EU foreskrevne certifikat, der skal anvendes ved transit og oplagring, og 3) der forudgående er indhentet tilladelse fra grænsekontrollen ved det grænsekontrolsted, hvor fødevarerne præsenteres for veterinærkontrol. Stk. 2. Tilladelse, jf. stk. 1, er betinget af, at den ansvarlige for partiet skriftligt over for grænsekontrollen erklærer, at fødevarerne forlader samhandelsområdet inden for 30 dage, samt at de i tilfælde af afvisning i tredjelandet ikke returneres til omsætning i samhandelsområdet, men søges returneret til et andet tredjeland. Stk. 3. Hvis returnering efter stk. 2 mislykkes, og partiet derfor skal føres ind i samhandelsområdet igen med henblik på returnering til et andet tredjeland, skal denne returnering ske inden for 60 dage, ellers skal fødevarerne destrueres. Stk. 4. Den ansvarlige for et parti ikke-konforme fiskevarer og levende muslinger m.m. omfattet af stk. 3 skal sikre, at partiet kun indføres i samhandelsområdet ved et af de i bilag 2 omhandlede grænsekontrolsteder, som er godkendt til at kontrollere den pågældende fødevare, og kun efter forudgående tilladelse fra grænsekontrollen ved dette grænsekontrolsted. Fødevarerne skal tilbageholdes på grænsekontrolstedet eller i containere på grænsekontrolstedets område under tilsyn af grænsekontrollen, indtil de afsendes eller destrueres. Stk. 5. Fiskevarer og levende muslinger m.m. omfattet af stk. 1 skal, uanset § 16, altid underkastes dokument- og identitetskontrol på grænsekontrolstedet. Såfremt der kan være fare for folke- eller dyresundheden, eller hvis der er mistanke om uregelmæssigheder, underkaster grænsekontrollen endvidere fødevarerne fysisk kontrol. Stk. 6. Den ansvarlige for partiet skal til indgangsgrænsekontrolstedet sende en forhåndsanmeldelse, jf. § 13, stk. 1-2. Den ansvarlige for partiet skal anføre på forhåndsanmeldelsen, fra hvilket grænsekontrolsted fødevarerne forlader samhandelsområdet. Stk. 7. Den ansvarlige for partiet skal sikre, 1) at transitten sker uden omladning i et transportmiddel eller en beholder, som er vandtæt, identificeret og forseglet, således at seglet brydes, i det samme transportmidlet eller beholderen åbnes, og 2) at fødevarerne ikke aflæsses, opdeles eller håndteres, efter at grænsekontrollen har forseglet transporten. Stk. 8. Den ansvarlige for partiet skal sikre, at fiskevarer og levende muslinger m.m. omfattet af stk. 1 kun føres ud af samhandelsområdet via et grænsekontrolsted, der er godkendt til at kontrollere den pågældende fødevare, hvor de underkastes dokument- og identitetskontrol før udførslen, jf. dog stk. 9. Stk. 9. Ikke-konforme fiskevarer og levende muslinger m.m. må også føres til destruktion. Den ansvarlige for partiet skal sikre, at ikke-konforme fødevarer kun føres til destruktion, hvis det sker efter skriftlig tilladelse fra tilsynsmyndigheden. Tilsynsmyndigheden kan fastsætte vilkår for tilladelsen. Stk. 10. Destruktionen skal ske under tilsyn af tilsynsmyndigheden. Stk. 11. Omkostninger i forbindelse med destruktion påhviler importøren. Stk. 12. Den ansvarlige for partiet skal sikre, at ikke-konforme fiskevarer og levende muslinger m.m., som ankommer til et grænsekontrolsted med henblik på udførsel til tredjeland, ledsages af CVED’et udstedt på indgangsgrænsekontrolstedet samt originalen af de foreskrevne dokumenter. Stk. 13. Den ansvarlige for transitten skal skriftligt underrette udgangsgrænsekontrolstedet om, at der ankommer fiskevarer og levende muslinger m.m. til kontrol. Underretningen skal være grænsekontrolstedet i hænde, senest 48 timer inden partiet ankommer til udgangsgrænsekontrolstedet. De 48 timer beregnes fra modtagelsen af anmeldelsen eller registreringen af den inden for Fødevarestyrelsens normale åbningstid."
    },
    {
      "provision_ref": "5:27",
      "chapter": "5",
      "section": "27",
      "content": "§ 27. Den ansvarlige for et parti ikke-konforme fiskevarer og levende muslinger m.m., som skal oplagres inden udførslen til tredjeland, skal sikre, at oplagringen kun sker i et lager i en frizone, et toldoplag eller en skibsprovianteringsvirksomhed med henblik på senere fuldstændig udførsel fra samhandelsområdet, jf. stk. 2, hvis: 1) fødevarerne har oprindelse i og afsendes fra et tredjeland eller en del af et tredjeland, som er godkendt af EU i dyresundhedsmæssig henseende, jf. bilag 8-9, 2) fødevarerne ved ankomsten til samhandelsområdet er ledsaget af det til enhver tid af EU foreskrevne certifikat, der skal anvendes ved transit og oplagring, og 3) der forudgående er indhentet tilladelse til oplagringen henholdsvis transporten fra grænsekontrollen ved det grænsekontrolsted, hvor fødevarerne præsenteres for veterinærkontrol. Tilladelsen til oplagring er betinget af, at den ansvarlige for partiet over for grænsekontrollen fremlægger dokumentation for, at tilsynsmyndigheden ikke modsætter sig, at de pågældende fiskevarer og levende muslinger m.m. oplagres. Stk. 2. Stk. 1 gælder også for ikke-konforme fødevarer, som transporteres direkte fra et grænsekontrolsted til forplejning af personer i skibe i international fart uden for samhandelsområdet. Stk. 3. For fiskevarer og levende muslinger m.m. omfattet af stk. 1, som ankommer til oplagring i Grønland fra et andet samhandelsland, indhentes den i stk. 1 nævnte tilladelse fra grænsekontrollen på det grænsekontrolsted, jf. bilag 2, som er placeret nærmest ved lageret, hvor fødevarerne skal oplagres. Stk. 4. Fiskevarer og levende muslinger m.m. omfattet af stk. 1, skal, uanset § 16, alene underkastes dokument- og identitetskontrol på det grænsekontrolsted, hvor fødevarerne præsenteres for veterinærkontrol. Hvis der kan være fare for folke- eller dyresundheden, underkaster grænsekontrollen endvidere fødevarerne fysisk kontrol. Stk. 5. Den ansvarlige for partiet skal sende en forhåndsanmeldelse, jf. § 13, stk. 1-2 til indgangsgrænsekontrolstedet. Stk. 6. Den ansvarlige for oplagringen skal sende en skriftlig underretning til tilsynsmyndigheden om, at der ankommer ikke-konforme fiskevarer og levende muslinger m.m. Underretningen skal være tilsynsmyndigheden i hænde senest 48 timer inden partiets fysiske ankomst til samhandelsområdet. De 48 timer beregnes fra modtagelsen af anmeldelsen eller registreringen af den inden for Fødevarestyrelsens normale åbningstid. Stk. 7. Den ansvarlige for et parti ikke-konforme fiskevarer og levende muslinger m.m., som skal transporteres til eller fra et lager, eller som skal transporteres direkte fra et grænsekontrolsted til et forplejning af personer i skibe i international fart uden for samhandelsområdet, skal sikre, at transporten og oplagringen opfylder følgende betingelser: 1) Transporten skal foregå uden omladning i et transportmiddel eller en beholder, som er vandtæt, identificeret og forseglet, således at seglet brydes, så snart transportmidlet eller beholderen åbnes. 2) Partiet skal ledsages af originalen af de foreskrevne dokumenter eller for hvert delparti en bekræftet kopi heraf. 3) Partiet må kun føres ind på et lager, hvis tilsynsmyndigheden forinden har underkastet fødevarerne dokument- og identitetskontrol. Hvis der kan være fare for folke- eller dyresundheden, underkaster tilsynsmyndigheden endvidere fødevarerne fysisk kontrol. 4) Partiet skal anbringes i særskilte oplagringslokaler, jf. § 40, stk. 2. 5) Partiet må ikke underkastes nogen anden håndtering, end hvad der er nødvendigt for selve oplagringen og for opdelingen af partiet i mindre delpartier uden at fjerne fødevarernes indpakning. Stk. 8. Den ansvarlige for lageret i en frizone, toldoplaget eller skibsprovianteringsvirksomheden skal sikre, at hver enhed af oplagrede fiskevarer og levende muslinger m.m. omfattet af stk. 1, er tydeligt og letlæseligt mærket med løbenummeret på det CVED, der ledsagede partiet til lageret, så identifikation af hver enhed i partiet er mulig. Stk. 9. Den ansvarlige for partiet skal sende en forhåndsanmeldelse, jf. § 13, stk. 1-2, til tilsynsmyndigheden, før partiet fraføres lageret. Stk. 10. Hvis et parti fiskevarer og levende muslinger m.m. omfattet af stk. 1 under oplagringen opdeles i to eller flere partier, skal den ansvarlige for partiet før fraførslen sende en forhåndsanmeldelse, jf. § 13, stk. 1-2, til tilsynsmyndigheden for hvert af de nye partier med henblik på udstedelse af CVED’er, som skal henvise til det oprindelige CVED. Hvis partiet skal føres ud af samhandelsområdet, skal den ansvarlige for partiet anføre på forhåndsanmeldelsen, fra hvilket grænsekontrolsted fødevarerne forlader samhandelsområdet."
    },
    {
      "provision_ref": "5:28",
      "chapter": "5",
      "section": "28",
      "content": "§ 28. Den ansvarlige for et parti ikke-konforme fiskevarer og levende muslinger m.m., som er oplagret i et lager i en frizone eller et toldoplag, skal, med forbehold for stk. 12, sikre, at partiet kun fraføres med henblik på overførsel til en skibsprovianteringsvirksomhed eller udførsel til et tredjeland. Fraførslen må kun foregå efter forudgående veterinærkontrol, jf. stk.10. Overførsel til skibsprovianteringsvirksomhed skal foregå på grundlag af en T1-forsendelsesprocedure efter toldreglerne. Stk. 2. Den ansvarlige for et parti ikke-konforme fiskevarer og levende muslinger m.m., som skal fraføres et lager i en frizone eller et toldoplag med henblik på oplagring i en skibsprovianteringsvirksomhed, skal sikre, at dette kun sker efter forudgående tilladelse fra tilsynsmyndigheden. Den ansvarlige for partiet skal fremlægge dokumentation over for tilsynsmyndigheden, der viser, at den kompetente myndighed, i hvis område skibsprovianteringsvirksomheden er beliggende, ikke modsætter sig, at de pågældende fiskevarer og levende muslinger m.m. oplagres. Stk. 3. Den ansvarlige for et parti ikke-konforme fiskevarer og levende muslinger m.m., som skal fraføres et lager i en frizone eller et toldoplag med henblik på udførsel fra samhandelsområdet, skal sikre, at dette kun sker efter forudgående tilladelse fra tilsynsmyndigheden. Stk. 4. Tilladelse efter stk. 3 er betinget af, at ejeren af partiet skriftligt over for tilsynsmyndigheden erklærer, at partiet forlader samhandelsområdet inden for 30 dage, samt at det i tilfælde af afvisning i tredjelandet ikke returneres til omsætning i samhandelsområdet, men søges returneret til et andet tredjeland. Stk. 5. Hvis returnering efter stk. 4 mislykkes, og partiet derfor skal føres ind i samhandelsområdet igen, jf. stk. 6, med henblik på returnering til et andet tredjeland, skal denne returnering ske inden for 60 dage, ellers skal fødevarerne destrueres. Stk. 6. Den ansvarlige for et parti ikke-konforme fødevarer, omfattet af stk. 4 skal sikre, at partiet kun indføres ved et af de i bilag 2 omhandlede grænsekontrolsteder, som er godkendt til at kontrollere de pågældende fødevarer, og kun efter forudgående tilladelse fra grænsedyrlægen ved dette grænsekontrolsted. Fødevarerne skal tilbageholdes på grænsekontrolstedet eller i containere på grænsekontrolstedets område under tilsyn af grænsedyrlægen, indtil de returneres eller destrueres. Stk. 7. Den ansvarlige for et parti ikke-konforme fiskevarer og levende muslinger m.m. skal sikre, at partiet kun føres ud af samhandelsområdet i havne, hvor der er oprettet et grænsekontrolsted, som er godkendt til at kontrollere de pågældende fødevarer, hvor de skal underkastes dokument- og identitetskontrol før udførslen. Stk. 8. Den ansvarlige for partiet skal skriftlig underrette udgangsgrænsekontrolsted om, at der ankommer fødevarer til kontrol. Underretningen skal være grænsekontrolstedet i hænde senest 48 timer inden partiet ankommer til udgangsgrænsekontrolstedet. De 48 timer beregnes fra modtagelsen af anmeldelsen eller registreringen af den inden for Fødevarestyrelsens normale åbningstid. Stk. 9. Den ansvarlige for et parti ikke-konforme fødevarer, som skal fraføres en skibsproviante-ringsvirksomhed, skal med forbehold for stk. 12 sikre, at dette kun sker med henblik på udførsel til forplejning af personer i skibe i international fart uden for samhandelsområdet eventuelt efter mid-lertidig oplagring i særligt godkendte provianteringslagre i den havn, hvor provianteringen af skibet foretages. Den ansvarlige for partiet skal sikre, at fraførslen kun sker efter forudgående veterinær-kontrol, jf. stk. 10. Stk. 10. Den ansvarlige for et parti ikke-konforme fødevarer, som skal fraføres et lager i en frizone, et toldoplag eller en skibsprovianteringsvirksomhed, skal sikre, at dette kun sker, hvis tilsyns-myndigheden forinden har underkastet fødevarerne dokument- og identitetskontrol. Hvis der kan være fare for folke- eller dyresundheden, eller hvis der er mistanke om uregelmæssigheder, under-kaster tilsynsmyndigheden endvidere fødevarerne fysisk kontrol. Stk. 11. Den ansvarlige for partiet skal sikre, 1) at fraførslen efter stk. 1 eller 9 sker uden omladning i et transportmiddel eller en beholder, som er vandtæt, identificeret og forseglet, således at seglet brydes, i det samme transportmidlet eller beholderen åbnes, og 2) at fødevarerne ledsages af originalen af de foreskrevne dokumenter eller for hvert delparti af en bekræftet kopi heraf. Stk. 12. Ikke-konforme fødevarer må også føres til destruktion. Den ansvarlige for partiet skal sikre, at ikke-konforme fødevarer kun føres til destruktion, hvis det sker efter skriftlig tilladelse fra tilsynsmyndigheden. Tilsynsmyndigheden kan fastsætte vilkår for tilladelsen. Stk. 13. Destruktionen skal ske under tilsyn af tilsynsmyndigheden. Stk. 14. Omkostninger i forbindelse med destruktionen påhviler importøren."
    },
    {
      "provision_ref": "5:29",
      "chapter": "5",
      "section": "29",
      "content": "§ 29. Den ansvarlige for partiet skal sikre, at ikke-konforme fiskevarer og levende muslinger m.m. til enhver tid er ledsaget af et CVED, jf. dog stk. 2. CVED’ets rubrik 42 skal henvise til tolddokumentet. Stk. 2. Den ansvarlige for partiet skal sikre, at ikke-konforme fiskevarer og levende muslinger m.m., der fraføres en skibsprovianteringsvirksomhed med henblik på udførsel til forplejning af personer i skibe i international fart uden for samhandelsområdet, er ledsaget af et provianteringscertifikat, jf. den i bilag 5 viste model, som udstedes af tilsynsmyndigheden ved fraførslen. Dette gælder også, selv om fødevarerne efterfølgende oplagres midlertidigt i et særligt godkendt provianteringslager, jf. § 28, stk. 9. Stk. 3. Den ansvarlige for partiet skal sikre, at ikke-konforme fiskevarer og levende muslinger m.m., som transporteres direkte fra et grænsekontrolsted til et skib med henblik på forplejning af personer i skibe i international fart uden for samhandelsområdet, er ledsaget af såvel et CVED som et provianteringscertifikat. Begge dokumenter udstedes på grænsekontrolstedet. Stk. 4. Ved levering af et parti ikke-konforme fiskevarer og levende muslinger m.m. om bord på et skib, skal skibsføreren eller dennes repræsentant datere og kontrasignere det provianteringscertifikat, jf. stk. 2 og 3, som ledsager partiet, og returnere det kontrasignerede certifikat til den myndighed, som har udstedt certifikatet. Stk. 5. Skibsførerens kontrasignering, jf. stk. 4, er ikke nødvendig, hvis certifikatet allerede er kontrasigneret af en repræsentant for den kompetente myndighed i den havn, hvor provianteringen finder sted."
    },
    {
      "provision_ref": "5:30",
      "chapter": "5",
      "section": "30",
      "content": "§ 30. Den ansvarlige for transportmidler og beholdere, der har været anvendt til transport eller opbevaring af de i dette kapitel omhandlede fiskevarer og levende muslinger m.m., skal sikre, at disse rengøres og desinficeres, før de på ny må anvendes til transport eller opbevaring af fødevarer."
    },
    {
      "provision_ref": "6:31",
      "chapter": "6",
      "section": "31",
      "content": "§ 31. Skibe med fiskevarer og levende muslinger m.m., der transporteres fra tredjelande til tredjelande, må kun anløbe Grønland med henblik på omladning, hvis: 1) der på havneområdet, hvor de anløber, er oprettet et grænsekontrolsted, som er godkendt til at kontrollere den pågældende fødevare, 2) fødevarerne har oprindelse i og afsendes fra et tredjeland eller en del af et tredjeland, som er godkendt af EU i dyresundhedsmæssig henseende, jf. bilag 8-9, og 3) fødevarerne ved ankomsten til samhandelsområdet er ledsaget af det til enhver tid af EU foreskrevne certifikat, der skal anvendes ved transit og oplagring. Stk. 2. Hvis betingelserne i stk. 1 ikke er opfyldt, skal partiet beslaglægges af grænsekontrollen eller tilsynsmyndigheden, der påbyder importøren at returnere eller destruere partiet, jf. § 19, stk. 2, nr. 1 eller 3. Stk. 3. Den ansvarlige for transporten skal, ud over at forhåndsanmelde partiet, jf. § 13, stk. 1-2, underrette grænsekontrollen på grænsekontrolstedet om følgende: 1) det forventede tidspunkt for partiets aflæsning, 2) bestemmelsestredjelandet, 3) nøjagtig oplysning om hvor partiet befinder sig, hvis det ikke læsses direkte på et skib til bestemmelsestredjelandet, og 4) det forventede tidspunkt for partiets pålæsning på skibet med et tredjeland som destination. Stk. 4. Den i stk. 3 omhandlede underretning skal være grænsekontrollen i hænde senest 48 timer før partiets ankomst til grænsekontrolstedet. De 48 timer beregnes fra modtagelsen af anmeldelsen eller registreringen af den inden for Fødevarestyrelsens normale åbningstid. Stk. 5. Grænsekontrollen skal, hvis der kan være fare for folke- eller dyresundheden, foretage dokumentkontrol af partier, som omlades enten direkte eller efter at have været aflæsset i havneområdet i maksimalt syv dage. Stk. 6. Grænsekontrollen foretager dokumentkontrol af partier, som i forbindelse med omladningen er aflæsset i længere tid end anført i stk. 5. Hvis der kan være fare for folke- eller dyresundheden, foretager grænsekontrollen identitetskontrol og fysisk kontrol af disse partier. Stk. 7. Grænsekontrollen foretager fuldstændig veterinærkontrol af partier, som i forbindelse med omladning har været aflæsset i over 20 dage. Stk. 8. Dette kapitel vedrører ikke ikke-konforme fiskevarer og levende muslinger m.m., som importeres fra tredjelande med henblik på udførsel til forplejning af personer i skibe i international fart uden for samhandelsområdet. Sådanne fødevarer er omfattet af bestemmelserne i § 28."
    },
    {
      "provision_ref": "7:32",
      "chapter": "7",
      "section": "32",
      "content": "§ 32. Den ansvarlige for et parti, som skal returneres fra et tredjeland til Grønland, må kun føre partiet til grænsekontrolstedet efter forudgående tilladelse fra grænsekontrollen. Ansøgning skal ske på en formular som den i bilag 6 viste model. Den ansvarlige for partiet skal sørge for, at den udfyldte formular sendes til grænsekontrollen ved det grænsekontrolsted, hvor fødevarerne ønskes returneret. Stk. 2. Tilladelse efter stk. 1 gives på baggrund af 1) en vurdering af de dyresundhedsmæssige forhold i de lande, hvor fødevaren har været transporteret eller opbevaret, 2) eksportcertifikatet, som kan være: a) originaleksemplaret af det eksportcertifikat, som oprindelig ledsagede fødevarerne ved udførslen fra Grønland, b) en af tredjelandets myndighed bekræftet kopi heraf, eller c) en af den udstedende fødevareafdeling bekræftet kopi heraf, 3) en erklæring fra tredjelandets myndighed med garanti for, at betingelserne for produkternes oplagring og transport er blevet overholdt, og hvori det er præciseret, at de afviste fiskevarer og levende muslinger m.m. ikke er blevet håndteret, jf. dog stk. 3, 4) for myndighedsafviste partier: en begrundelse for afvisningen, og 5) ved ikke plomberede containere: en attest fra hjemtransportvirksomheden om, at indholdet ikke er blevet håndteret eller aflæsset. Stk. 3. Stk. 2, nr. 3 og 4, gælder ikke ved hjemtagelse under transport, hvor indholdet ikke er blevet håndteret eller aflæsset. Stk. 4. Fødevarestyrelsen kan fastsætte vilkår for tilladelsen, herunder at den ansvarlige for partiet fremlægger dokumentation for, at der er foretaget udvendig desinfektion af fødevarernes emballage inden afsendelsen fra visse tredjelande, herunder at desinfektionsmidlet er godkendt til inaktivering afvirus, der forårsager alvorlige husdyrsygdomme hos fiskevarer henholdsvis levende muslinger m.m."
    },
    {
      "provision_ref": "7:33",
      "chapter": "7",
      "section": "33",
      "content": "§ 33. Den ansvarlige for det parti fiskevarer og levende muslinger m.m., som grænsekontrollen har tilladt ført til veterinærkontrol efter § 32, skal sende en forhåndsanmeldelse, jf. § 13, stk. 1-2, til grænsekontrolstedet ved indgangstoldstedet. Stk. 2. Hvis et korrekt forhåndsanmeldt parti ankommer før det forventede ankomsttidspunkt, må skibet med partiet føres til kaj, men partiet må ikke losses, før tidspunktet for forventet ankomst i henhold til CVED’et. I tilfælde af at partiet importeres i containere, må containerne losses og opbevares på det indhegnede havneområde. Containerne må ikke åbnes, før tidspunktet for forventet ankomst i henhold til CVED’et."
    },
    {
      "provision_ref": "7:34",
      "chapter": "7",
      "section": "34",
      "content": "§ 34. Grænsekontrollen afgør på baggrund af veterinærkontrollen, om der kan gives tilladelse til returnering. Stk. 2. Tilladelse er betinget af, at den ansvarlige for partiet over for grænsekontrollen fremlægger dokumentation for, at tilsynsmyndigheden ikke modsætter sig, at de pågældende fiskevarer og levende muslinger m.m. oplagres. Stk. 3. Grænsekontrollen fastsætter de nærmere vilkår for tilladelsen, herunder at fødevarerne transporteres direkte til bestemmelsesvirksomheden uden omladning i et transportmiddel eller i en beholder, som er vandtæt, identificeret og forseglet af grænsekontrollen, således at seglet brydes, så snart transportmidlet eller beholderen åbnes. Grænsekontrollen kan endvidere stille vilkår om, at den ansvarlige for partiet gennemfører en særlig returvarekontrol på bestemmelsesvirksomheden og indsender en rapport over foretaget returvarekontrol til tilsynsmyndigheden. De returnerede fiskevarer og levende muslinger m.m. må først tages i anvendelse eller overdrages, når tilsynsmyndigheden har meddelt tilladelse hertil."
    },
    {
      "provision_ref": "7:35",
      "chapter": "7",
      "section": "35",
      "content": "§ 35. §§ 32-34 finder også anvendelse for returnering til et andet samhandelsland via Grønland. Dokumentationen, jf. § 34, stk. 2, skal indhentes hos den kompetente myndighed i det samhandelsland, som partiet skal returneres til. Stk. 2. Tilladelse til returnering til et andet samhandelsland via Grønland er betinget af, at den ansvarlige for partiet har foranlediget, at modtagerlandets kompetente myndighed skriftligt har meddelt grænsekontrollen samtykke til returneringen. Stk. 3. Den ansvarlige for et parti fiskevarer og levende muslinger m.m. skal sikre, at partiet kun returneres fra et tredjeland til Grønland via et andet samhandelsland efter forudgående tilladelse fra tilsynsmyndigheden. Stk. 4. Ansøgning om tilladelse efter stk. 3 skal ske på en formular som den i bilag 6 viste model. Ansøgningen skal suppleres med oplysning om, ved hvilket grænsekontrolsted partiet ønskes returneret. Den ansvarlige for partiet skal sørge for, at den udfyldte formular sendes til grænsekontrollen ved det grænsekontrolsted, hvor fødevarerne ønskes returneret."
    },
    {
      "provision_ref": "7:36",
      "chapter": "7",
      "section": "36",
      "content": "§ 36. Den ansvarlige for et parti fiskevarer og levende muslinger m.m., som er afvist af myndighederne, må kun returnere partiet fra et andet samhandelsland til Grønland efter forudgående tilladelse fra tilsynsmyndigheden. Stk. 2. Ansøgning om tilladelse til at returnere de i stk. 1 omhandlede fødevarer skal ske på en formular som den i bilag 6 viste model. Den ansvarlige for partiet skal sørge for, at den udfyldte formular sendes til tilsynsmyndigheden. Stk. 3. Når tilsynsmyndigheden har meddelt tilladelse til, at fødevarerne kan returneres, skal den ansvarlige for partiet forhåndsanmelde partiet over for tilsynsmyndigheden. Forhåndsanmeldelsen skal sendes således, at den er tilsynsmyndigheden i hænde senest 48 timer før returneringen. De 48 timer beregnes fra modtagelsen af anmeldelsen eller registreringen af den inden for Fødevarestyrelsens normale åbningstid. Stk. 4. Den ansvarlige for partiet skal sikre, at der sendes en rapport over foretaget returvarekontrol af fødevarerne på modtagevirksomheden til tilsynsmyndigheden. Stk. 5. Den ansvarlige for partiet må ikke tage de i stk. 1 omhandlede fiskevarer og levende muslinger m.m. i anvendelse eller overdrage dem, med mindre der forinden er indhentet tilladelse fra tilsynsmyndigheden. Stk. 6. Returnering fra et samhandelsland til Grønland af et parti fiskevarer og levende muslinger m.m., som er kommercielt afvist, skal ske i henhold til reglerne i bekendtgørelse for Grønland om fødevarevirksomheder (fødevarevirksomhedsbekendtgørelsen)."
    },
    {
      "provision_ref": "8:37",
      "chapter": "8",
      "section": "37",
      "content": "§ 37. Indførsel af fiskevarer og levende muslinger m.m., der har oprindelse i andre samhandelslande, som vareprøve med henblik på analyse, herunder til afprøvning af maskiner, til brug ved fremvisning, herunder som smagsprøver, på udstillinger eller i konsulater i Grønland kan, uanset at modtageren ikke er registreret som importør, og fødevarerne ikke er identifikationsmærkede, ske uden tilladelse og uden mængdebegrænsning, med mindre der er indført restriktioner som følge af mistanke om eller vished for risici over for folke- eller dyresundheden, jf. bekendtgørelse for Grønland om indførsel af animalske fødevarer med særlige restriktioner (restriktionsbekendtgørelsen)."
    },
    {
      "provision_ref": "8:38",
      "chapter": "8",
      "section": "38",
      "content": "§ 38. Indførsel af fiskevarer og levende muslinger m.m. fra tredjelande som vareprøve med henblik på analyse, herunder til afprøvning af maskiner, til brug ved fremvisning, herunder som smagsprøver, på udstillinger eller i konsulater i Grønland, må kun ske efter forudgående tilladelse fra tilsynsmyndigheden. Tilladelse kan gives, jf. stk. 2, uanset at modtageren ikke er registreret som importør, og fødevarerne ikke er identifikationsmærkede. Stk. 2. Tilladelse gives på vilkår af, at den ansvarlige for vareprøven kan dokumentere, at den pågældende vareprøve 1) har oprindelse i tredjelande eller dele af tredjelande, som er godkendt af EU i dyresundhedsmæssig henseende, jf. bilag 8-9, eller 2) har undergået en varmebehandling i hermetisk lukkede beholdere til en F 0 -værdi på mindst 3,00 (helkonserves). Stk. 3. Vareprøver fra tredjelande kan udtages til veterinærkontrol. Stk. 4. Tilladelse til indførsel fra et tredjeland af vareprøver med oprindelse i et andet samhandelsland er betinget af, at den ansvarlige for partiet kan dokumentere oprindelsen af vareprøven, og at den pågældende vareprøve indføres fra et tredjeland, der er godkendt af EU i dyresundhedsmæssig henseende, jf. bilag 8-9. Stk. 5. Tilladelse efter stk. 1 gives ikke for vareprøver fra tredjelande, for hvilke der er indført restriktioner som følge af mistanke om eller vished for risici over for folke- eller dyresundheden, jf. restriktionsbekendtgørelsen. Stk. 6. Tilladelse efter stk. 1 og 5 gives på følgende vilkår: 1) vareprøven skal føres direkte til bestemmelsesstedet, som anført i tilladelsen, og må udelukkende anvendes til det angivne formål og ikke bringes i omsætning eller udleveres, idet uddeling af smagsprøver i forbindelse med fremvisning af prøven på udstillinger eller konsulater i Grønland dog er tilladt, jf. stk. 9, 2) emballagen og de dele af vareprøven, som ikke er anvendt ved analyse m.v., skal returneres eller destrueres i henhold til § 19, stk. 2, nr. 1 eller 3, og 3) genstande, som har været i berøring med vareprøven samt disses omgivelser, skal rengøres og desinficeres. Stk. 7. Tilladelse til indførsel af vareprøver, der har oprindelse i tredjelande eller dele af tredjelande, som ikke er godkendt af EU i dyresundhedsmæssig henseende, er betinget af Fødevarestyrelsens vurdering af den dyresundhedsmæssige situation i det pågældende tredjeland. Stk. 8. Stk. 1-6 gælder også for de i stk. 1 omhandlede vareprøver, som indføres fra et andet samhandelsland. Stk. 9. Vareprøver, som uddeles som smagsprøver, jf. stk. 6, nr. 1, skal overholde relevante grønlandske hygiejneregler."
    },
    {
      "provision_ref": "9:39",
      "chapter": "9",
      "section": "39",
      "content": "§ 39. Ejeren af en virksomhed, der ønsker at anvende lokaler i virksomheden som et lager for opbevaring af ikke-konforme fiskevarer og levende muslinger m.m. i en frizone, et toldoplag, en skibsprovianteringsvirksomhed eller særligt godkendte provianteringslagre, skal sikre, at disse lokaler forinden er veterinært udpeget af Fødevarestyrelsen. Den veterinære udpegning omfatter kun de fødevarer, der er omfattet af virksomhedens toldbevilling. Stk. 2. Anmodning om udpegning i henhold til stk. 1 skal sendes til tilsynsmyndigheden på et skema, jf. den i bilag 7 viste model. Anmodningen skal ledsages af en kopi af bevillingen fra Skattestyrelsen, Departementet for Finanser, Grønlands Selvstyre. Stk. 3. Anmodningen skal vedlægges dokumentation for, at der er et lokale af passende størrelse til rådighed for det personale, som udfører veterinærkontrollen. Stk. 4. Ejeren af virksomheden skal sikre, at det i stk. 3 omhandlede lokale udelukkende er forbeholdt det personale, som udfører veterinærkontrollen, og at lokalet som minimum indeholder: 1) en telefon, 2) en telefax, 3) en computer til modtagelse og afsendelse af TRACES-meddelelser, og 4) øvrige passende kontorfaciliteter. Stk. 5. Ejeren af virksomheden skal sikre, at lagre i frizoner, skibsprovianteringsvirksomheder samt toldoplag m.v. udpeges på ny, jf. stk. 1, hvis de undergår væsentlige bygningsmæssige ændringer."
    },
    {
      "provision_ref": "9:40",
      "chapter": "9",
      "section": "40",
      "content": "§ 40. Ejeren af en virksomhed, jf. § 39, stk. 1, skal sikre, at lagre i frizoner, toldoplag og skibsprovianteringsvirksomheder, der udpeges af Fødevarestyrelsen til oplagring af ikke-konforme fiskevarer og levende muslinger m.m., råder over særskilte oplagringslokaler, der er forbeholdt ikke-konforme fødevarer. Stk. 2. Ejere af en virksomhed, der er udpeget efter § 39, stk. 1, skal føre dagligt register over fiskevarer og levende muslinger m.m., som til- eller fraføres lageret. Registeret, som skal opbevares på lageret i mindst 5 år, skal som minimum indeholde følgende oplysninger: 1) for fiskevarer og levende muslinger m.m., der tilføres lageret: a) dato for fødevarens tilførsel til lageret, b) fødevarens art, c) fødevarens mængde i kg/liter, d) oprindelsesland, e) indgangsgrænsekontrolsted, og f) løbenummeret på det CVED, der ledsagede fødevarerne til lageret, 2) for fiskevarer og levende muslinger m.m., der fraføres lageret: a) dato for fødevarernes fraførsel fra lageret, b) fødevarernes art, c) fødevarernes mængde i kg/liter, og d) løbenummeret på det CVED eller provianteringscertifikat, der ledsager fødevarerne fra lageret, 3) for fiskevarer og levende muslinger m.m., der fraføres lageret med henblik på udførsel til tredjeland, desuden navnet på bestemmelsestredjelandet og udgangsgrænsekontrolstedet, 4) for fiskevarer og levende muslinger m.m., der fraføres lageret med henblik på overførsel til en skibs­pro­vi­an­te­rings­virk­som­hed, desuden referencenummeret samt navn og adresse på skibs­pro­vi­an­te­rings­virk­som­he­den, 5) for fiskevarer og levende muslinger m.m., der fraføres lageret med henblik på udførsel til forplejning af personer i skibe, som sejler i internationalt fart uden for samhandelsområdet, desuden navnet på bestemmelsesfartøjet, og 6) for fiskevarer og levende muslinger m.m., der fraføres lageret med henblik på destruktion, desuden navn og adresse på destruktions- eller forbrændingsanstalten. Stk. 3. Ejerskiftes en virksomhed, der er udpeget efter § 39, stk. 1, men fortsættes driften af virksomheden med samme autorisations- eller godkendelsesnummer, består pligten efter stk. 1 uanset ejerskiftet."
    },
    {
      "provision_ref": "9:41",
      "chapter": "9",
      "section": "41",
      "content": "§ 41. Fødevarestyrelsen kan ændre eller tilbagekalde udpegningen af lagre i frizoner, toldoplag, skibsprovianteringsvirksomheder eller særligt godkendte provianteringslagre, hvis lageret eller ejeren af lageret ikke opfylder de betingelser, der er anført i dette kapitel."
    },
    {
      "provision_ref": "10:42",
      "chapter": "10",
      "section": "42",
      "content": "§ 42. Det er forbudt for andre end den kompetente myndighed at bryde officiel forsegling. Stk. 2. Stk. 1 gælder ikke for partier, som efter veterinærkontrol føres ud af samhandelsområdet, herunder til forplejning af personer i skibe i international fart uden for samhandelsområdet."
    },
    {
      "provision_ref": "11:43",
      "chapter": "11",
      "section": "43",
      "content": "§ 43. Fødevarestyrelsen kan dispensere fra følgende bestemmelser: 1) § 9, stk. 1, således at partier, der er påbudt destrueret inden for en fastsat frist på grund af fund af zoonotiske patogener, kan tillades varmebehandlet på en autoriseret virksomhed, hvorved patogenerne i produktet inaktiveres. 2) § 21, stk. 1, således at partier, der er påbudt destrueret inden for en fastsat frist på grund af fund af zoonotiske patogener, kan tillades varmebehandlet på en autoriseret virksomhed, således at patogenerne i produktet inaktiveres. 3) § 37, således at en vareprøve kan tillades indført til analyse, uanset at vareprøven har oprindelse i et samhandelsland med restriktioner, jf. restriktionsbekendtgørelsen. 4) § 38, stk. 5, således at en vareprøve kan tillades indført til analyse, uanset at vareprøven har oprindelse i et tredjeland med restriktioner, jf. restriktionsbekendtgørelsen."
    },
    {
      "provision_ref": "11:44",
      "chapter": "11",
      "section": "44",
      "content": "§ 44. Tilsynsmyndigheden kan dispensere fra følgende bestemmelser: 1) § 8, stk. 3, således at et parti, der er påbudt returneret eller destrueret inden for en fastsat frist, kan tillades varmebehandlet på en autoriseret virksomhed, hvorved fødevarerne i partiet bringes til at opfylde gældende bestemmelser. 2) § 28, stk. 11, således at ikke-konforme fiskevarer og levende muslinger m.m., der fraføres skibsprovianteringsvirksomheder, ikke skal transporteres i: a) vandtætte transportmidler, hvis der alene er tale om emballerede fødevarer, som er sikret mod lækage, eller b) forseglede transportmidler, hvis de ikke-konforme fiskevarer og levende muslinger m.m. palleforsegles med officiel forsegling, inden de føres fra skibsprovianteringsvirksomheden, og at palleforseglingen først brydes ved ankomsten til skibet."
    },
    {
      "provision_ref": "11:45",
      "chapter": "11",
      "section": "45",
      "content": "§ 45. Grænsedyrlægen kan dispensere fra følgende bestemmelser: 1) § 15, således at havne kan undlade at fremsende lister over skibes forventede ankomst til grænsekontrolstedet, hvis oplysningerne er tilgængelige for grænsekontrollen i elektronisk form. 2) § 19, stk. 2, således at et parti, der er påbudt returneret eller destrueret inden for en fastsat frist, kan tillades varmebehandlet på en autoriseret virksomhed, hvorved produkterne i partiet bringes til at opfylde gældende bestemmelser. 3) § 32, stk. 2, nr. 3, således at erklæringen kan erstattes af en generel erklæring fra tredjelandets kompetente myndighed om, at lageret, hvor partiet har været opbevaret, er godkendt og underlagt tilsyn af det pågældende tredjelands myndighed."
    },
    {
      "provision_ref": "12:46",
      "chapter": "12",
      "section": "46",
      "content": "§ 46. Med mindre mere indgribende foranstaltninger er forskyldt efter anden lovgivning, kan der idømmes bøde til den, der 1) overtræder §§ 3-6, § 8, stk. 6, 1. pkt., eller stk. 8, § 9, stk. 6, § 10, § 11, stk. 1, § 12, stk. 1, stk. 2, 1. pkt., eller 3. pkt., eller stk. 3, § 13, stk. 1, 1.-3. pkt., eller stk. 2-4, § 14-16, § 17, stk. 1-4, § 19, stk. 6, stk. 7, eller stk. 9, § 21, stk. 4, § 22, § 23, § 24, stk. 3-5, § 25, § 26, stk. 1, stk. 3, stk. 4, 1. pkt., stk. 6-8, stk. 9, 2. pkt., stk. 10, stk. 12, eller stk. 13, 1. eller 2. pkt., § 27, stk. 1, stk. 2, stk. 5, stk. 6, 1. eller 2. pkt., stk. 7-10, § 28, stk. 1-3, stk. 5, stk. 6, 1. pkt., stk. 7, stk. 8, 1. eller 2. pkt., stk. 9, stk. 10, 1. pkt., stk. 11, stk. 12, 2. pkt., eller stk. 13, § 29, stk. 1-2, stk. 3, 1. pkt., eller stk. 4, § 30, § 31, stk. 3, eller stk. 4, 1. pkt., § 32, stk. 1, § 33, § 34, stk. 3, 3. pkt., § 35, § 36, stk. 1-2, stk. 3, 1. eller 2. pkt., eller stk. 4-5, § 37, § 38, stk. 1, 1. pkt., eller stk. 8-9, § 39, stk. 1, 1. pkt., eller stk. 2-5, § 40 eller § 42, stk. 1, 2) undlader at efterkomme afgørelser eller påbud efter § 8, stk. 1, 2. pkt., stk. 3, eller stk. 4, 2. pkt., § 9, stk. 2-3, § 11, stk. 2, § 16, § 19, stk. 2, stk. 3, 1. pkt. eller 3. pkt., eller stk. 4, 2. pkt., § 20, stk. 2, 1. pkt., § 21, stk. 1, 2. pkt., stk. 2, 2. pkt. eller 3. pkt., eller stk. 7, § 24, stk. 2, eller § 31, stk. 2, eller 3) tilsidesætter vilkår fastsat i medfør af: § 8, stk. 5, § 9, stk. 5, § 19, stk. 5, § 21, stk. 3, eller stk. 5, § 26, stk. 9, 3. pkt., § 28, stk. 12, 3. pkt., § 32, stk. 4, § 34, stk. 3, 1. pkt. eller 2. pkt., eller § 38, stk. 2, eller stk. 6. Stk. 2. Selskaber m.v. (juridiske personer) kan pålægges bøde efter stk. 1."
    },
    {
      "provision_ref": "12:47",
      "chapter": "12",
      "section": "47",
      "content": "§ 47. Bekendtgørelsen træder i kraft den 25. april 2014."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen omfatter enhver form for indførsel i Grønland af de i bilag 1 anførte produkter til konsum. Stk. 2. Bekendtgørelsen omfatter endvidere informationsudveksling i forbindelse med anløb af skibe fra tredjelande i grønlandske havne og landing af fly fra tredjelande i grønlandske lufthavne.",
      "valid_from": "2014-04-15",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse gælder følgende definitioner: Stk. 2. Ved fiskevarer forstås: alle saltvands- og ferskvandsdyr (bortset fra levende muslinger m.m. samt alle pattedyr, krybdyr og frøer), hvad enten de er vildtlevende eller opdrættede, samt alle spiselige former, dele og produkter af disse dyr. Stk. 3. Ved muslinger m.m. forstås: toskallede bløddyr, pighuder, sækdyr og havsnegle. Stk. 4. Ved toskallede bløddyr forstås: bløddyr af klassen Lamellibranchiata, der filtrerer føden, inden den optages. Stk. 5. Ved forarbejdede fiskevarer forstås: forarbejdede fiskevarer, der fremkommer ved forarbejdning af fiskevarer eller ved en videre forarbejdning af sådanne forarbejdede fødevarer. Stk. 6. Ved samhandelsland forstås: et EU-land, Grønland, Norge, Island, Liechtenstein, Andorra, Færøerne og Schweiz. Disse lande tilsammen betegnes samhandelsområdet. Følgende områder er dog ikke med i samhandelsområdet: 1) Ceuta og Melilla i Kongeriget Spanien, og 2) oversøiske territorier og –departementer i Republikken Frankrig. Stk. 7. Ved samhandel forstås: modtagelse i Grønland af fiskevarer og levende muslinger m.m., som 1) er produceret i et andet samhandelsland, eller 2) har oprindelse i tredjelande, og som efter veterinærkontrol er frigivet og videresælges fra modtagervirksomheden i et andet samhandelsland end Grønland. Stk. 8. Ved tredjelande forstås: lande uden for samhandelsområdet. Stk. 9. Ved veterinærkontrol forstås: 1) for fiskevarer og levende muslinger m.m., som modtages ved samhandel, Fødevarestyrelsens a) ikke-diskriminerende stikprøvekontrol på bestemmelsesstedet, b) mistankekontrol herunder kontrol under transporten, eller c) skærpede kontrol, 2) for fiskevarer og levende muslinger m.m., som returneres fra samhandelslande, Fødevarestyrelsens kontrol af virksomhedens modtagekontrol, jf. § 36, 3) for fiskevarer og levende muslinger m.m., som importeres fra tredjelande, grænsekontrollens a) kontrol af at partiet er ledsaget af foreskrevne dokumenter, at oplysningerne i dokumenterne svarer til de oplysninger, der fremgår af forhåndsanmeldelsen, samt at oplysningerne i dokumenterne er fyldestgørende (dokumentkontrol), b) kontrol af at der er overensstemmelse mellem partiet og de ledsagende dokumenter (identi-tetskontrol), og c) kontrol af at fødevarerne er egnede til det ønskede formål og overholder gældende bestem-melser (fysisk kontrol), herunder simple undersøgelser på grænsekontrolstedet samt eventu-elt stikprøveanalyser på Fødevarestyrelsens laboratorier, 4) for ikke-konforme fiskevarer og levende muslinger m.m. fra tredjelande, som transiteres med eller uden midlertidig oplagring eller som omlades med henblik på udførsel til tredjelande, den dokument- og identitetskontrol samt eventuelle fysiske kontrol, som er nævnt i nummer 3, 5) for fiskevarer og levende muslinger m.m., som returneres fra tredjelande, den identitets- og fysiske kontrol, som er nævnt i nummer 3), litra b) og c), samt den dokumentkontrol, der er nævnt i §§ 32-36. Stk. 10. Ved ikke-diskriminerende kontrol forstås: den stikprøvekontrol af fødevarepartier, som Fødevarestyrelsen foretager i forbindelse med samhandel. Udvælgelse af partier og omfang af kontrollen fastsættes ud fra en risikovurdering og under hensyn til den offentlige kontrol med de tilsvarende danskproducerede fødevarer. Stk. 11. Ved mistankekontrol forstås: 1) den kontrol Fødevarestyrelsen foretager af det efterfølgende parti af samme oprindelse, når par-tiet ikke kan godkendes efter den ikke-diskriminerende kontrol, og 2) den kontrol Fødevarestyrelsen foretager på specifik mistanke til et parti fødevarer, der indføres ved samhandel eller fra tredjeland. Stk. 12 Ved skærpet kontrol forstås: 1) den opfølgende samhandelskontrol Fødevarestyrelsen foretager af efterfølgende partier af samme oprindelse, når et parti er faldet ved mistankekontrollen, og 2) den opfølgende kontrol Fødevarestyrelsen foretager af efterfølgende partier af samme oprindel-se, når et parti er afvist ved et grænsekontrolsted. Stk. 13. Ved indførsel forstås: 1) modtagelse af fiskevarer og levende muslinger m.m. fra et samhandelsland, 2) import fra tredjelande af fiskevarer og levende muslinger m.m. til fri omsætning samt fødevarer til behandling under toldordningen »aktiv forædling«, 3) introduktion af ikke-konforme fiskevarer og levende muslinger m.m. fra tredjelande til transit med eller uden midlertidig oplagring, 4) indførsel i henhold til kapitel 7-8 af fiskevarer og levende muslinger m.m., som ikke er til fri omsætning, 5) anløb i henhold til kapitel 6 af fiskevarer og levende muslinger m.m., som ikke er til fri omsætning, og 6) indførsel i henhold til bekendtgørelse for Grønland om indførsel af sendinger af animalske produkter, bortset fra avlsmateriale, til eget forbrug. Stk. 14. Ved grænsedyrlæge forstås: en af Fødevarestyrelsen ansat embedsdyrlæge ved et grænsekontrolsted. Stk. 15. Ved grænsekontrollen forstås: grænsedyrlægen eller særligt uddannede officielle personer, udpeget af Fødevarestyrelsen, der er ansvarlige for at gennemføre veterinærkontrol af fiskevarer og levende muslinger m.m. bestemt til konsum på grænsekontrolstederne i de havne, hvor produkterne importeres. Stk. 16. Ved transit forstås: landtransport fra et grænsekontrolsted direkte og uden omladning gennem samhandelsområdet til et andet grænsekontrolsted af ikke-konforme fiskevarer og levende muslinger m.m. med oprindelse i et tredjeland bestemt til et andet tredjeland. Stk. 17. Ved ikke-konform oplagring forstås: midlertidig oplagring i veterinært udpeget lager i en frizone, et toldoplag eller en skibsprovianteringsvirksomhed af ikke-konforme fiskevarer og levende muslinger m.m., jf. stk. 25, med oprindelse i et tredjeland bestemt til et tredjeland. Stk. 18. Ved foreskrevne dokumenter forstås: sundhedscertifikater, handelsdokumenter eller veterinærdokumenter, f.eks. veterinære tillægsattestationer eller andre dokumenter, som kræves i henhold til EU-lovgivningen eller den grønlandske lovgivning. Stk. 19. Ved CVED (Veterinærkontrolcertifikat) forstås: det to-sidede dokument, jf. bekendtgørelse for Grønland om procedurer for grænsekontrolstedernes veterinærkontrol af fiskevarer og levende muslinger m.m. samt biprodukter heraf og produkter fremstillet af disse biprodukter, der indføres fra et tredjeland, og som angiver, at der ankommer et parti til veterinærkontrol. Del 1 er til importørens forhåndsanmeldelse, mens del 2 er forbeholdt grænsekontrollens dokumentation for veterinærkontrol og afgørelse om partiets lovlighed. Stk. 20. Ved parti forstås: en mængde af fødevarer af samme type og forarbejdningsgrad, som fremgår af det dokument, som ledsager det. Det skal endvidere hidrøre fra samme afsender, transporteres med samme transportmiddel og være bestemt til en og samme modtager. Endelig skal det præsenteres samlet for veterinærkontrol. Stk. 21. Ved destruktion forstås: bortskaffelse ved forbrænding på et godkendt anlæg. Stk. 22. Ved importør forstås: en person eller virksomhed hjemmehørende i Grønland, som foranlediger indførsel eller samhandelsmodtagelse af fiskevarer og levende muslinger m.m., og som er registreret som importør hos Fødevarestyrelsen i henhold til bekendtgørelse for Grønland om fødevarevirksomheder (fødevarevirksomhedsbekendtgørelsen). Stk. 23. Ved den ansvarlige for partiet forstås: importøren eller en person eller virksomhed hjemmehørende i Grønland, som, bemyndiget af importøren, foretager indførsel af et specifikt parti, Stk. 24. Ved konforme fiskevarer og levende muslinger m.m. forstås: fiskevarer og levende muslinger m.m., som opfylder gældende grønlandsk lovgivning for indførsel til fri omsætning i samhandelsområdet. Stk. 25. Ved ikke-konforme fiskevarer og levende muslinger m.m. forstås: fiskevarer og levende muslinger m.m., som har oprindelse i tredjeland, og som ikke opfylder gældende grønlandsk lovgivning. Stk. 26. Ved modtagevirksomhed forstås: en virksomhed eller et anlæg, som fysisk modtager fiskevarer og levende muslinger m.m. ved samhandel eller ved returnering eller foretager en opdeling af et parti fiskevarer og levende muslinger m.m., som er modtaget ved samhandel. Stk. 27. Ved tilsynsmyndigheden forstås: Fødevarestyrelsen. I praksis er det Fødevarestyrelsen, FødevareNordjylland, der foretager tilsynet. Stk. 28. Ved den kompetente myndighed forstås: Fødevarestyrelsen eller andre landes tilsvarende autoriteter på fødevare- og veterinærområdet. Stk. 29. Ved skibsprovianteringsvirksomhed forstås: et toldoplag med særlig godkendelse som provianteringsvirksomhed fra skattemyndighederne til oplagring af fødevarer, som er bestemt til levering til skibe, og som ikke må omsættes i samhandelsområdet. Stk. 30. Ved foder til selskabsdyr forstås: foder til dyr tilhørende arter, der normalt fodres og holdes af mennesker, uden at dette tager sigte på konsum eller landbrugsproduktion. Stk. 31. Ved foder til pelsdyr forstås: foder til dyr, der holdes eller opdrættes med henblik på produktion af pelse, men som ikke anvendes til konsum. Stk. 32. Ved bekræftet kopi forstås: kopi af et originalt dokument, hvor kopiens ægthed bekræftes af Fødevarestyrelsen. Stk. 33. Ved sammensatte fødevarer forstås: fødevarer, der indeholder både forarbejdede fiskevarer og vegetabilske fødevarer, hvor forarbejdningen af den animalske ingrediens er en integreret del af fremstillingen af den færdige sammensatte fødevare. Af bilag 1, kapitel 2, fremgår hvilke sammensatte fødevarer, der er omfattet af denne bekendtgørelse, og som dermed skal til veterinærkontrol. Stk. 34. Ved TRACES forstås: EU's integrerede veterinærinformationssystem, jf. beslutning 2004/292/EF om anvendelse af Traces-systemet og om ændring af beslutning 92/486/EØF, senest ændret ved beslutning 2005/515/EF. Stk. 35. Ved returnering forstås: afsendelse af et afvist parti til et andet samhandelsland eller til et tredjeland. Stk. 36. Ved hjemtagelse forstås: eksportørens frivillige tilbagetransport af et parti til den eksporterende virksomhed, inden partiet er ankommet til bestemmelsesstedet i et andet samhandelsland eller for eksport til tredjelande, inden partiet har forladt samhandelsområdet. Stk. 37. Ved indpakning forstås: anbringelse af en fødevare i et materiale, der er i direkte berøring med den pågældende fødevare og selve dette materiale (indpakning eller beholder). Stk. 38. Ved emballage forstås: anbringelse af en eller flere indpakkede fødevarer i en ydre beholder og selve denne beholder. Stk. 39. Ved vareprøve forstås: fiskevarer og levende muslinger m.m. udelukkende bestemt til 1) undersøgelser eller analyser i fødevarevirksomheder eller laboratorier m.v., 2) afprøvning af maskiner m.m., 3) fremvisning på udstillinger eller 4) brug i ambassader og konsulater.",
      "valid_from": "2014-04-15",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Fiskevarer og levende muslinger m.m. skal ledsages af foreskrevne dokumenter, hvis der af dyresundhedsmæssige grunde er vedtaget bestemmelser herom.",
      "valid_from": "2014-04-15",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Modtagevirksomheder skal på anmodning underrette tilsynsmyndigheden om modtagelse eller forventet modtagelse af partier af fiskevarer og levende muslinger m.m. efter Fødevarestyrelsens specifikation.",
      "valid_from": "2014-04-15",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Modtagevirksomheder skal løbende føre et register over modtagne partier. Registeret skal indeholde oplysninger om importør, dato for modtagelsen, produktkategori, antal kolli, vægt, oprindelsesland, oprindelsesvirksomhed og afsenderland. Registeret skal opbevares af modtagevirksomheden i mindst 5 år. Registreret skal på anmodning forevises Fødevarestyrelsen. Stk. 2. Ejerskiftes modtagevirksomheden, men fortsættes driften af virksomheden, består pligten efter stk. 1 uanset ejerskiftet.",
      "valid_from": "2014-04-15",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Importøren skal for hvert modtaget parti, som modtages på modtagevirksomheden - som en del af egenkontrollen - foretage kontrol af, at partiet opfylder gældende lovgivning samt besigtige partiet. Denne kontrol skal foretages, før partiet anvendes eller overdrages, og det skal ved kontrollen sikres, at identifikationsmærker er anført på fødevarerne i overensstemmelse med gældende lovgivning. Stk. 2. Importøren skal straks indberette uregelmæssigheder ved partiet til tilsynsmyndigheden.",
      "valid_from": "2014-04-15",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Tilsynsmyndigheden foretager ikke-diskriminerende stikprøvekontrol af de modtagne partier fiskevarer og levende muslinger m.m. Stk. 2. Ved mistanke om at gældende lovgivning ikke er overholdt, skal tilsynsmyndigheden foretage mistankekontrol, herunder kontrol under transporten og kontrol af de områder af transportmidlerne, hvor fødevarerne opbevares under transporten. Stk. 3. Hvis det ved kontrollen, jf. stk. 1 eller 2, konstateres, at gældende lovgivning ikke er overholdt, skal tilsynsmyndigheden foretage mistankekontrol af efterfølgende partier af fødevarer fra samme oprindelsesvirksomhed. Stk. 4. Hvis der ved den i stk. 1-3 omhandlede kontrol konstateres gentagne uregelmæssigheder ved partier fra samme oprindelsesvirksomhed, foretager tilsynsmyndigheden skærpet kontrol af efterfølgende partier af fødevarer fra denne virksomhed. Stk. 5. Partier, som underkastes mistankekontrol eller skærpet kontrol, beslaglægges af tilsynsmyndigheden, indtil tilsynsmyndigheden frigiver partiet eller indtil partiet er returneret, oparbejdet eller destrueret. Stk. 6. Omkostninger i forbindelse med mistankekontrol i henhold til stk. 3 og skærpet kontrol i henhold til stk. 4 samt beslaglæggelse af fødevarer påhviler importøren.",
      "valid_from": "2014-04-15",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Hvis det konstateres, at et parti fiskevarer og levende muslinger m.m. ikke opfylder gældende lovgivning, beslaglægger tilsynsmyndigheden partiet. Er dele af partiet nået ud i et senere omsætningsled, påbyder tilsynsmyndigheden importøren at trække disse fødevarer tilbage, hvorefter tilsynsmyndigheden beslaglægger fødevarerne. Stk. 2. Hvis manglerne er konstateret i medfør af § 6, kan tilsynsmyndigheden undlade at beslaglægge partiet. Stk. 3. Tilsynsmyndigheden giver importøren eller i dennes fravær eksportøren påbud om, jf. dog stk. 4, at det beslaglagte parti 1) returneres inden for en fastsat frist, 2) oparbejdes til foder til selskabsdyr eller pelsdyr, inden for en fastsat frist, eller 3) destrueres inden for en fastsat frist. Stk. 4. Har importøren sørget for, at fødevarer omfattet af stk. 1, første punktum, er tilbageholdt hos modtagevirksomheden og ikke taget i anvendelse eller er distribueret til senere omsætningsled, kan tilsynsmyndigheden undlade at give påbud efter stk. 3. Tilsynsmyndigheden skal i stedet træffe afgørelse om, at fødevarerne skal returneres, oparbejdes eller destrueres inden for en fastsat frist, som nævnt i stk. 3. Stk. 5. Tilsynsmyndigheden fastsætter de nærmere vilkår for returnering, oparbejdning og destruktion, herunder den dokumentation, som importøren skal fremlægge. Stk. 6. Importøren må kun returnere et parti, hvis tilsynsmyndigheden har godkendt en tilladelse til at returnere partiet, som importøren har indhentet fra den kompetente myndighed i det samhandelsland, hvor oprindelsesvirksomheden er beliggende. Tilladelsen fra den kompetente myndighed i samhandelslandet skal indeholde en specifik beskrivelse af den af importøren oplyste afvisningsårsag. Stk. 7. Hvis returnering eller oparbejdning til foder til selskabsdyr eller pelsdyr ikke er mulig, eller hvis den tidsfrist, tilsynsmyndigheden har fastsat, er overskredet, eller hvis importøren ved partshøring giver sit samtykke hertil, skal partiet destrueres. Stk. 8. Importøren skal sikre, at destruktionen sker under tilsyn af tilsynsmyndigheden. Stk. 9. Omkostninger i forbindelse med beslaglæggelse, tilbagekaldelse, returnering, oparbejdning og destruktion af fødevarer påhviler importøren. Stk. 10. Fødevarestyrelsen har udpantningsret for de i stk. 9 omhandlede beløb.",
      "valid_from": "2014-04-15",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Tilsynsmyndigheden beslaglægger partiet, hvis det konstateres, at: 1) der i partiet forekommer stoffer, som kan forårsage en af de sygdomme, som er nævnt i bilag 1 eller 2 til anordning om ikrafttræden for Grønland af lov om sygdomme og infektioner hos dyr, eller en zoonose eller et hvilket som helst andet forhold, som kan udgøre en alvorlig fare for menneskers eller dyrs sundhed, eller 2) partiet kommer fra et område, hvor der er mistanke om eller konstateret udbrud af alvorlige smitsomme sygdomme hos mennesker eller dyr, jf. dog stk. 3. Stk. 2. Tilsynsmyndigheden giver importøren eller i dennes fravær eksportøren påbud om, at det beslaglagte parti destrueres inden for en fastsat frist. Stk. 3. Er dele af det i stk. 1 nævnte parti nået ud i et senere omsætningsled, påbyder tilsynsmyndigheden importøren at trække disse fødevarer tilbage, hvorefter tilsynsmyndigheden beslaglægger fødevarerne og giver importøren påbud om, at de skal destrueres. Stk. 4. Tilsynsmyndigheden kan beslutte, at fødevarer, som er varmebehandlet i hermetisk lukket beholder til en F 0 -værdi på mindst 3,00 (helkonserves), ikke skal beslaglægges og destrueres i de i stk. 1, nr. 2, nævnte tilfælde. Stk. 5. Tilsynsmyndigheden fastsætter de nærmere vilkår for destruktion, herunder den dokumentation, som importøren skal fremlægge. Stk. 6. Importøren skal sikre, at destruktionen sker under tilsyn af tilsynsmyndigheden. Stk. 7. Omkostninger i forbindelse med beslaglæggelse, tilbagekaldelse og destruktion af fødevarer påhviler importøren.",
      "valid_from": "2014-04-15",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Importøren skal sikre, at fiskevarer og levende muslinger m.m., som ankommer fra tredjelande, skal føres ind i Grønland på steder, hvor der er oprettet et grænsekontrolsted, som er godkendt til at kontrollere den pågældende fødevare, jf. bilag 2. Stk. 2. Importøren skal sikre, at fiskevarer og levende muslinger m.m., der ankommer til et grænsekontrolsted, skal veterinærkontrolleres ved dette grænsekontrolsted, før fødevarerne må føres ind i samhandelsområdet, jf. dog § 24.",
      "valid_from": "2014-04-15",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Fiskevarer og levende muslinger m.m. må ikke indføres eller returneres fra tredjelande til Grønland, med mindre de har været underkastet veterinærkontrol på et grænsekontrolsted ved samhandelsområdets ydre grænse. Stk. 2. Fiskevarer og levende muslinger m.m. omfattet af stk. 1, som ikke har været underkastet veterinærkontrol ved samhandelsområdets ydre grænse, beslaglægges af tilsynsmyndigheden, der påbyder importøren at returnere eller destruere partiet, jf. § 19, stk. 2, nr. 1 eller 3. Stk. 3. Fiskevarer og levende muslinger m.m. med oprindelse i tredjelande, som modtages i Grønland ved samhandel, er omfattet af kapitel 2.",
      "valid_from": "2014-04-15",
      "valid_to": null
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Fiskevarer og levende muslinger m.m. skal ved importen være ledsaget af originalen af foreskrevne dokumenter, der skal indeholde de foreskrevne attestationer vedrørende folke- og/eller dyresundhed for den pågældende fødevare. Stk. 2. Originalen af de ledsagende dokumenter skal afleveres til grænsekontrollen, som opbevarer dokumenterne på grænsekontrolstedet, jf. dog stk. 3. Grænsekontrollen udleverer en bekræftet kopi af dokumentet til importøren af partiet. Importøren skal sikre, at den bekræftede kopi ledsager partiet eller hvert enkelt delparti i de tilfælde, hvor fødevarerne opdeles i delpartier efter foretagen veterinærkontrol. Stk. 3. Ikke-konforme fiskevarer og levende muslinger m.m. må ikke opdeles i delpartier, jf. dog stk. 4. Fødevarerne skal ledsages af de foreskrevne dokumenter i original efter foretagen veterinærkontrol. Stk. 4. Ikke-konforme fiskevarer og levende muslinger m.m., der tilføres et lager i en frizone, et toldoplag eller en skibsprovianteringsvirksomhed, eller som føres direkte fra grænsekontrolstedet til skibe med henblik på proviantering, må dog opdeles i delpartier på disse lagre henholdsvis på grænsekontrolstedet efter veterinærkontrollen. Tilsynsmyndigheden kan udlevere en bekræftet kopi af foreskrevne dokumenter til importøren ved et lager i frizoner eller et toldoplag ved partiets fraførsel.",
      "valid_from": "2014-04-15",
      "valid_to": null
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Importøren skal sende en forhåndsanmeldelse (CVED, hvor del 1 er udfyldt), til grænsekontrolstedet ved indgangstoldstedet. Forhåndsanmeldelsen skal ske i henhold til § 4, jf. bilag 3, i bekendtgørelse for Grønland om procedurer for grænsekontrolstedernes veterinærkontrol af fiskevarer og levende muslinger m.m. samt biprodukter heraf og produkter fremstillet af disse biprodukter, der indføres fra et tredjeland (grænsekontrolbekendtgørelsen). Forhåndsanmeldelsen skal være grænsekontrolstedet i hænde senest 48 timer inden partiets fysiske ankomst til samhandelsområdet. De 48 timer beregnes fra modtagelsen af anmeldelsen eller registreringen af den inden for Fødevarestyrelsens normale åbningstid. Stk. 2. Forhåndsanmeldelsen skal være på dansk eller engelsk, og den skal være korrekt udfyldt og uden rettelser. Stk. 3. Hvis et korrekt forhåndsanmeldt parti ankommer før det forventede ankomsttidspunkt, må skibet med partiet føres til kaj, men partiet må ikke losses, før tidspunktet for forventet ankomst i henhold til CVED’et. I tilfælde af at partiet importeres i containere, må containerne losses og opbevares på det indhegnede havneområde. Containerne må ikke åbnes, før tidspunktet for forventet ankomst i henhold til CVED’et. Stk. 4. Den ansvarlige for partiet skal sende CVED’et til toldmyndighederne ved grænsekontrolstedet efter endt veterinærkontrol, jf. § 5, stk. 3-5, i grænsekontrolbekendtgørelsen.",
      "valid_from": "2014-04-15",
      "valid_to": null
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Mæglere, linjeagenter, fragtselskaber, kurérselskaber m.v. skal fremsende godsfortegnelse (cargomanifest) til grænsekontrolstedet for ethvert skib, som anløber Grønland. Der skal fremsendes godsfortegnelse (cargomanifest), selv om lasten eller dele heraf består af andre varer end fiskevarer og levende muslinger m.m., og uanset om lasten eller dele heraf forbliver ombord, omlades, oplægges, importeres eller transiteres. Tilsvarende gælder, hvis lastrummene er tomme. Stk. 2. Godsfortegnelsen, som skal udformes således, at skibets identitet og en beskrivelse af den enkelte vare tydeligt fremgår, skal være grænsekontrolstedet i hænde før skibets forventede ankomst. Stk. 3. Fiskevarer og levende muslinger m.m. i den i stk. 1 nævnte last skal forhåndsanmeldes, jf. § 13, stk. 1-2, med mindre de bliver ombord.",
      "valid_from": "2014-04-15",
      "valid_to": null
    },
    {
      "provision_ref": "3:15",
      "chapter": "3",
      "section": "15",
      "content": "§ 15. Havne, hvor der er etableret grænsekontrolsted, skal fremsende lister over skibes forventede ankomst til grænsekontrolstedet. Listerne skal indeholde skibenes navne og oplysning om, hvilken havn de ankommer fra.",
      "valid_from": "2014-04-15",
      "valid_to": null
    },
    {
      "provision_ref": "3:16",
      "chapter": "3",
      "section": "16",
      "content": "§ 16. Fiskevarer og levende muslinger m.m. skal underkastes veterinærkontrol på grænsekontrolstedet, jf. de i bilag 3 anførte kontrolfrekvenser eller efter nærmere afgørelse truffet af Fødevarestyrelsen, jf. dog § 26, stk. 5, § 27, stk. 4, og bekendtgørelse for Grønland om indførsel af sendinger af animalske produkter til eget forbrug.",
      "valid_from": "2014-04-15",
      "valid_to": null
    },
    {
      "provision_ref": "3:17",
      "chapter": "3",
      "section": "17",
      "content": "§ 17. Fiskevarer og levende muslinger m.m., der befinder sig i skibe i international trafik, som ankommer fra tredjelande, og som er bestemt til forplejning af besætning og passagerer, samt affald af disse fiskevarer og levende muslinger m.m., som føres ind i Grønland, skal underkastes veterinærkontrol ved et godkendt grænsekontrolsted. Stk. 2. Ejere af skibe er ansvarlige for, at fødevarer, der fraføres skibet, og som var bestemt til forplejning af passagerer og personale i skibene med tilhørende éngangsemballage, bliver destrueret under tilsyn af tilsynsmyndigheden. Det samme gælder for affald af disse fødevarer. Stk. 3. Ejere af skibe skal på forhånd underrette tilsynsmyndigheden, inden de i stk. 2 omhandlede fødevarer og affald heraf skal fraføres. Stk. 4. Fiskevarer og levende muslinger m.m. omfattet af stk. 1 må efter forudgående tilladelse fra grænsekontrollen, overføres direkte fra et skib i international trafik til et andet i samme havn, hvis overførslen sker under toldlukke, og hvis de pågældende fiskevarer og levende muslinger m.m. har oprindelse enten i samhandelslande eller i tredjelande eller dele af tredjelande, som er godkendt af EU i dyresundhedsmæssig henseende, jf. bilag 8-9. Stk. 5. Omkostninger i forbindelse med destruktion, jf. stk. 2, påhviler havnens ejer.",
      "valid_from": "2014-04-15",
      "valid_to": null
    },
    {
      "provision_ref": "3:18",
      "chapter": "3",
      "section": "18",
      "content": "§ 18. Ved mistanke om at gældende lovgivning ikke er overholdt, skal grænsekontrollen foretage mistankekontrol, herunder kontrol af transportmidlerne. Stk. 2. Har grænsekontrollen udtaget prøver på baggrund af mistanke, tilbageholdes partiet på grænsekontrolstedet. Hvis mistanken afkræftes og partiet overholder gældende lovgivning, godkendes det straks til formålet. Stk. 3. Såfremt der ved veterinærkontrollen konstateres en sundhedsmæssig risiko eller andre grove eller gentagne fejl, skal grænsekontrollen foretage skærpet kontrol af efterfølgende partier af fiskevarer og levende muslinger m.m. af samme oprindelse, jf. stk. 4. Ved skærpet kontrol tilbageholder grænsekontrollen de pågældende partier på grænsekontrolstedet. Stk. 4. Den skærpede kontrol må først ophæves, når analyseresultaterne af ti på hinanden følgende partier af samme oprindelse importeret til samhandelsområdet vurderes at være i overensstemmelse med lovgivningen. Stk. 5. Til dækning af kontroludgifter i forbindelse med skærpet kontrol opkræves et depositum. Stk. 6. Omkostninger i forbindelse med skærpet kontrol påhviler importøren. Når de samlede omkostninger er betalt, tilbagebetales depositum.",
      "valid_from": "2014-04-15",
      "valid_to": null
    },
    {
      "provision_ref": "3:19",
      "chapter": "3",
      "section": "19",
      "content": "§ 19. Hvis et parti ikke opfylder gældende bestemmelser eller ikke kan godkendes til formålet efter gennemført veterinærkontrol, beslaglægger grænsekontrollen partiet. Stk. 2. Grænsekontrollen giver importøren et påbud om, at 1) partiet returneres inden for en fastsat frist på højst 60 dage, 2) partiet oparbejdes til foder til selskabsdyr eller pelsdyr, inden for en fastsat frist, eller 3) partiet destrueres inden for en fastsat frist. Stk. 3. Hvis det i stk. 1 nævnte parti har forladt grænsekontrolstedet, beslaglægger tilsynsmyndigheden partiet og træffer afgørelse om, at partiet ikke må omsættes. Er dele af partiet nået ud i et senere omsætningsled, beslaglægger tilsynsmyndigheden også disse dele. Tilsynsmyndigheden giver påbud som nævnt i stk. 2. Stk. 4. Såfremt importøren har sørget for, at fødevarerne er tilbageholdt hos bestemmelsesvirksomheden og ikke er taget i anvendelse eller distribueret til senere omsætningsled, kan tilsynsmyndigheden undlade at give påbud. Tilsynsmyndigheden skal i stedet træffe afgørelse om, at fødevarerne skal returneres, oparbejdes eller destrueres, som anført i stk. 2. Stk. 5. Grænsekontrollen henholdsvis tilsynsmyndigheden fastsætter de nærmere vilkår for returnering, oparbejdning og destruktion, herunder den dokumentation, som importøren skal fremlægge. Stk. 6. Returnering skal ske efter § 20. Stk. 7. Returnering efter stk. 2 skal ske fra det grænsekontrolsted, hvor fødevarerne blev præsenteret for veterinærkontrol og med samme type transportmiddel. Returnering efter stk. 3 eller 4 skal ske fra nærmeste grænsekontrolsted godkendt til kontrol af den pågældende fødevare. Stk. 8. Hvis returnering eller oparbejdning til foder til selskabsdyr eller pelsdyr ikke er mulig, eller hvis den tidsfrist, der er fastsat af grænsekontrollen henholdsvis tilsynsmyndigheden, er overskredet, skal partiet destrueres. Importøren kan altid ved partshøringen forlange, at partiet skal destrueres. Stk. 9. Importøren skal sikre, at destruktionen sker under tilsyn af grænsekontrollen henholdsvis tilsynsmyndigheden. Stk. 10. Omkostninger i forbindelse med beslaglæggelse, tilbagekaldelse, returnering, oparbejdning eller destruktion af fødevarer, påhviler importøren.",
      "valid_from": "2014-04-15",
      "valid_to": null
    },
    {
      "provision_ref": "3:20",
      "chapter": "3",
      "section": "20",
      "content": "§ 20. Fødevarestyrelsen giver kun tilladelse til, at et parti afvist efter § 19 returneres, hvis: 1) Styrelsen er blevet enig med den ansvarlige for partiet om bestemmelsesstedet, 2) fødevarevirksomhedslederen først har underrettet den kompetente myndighed i oprindelsestredjelandet eller bestemmelsestredjelandet, hvis det ikke er det samme, om, hvorfor og under hvilke omstændigheder de pågældende fødevarer ikke har kunnet markedsføres i Grønland, og 3) den kompetente myndighed i bestemmelsestredjelandet har underrettet Fødevarestyrelsen om, at den er rede til at modtage partiet, i det tilfælde hvor bestemmelsestredjelandet ikke er det samme som oprindelsestredjelandet. Stk. 2. Med mindre resultaterne af den offentlige kontrol udelukker det, afsendes partiet normalt igen inden for højst 60 dage fra den dag, hvor Fødevarestyrelsen traf afgørelse om partiets bestemmelsessted, med mindre der er taget retlige skridt. Hvis partiet ikke afsendes igen efter udløbet af 60-dages-fristen, destrueres det, med mindre forsinkelsen er begrundet. Stk. 3. Indtil partiet igen er afsendt, eller begrundelsen for afvisningen er blevet bekræftet, tilbageholder Fødevarestyrelsen partiet.",
      "valid_from": "2014-04-15",
      "valid_to": null
    },
    {
      "provision_ref": "3:21",
      "chapter": "3",
      "section": "21",
      "content": "§ 21. Hvis et parti fiskevarer og levende muslinger m.m. kan udgøre en fare for menneskers eller dyrs sundhed, beslaglægger grænsekontrollen partiet. Grænsekontrollen giver importøren påbud om, at partiet skal destrueres inden for en fastsat frist, jf. dog stk. 5 og 7. Stk. 2. Hvis det i stk. 1 nævnte parti har forladt grænsekontrolstedet, beslaglægger tilsynsmyndigheden partiet. Tilsynsmyndigheden giver importøren påbud om, at partiet skal destrueres, jf. dog stk. 7. Er dele af partiet nået ud i et senere omsætningsled, påbyder tilsynsmyndigheden importøren at trække disse fødevarer tilbage, hvorefter tilsynsmyndigheden beslaglægger fødevarerne og giver importøren påbud om, at de skal destrueres. Stk. 3. Grænsekontrollen henholdsvis tilsynsmyndigheden fastsætter de nærmere vilkår for destruktion, herunder den dokumentation, som importøren skal fremlægge. Stk. 4. Importøren skal sikre, at destruktionen sker under tilsyn af grænsekontrollen henholdsvis tilsynsmyndigheden. Stk. 5. Grænsekontrollen kan for at beskytte menneskers sundhed tillade, at et parti fiskevarer og levende muslinger m.m., som er vurderet at udgøre en fare for menneskers sundhed, returneres, jf. § 20, eller, hvis det er muligt og efter en konkret vurdering, oparbejdes på nærmere fastsatte vilkår. Stk. 6. Omkostninger i forbindelse med beslaglæggelse, tilbagekaldelse, returnering, oparbejdning eller destruktion af fiskevarer og levende muslinger m.m. påhviler importøren. Stk. 7. Hvis der i partier er konstateret et indhold af restkoncentrationer af kemiske stoffer, herunder lægemidler og radioaktive stoffer, hvis anvendelse er forbudt eller ikke tilladt, eller koncentrationen er over grænseværdien for de pågældende stoffer, skal grænsedyrlægen henholdsvis tilsynsmyndigheden uanset stk. 1 eller 2 påbyde importøren, at partiet returneres eller destrueres efter § 19, stk. 2, nr. 1 eller 3.",
      "valid_from": "2014-04-15",
      "valid_to": null
    },
    {
      "provision_ref": "3:22",
      "chapter": "3",
      "section": "22",
      "content": "§ 22. Et parti fiskevarer og levende muslinger m.m. må først importeres eller returneres fra tredjelande, transiteres, tilføres eller fraføres et lager som omfattet af § 39, når importøren har betalt omkostningerne i forbindelse med veterinærkontrollen efter gældende takster eller stillet den fornødne sikkerhed for betaling af disse.",
      "valid_from": "2014-04-15",
      "valid_to": null
    },
    {
      "provision_ref": "4:23",
      "chapter": "4",
      "section": "23",
      "content": "§ 23. Import til fri omsætning af fiskevarer og levende muslinger m.m. med oprindelse i tredjelande skal ske i henhold til bilag 4.",
      "valid_from": "2014-04-15",
      "valid_to": null
    },
    {
      "provision_ref": "4:24",
      "chapter": "4",
      "section": "24",
      "content": "§ 24. For fiskevarer og levende muslinger m.m. omfattet af dette kapitel, som med henblik på omladning ankommer med et skib til en havn, hvor der er oprettet et grænsekontrolsted, som er godkendt til at kontrollere den pågældende fødevare, og dette ikke er bestemmelsesgrænsekontrolstedet, må veterinærkontrollen afvente fødevarernes ankomst til bestemmelsesgrænsekontrolstedet på betingelse af: 1) at bestemmelsesgrænsekontrolstedet er godkendt til at kontrollere den pågældende fødevare, og 2) at partiet transporteres ad søvejen direkte og uden aflæsning fra indgangsgrænsekontrolstedet til bestemmelsesgrænsekontrolstedet. Stk. 2. Hvis betingelserne i stk. 1 ikke er opfyldt, skal partiet beslaglægges af grænsekontrollen eller tilsynsmyndigheden, der påbyder importøren at returnere eller destruere partiet, jf. § 19, stk. 2, nr. 1 eller 3. Stk. 3. Den ansvarlige for partiet skal underrette grænsekontrollen ved indgangsgrænsekontrolstedet om følgende: 1) det forventede tidspunkt for partiets aflæsning, 2) bestemmelsesgrænsekontrolstedet i samhandelsområdet, 3) nøjagtig oplysning om hvor partiet befinder sig, hvis det ikke læsses direkte på et skib til bestemmelsesgrænsekontrolstedet, og 4) det forventede tidspunkt for partiets pålæsning på skibet med bestemmelsesgrænsekontrolstedet som destination. Stk. 4. Den i stk. 3 omhandlede underretning skal være grænsekontrollen i hænde, inden partiets ankomst til indgangsgrænsekontrolstedet. Stk. 5. Den ansvarlige for partiet skal til indgangsgrænsekontrolstedet endvidere sende en forhåndsanmeldelse, jf. § 13, stk. 1-2. Stk. 6. Grænsekontrollen skal, hvis der kan være fare for folke- eller dyresundheden, foretage dokumentkontrol af partier, som omlades enten direkte eller efter at have været aflæsset i havneområdet i maksimalt syv dage. Stk. 7. Grænsekontrollen foretager dokumentkontrol af partier, som i forbindelse med omladningen er aflæsset i længere tid end anført i stk. 6. Hvis der kan være fare for folke- eller dyresundheden, skal grænsekontrollen foretage identitetskontrol og fysisk kontrol af disse partier. Stk. 8. Grænsekontrollen foretager fuldstændig veterinærkontrol af partier, som i forbindelse med omladning har været aflæsset i mere end 20 dage.",
      "valid_from": "2014-04-15",
      "valid_to": null
    },
    {
      "provision_ref": "5:25",
      "chapter": "5",
      "section": "25",
      "content": "§ 25. Ikke-konforme fiskevarer og levende muslinger m.m. må ikke indføres til markedsføring i samhandelsområdet.",
      "valid_from": "2014-04-15",
      "valid_to": null
    },
    {
      "provision_ref": "5:26",
      "chapter": "5",
      "section": "26",
      "content": "§ 26. Den ansvarlige for et parti ikke-konforme fiskevarer og levende muslinger m.m. skal sikre, at partiet kun transiteres via samhandelsområdet til et andet tredjeland eller til samme tredjelande, hvis: 1) fødevarerne har oprindelse i og afsendes fra et tredjeland eller en del af et tredjeland, som er godkendt af EU i dyresundhedsmæssig henseende, jf. bilag 8-9, 2) fødevarerne ved ankomsten til samhandelsområdet er ledsaget af det til enhver tid af EU foreskrevne certifikat, der skal anvendes ved transit og oplagring, og 3) der forudgående er indhentet tilladelse fra grænsekontrollen ved det grænsekontrolsted, hvor fødevarerne præsenteres for veterinærkontrol. Stk. 2. Tilladelse, jf. stk. 1, er betinget af, at den ansvarlige for partiet skriftligt over for grænsekontrollen erklærer, at fødevarerne forlader samhandelsområdet inden for 30 dage, samt at de i tilfælde af afvisning i tredjelandet ikke returneres til omsætning i samhandelsområdet, men søges returneret til et andet tredjeland. Stk. 3. Hvis returnering efter stk. 2 mislykkes, og partiet derfor skal føres ind i samhandelsområdet igen med henblik på returnering til et andet tredjeland, skal denne returnering ske inden for 60 dage, ellers skal fødevarerne destrueres. Stk. 4. Den ansvarlige for et parti ikke-konforme fiskevarer og levende muslinger m.m. omfattet af stk. 3 skal sikre, at partiet kun indføres i samhandelsområdet ved et af de i bilag 2 omhandlede grænsekontrolsteder, som er godkendt til at kontrollere den pågældende fødevare, og kun efter forudgående tilladelse fra grænsekontrollen ved dette grænsekontrolsted. Fødevarerne skal tilbageholdes på grænsekontrolstedet eller i containere på grænsekontrolstedets område under tilsyn af grænsekontrollen, indtil de afsendes eller destrueres. Stk. 5. Fiskevarer og levende muslinger m.m. omfattet af stk. 1 skal, uanset § 16, altid underkastes dokument- og identitetskontrol på grænsekontrolstedet. Såfremt der kan være fare for folke- eller dyresundheden, eller hvis der er mistanke om uregelmæssigheder, underkaster grænsekontrollen endvidere fødevarerne fysisk kontrol. Stk. 6. Den ansvarlige for partiet skal til indgangsgrænsekontrolstedet sende en forhåndsanmeldelse, jf. § 13, stk. 1-2. Den ansvarlige for partiet skal anføre på forhåndsanmeldelsen, fra hvilket grænsekontrolsted fødevarerne forlader samhandelsområdet. Stk. 7. Den ansvarlige for partiet skal sikre, 1) at transitten sker uden omladning i et transportmiddel eller en beholder, som er vandtæt, identificeret og forseglet, således at seglet brydes, i det samme transportmidlet eller beholderen åbnes, og 2) at fødevarerne ikke aflæsses, opdeles eller håndteres, efter at grænsekontrollen har forseglet transporten. Stk. 8. Den ansvarlige for partiet skal sikre, at fiskevarer og levende muslinger m.m. omfattet af stk. 1 kun føres ud af samhandelsområdet via et grænsekontrolsted, der er godkendt til at kontrollere den pågældende fødevare, hvor de underkastes dokument- og identitetskontrol før udførslen, jf. dog stk. 9. Stk. 9. Ikke-konforme fiskevarer og levende muslinger m.m. må også føres til destruktion. Den ansvarlige for partiet skal sikre, at ikke-konforme fødevarer kun føres til destruktion, hvis det sker efter skriftlig tilladelse fra tilsynsmyndigheden. Tilsynsmyndigheden kan fastsætte vilkår for tilladelsen. Stk. 10. Destruktionen skal ske under tilsyn af tilsynsmyndigheden. Stk. 11. Omkostninger i forbindelse med destruktion påhviler importøren. Stk. 12. Den ansvarlige for partiet skal sikre, at ikke-konforme fiskevarer og levende muslinger m.m., som ankommer til et grænsekontrolsted med henblik på udførsel til tredjeland, ledsages af CVED’et udstedt på indgangsgrænsekontrolstedet samt originalen af de foreskrevne dokumenter. Stk. 13. Den ansvarlige for transitten skal skriftligt underrette udgangsgrænsekontrolstedet om, at der ankommer fiskevarer og levende muslinger m.m. til kontrol. Underretningen skal være grænsekontrolstedet i hænde, senest 48 timer inden partiet ankommer til udgangsgrænsekontrolstedet. De 48 timer beregnes fra modtagelsen af anmeldelsen eller registreringen af den inden for Fødevarestyrelsens normale åbningstid.",
      "valid_from": "2014-04-15",
      "valid_to": null
    },
    {
      "provision_ref": "5:27",
      "chapter": "5",
      "section": "27",
      "content": "§ 27. Den ansvarlige for et parti ikke-konforme fiskevarer og levende muslinger m.m., som skal oplagres inden udførslen til tredjeland, skal sikre, at oplagringen kun sker i et lager i en frizone, et toldoplag eller en skibsprovianteringsvirksomhed med henblik på senere fuldstændig udførsel fra samhandelsområdet, jf. stk. 2, hvis: 1) fødevarerne har oprindelse i og afsendes fra et tredjeland eller en del af et tredjeland, som er godkendt af EU i dyresundhedsmæssig henseende, jf. bilag 8-9, 2) fødevarerne ved ankomsten til samhandelsområdet er ledsaget af det til enhver tid af EU foreskrevne certifikat, der skal anvendes ved transit og oplagring, og 3) der forudgående er indhentet tilladelse til oplagringen henholdsvis transporten fra grænsekontrollen ved det grænsekontrolsted, hvor fødevarerne præsenteres for veterinærkontrol. Tilladelsen til oplagring er betinget af, at den ansvarlige for partiet over for grænsekontrollen fremlægger dokumentation for, at tilsynsmyndigheden ikke modsætter sig, at de pågældende fiskevarer og levende muslinger m.m. oplagres. Stk. 2. Stk. 1 gælder også for ikke-konforme fødevarer, som transporteres direkte fra et grænsekontrolsted til forplejning af personer i skibe i international fart uden for samhandelsområdet. Stk. 3. For fiskevarer og levende muslinger m.m. omfattet af stk. 1, som ankommer til oplagring i Grønland fra et andet samhandelsland, indhentes den i stk. 1 nævnte tilladelse fra grænsekontrollen på det grænsekontrolsted, jf. bilag 2, som er placeret nærmest ved lageret, hvor fødevarerne skal oplagres. Stk. 4. Fiskevarer og levende muslinger m.m. omfattet af stk. 1, skal, uanset § 16, alene underkastes dokument- og identitetskontrol på det grænsekontrolsted, hvor fødevarerne præsenteres for veterinærkontrol. Hvis der kan være fare for folke- eller dyresundheden, underkaster grænsekontrollen endvidere fødevarerne fysisk kontrol. Stk. 5. Den ansvarlige for partiet skal sende en forhåndsanmeldelse, jf. § 13, stk. 1-2 til indgangsgrænsekontrolstedet. Stk. 6. Den ansvarlige for oplagringen skal sende en skriftlig underretning til tilsynsmyndigheden om, at der ankommer ikke-konforme fiskevarer og levende muslinger m.m. Underretningen skal være tilsynsmyndigheden i hænde senest 48 timer inden partiets fysiske ankomst til samhandelsområdet. De 48 timer beregnes fra modtagelsen af anmeldelsen eller registreringen af den inden for Fødevarestyrelsens normale åbningstid. Stk. 7. Den ansvarlige for et parti ikke-konforme fiskevarer og levende muslinger m.m., som skal transporteres til eller fra et lager, eller som skal transporteres direkte fra et grænsekontrolsted til et forplejning af personer i skibe i international fart uden for samhandelsområdet, skal sikre, at transporten og oplagringen opfylder følgende betingelser: 1) Transporten skal foregå uden omladning i et transportmiddel eller en beholder, som er vandtæt, identificeret og forseglet, således at seglet brydes, så snart transportmidlet eller beholderen åbnes. 2) Partiet skal ledsages af originalen af de foreskrevne dokumenter eller for hvert delparti en bekræftet kopi heraf. 3) Partiet må kun føres ind på et lager, hvis tilsynsmyndigheden forinden har underkastet fødevarerne dokument- og identitetskontrol. Hvis der kan være fare for folke- eller dyresundheden, underkaster tilsynsmyndigheden endvidere fødevarerne fysisk kontrol. 4) Partiet skal anbringes i særskilte oplagringslokaler, jf. § 40, stk. 2. 5) Partiet må ikke underkastes nogen anden håndtering, end hvad der er nødvendigt for selve oplagringen og for opdelingen af partiet i mindre delpartier uden at fjerne fødevarernes indpakning. Stk. 8. Den ansvarlige for lageret i en frizone, toldoplaget eller skibsprovianteringsvirksomheden skal sikre, at hver enhed af oplagrede fiskevarer og levende muslinger m.m. omfattet af stk. 1, er tydeligt og letlæseligt mærket med løbenummeret på det CVED, der ledsagede partiet til lageret, så identifikation af hver enhed i partiet er mulig. Stk. 9. Den ansvarlige for partiet skal sende en forhåndsanmeldelse, jf. § 13, stk. 1-2, til tilsynsmyndigheden, før partiet fraføres lageret. Stk. 10. Hvis et parti fiskevarer og levende muslinger m.m. omfattet af stk. 1 under oplagringen opdeles i to eller flere partier, skal den ansvarlige for partiet før fraførslen sende en forhåndsanmeldelse, jf. § 13, stk. 1-2, til tilsynsmyndigheden for hvert af de nye partier med henblik på udstedelse af CVED’er, som skal henvise til det oprindelige CVED. Hvis partiet skal føres ud af samhandelsområdet, skal den ansvarlige for partiet anføre på forhåndsanmeldelsen, fra hvilket grænsekontrolsted fødevarerne forlader samhandelsområdet.",
      "valid_from": "2014-04-15",
      "valid_to": null
    },
    {
      "provision_ref": "5:28",
      "chapter": "5",
      "section": "28",
      "content": "§ 28. Den ansvarlige for et parti ikke-konforme fiskevarer og levende muslinger m.m., som er oplagret i et lager i en frizone eller et toldoplag, skal, med forbehold for stk. 12, sikre, at partiet kun fraføres med henblik på overførsel til en skibsprovianteringsvirksomhed eller udførsel til et tredjeland. Fraførslen må kun foregå efter forudgående veterinærkontrol, jf. stk.10. Overførsel til skibsprovianteringsvirksomhed skal foregå på grundlag af en T1-forsendelsesprocedure efter toldreglerne. Stk. 2. Den ansvarlige for et parti ikke-konforme fiskevarer og levende muslinger m.m., som skal fraføres et lager i en frizone eller et toldoplag med henblik på oplagring i en skibsprovianteringsvirksomhed, skal sikre, at dette kun sker efter forudgående tilladelse fra tilsynsmyndigheden. Den ansvarlige for partiet skal fremlægge dokumentation over for tilsynsmyndigheden, der viser, at den kompetente myndighed, i hvis område skibsprovianteringsvirksomheden er beliggende, ikke modsætter sig, at de pågældende fiskevarer og levende muslinger m.m. oplagres. Stk. 3. Den ansvarlige for et parti ikke-konforme fiskevarer og levende muslinger m.m., som skal fraføres et lager i en frizone eller et toldoplag med henblik på udførsel fra samhandelsområdet, skal sikre, at dette kun sker efter forudgående tilladelse fra tilsynsmyndigheden. Stk. 4. Tilladelse efter stk. 3 er betinget af, at ejeren af partiet skriftligt over for tilsynsmyndigheden erklærer, at partiet forlader samhandelsområdet inden for 30 dage, samt at det i tilfælde af afvisning i tredjelandet ikke returneres til omsætning i samhandelsområdet, men søges returneret til et andet tredjeland. Stk. 5. Hvis returnering efter stk. 4 mislykkes, og partiet derfor skal føres ind i samhandelsområdet igen, jf. stk. 6, med henblik på returnering til et andet tredjeland, skal denne returnering ske inden for 60 dage, ellers skal fødevarerne destrueres. Stk. 6. Den ansvarlige for et parti ikke-konforme fødevarer, omfattet af stk. 4 skal sikre, at partiet kun indføres ved et af de i bilag 2 omhandlede grænsekontrolsteder, som er godkendt til at kontrollere de pågældende fødevarer, og kun efter forudgående tilladelse fra grænsedyrlægen ved dette grænsekontrolsted. Fødevarerne skal tilbageholdes på grænsekontrolstedet eller i containere på grænsekontrolstedets område under tilsyn af grænsedyrlægen, indtil de returneres eller destrueres. Stk. 7. Den ansvarlige for et parti ikke-konforme fiskevarer og levende muslinger m.m. skal sikre, at partiet kun føres ud af samhandelsområdet i havne, hvor der er oprettet et grænsekontrolsted, som er godkendt til at kontrollere de pågældende fødevarer, hvor de skal underkastes dokument- og identitetskontrol før udførslen. Stk. 8. Den ansvarlige for partiet skal skriftlig underrette udgangsgrænsekontrolsted om, at der ankommer fødevarer til kontrol. Underretningen skal være grænsekontrolstedet i hænde senest 48 timer inden partiet ankommer til udgangsgrænsekontrolstedet. De 48 timer beregnes fra modtagelsen af anmeldelsen eller registreringen af den inden for Fødevarestyrelsens normale åbningstid. Stk. 9. Den ansvarlige for et parti ikke-konforme fødevarer, som skal fraføres en skibsproviante-ringsvirksomhed, skal med forbehold for stk. 12 sikre, at dette kun sker med henblik på udførsel til forplejning af personer i skibe i international fart uden for samhandelsområdet eventuelt efter mid-lertidig oplagring i særligt godkendte provianteringslagre i den havn, hvor provianteringen af skibet foretages. Den ansvarlige for partiet skal sikre, at fraførslen kun sker efter forudgående veterinær-kontrol, jf. stk. 10. Stk. 10. Den ansvarlige for et parti ikke-konforme fødevarer, som skal fraføres et lager i en frizone, et toldoplag eller en skibsprovianteringsvirksomhed, skal sikre, at dette kun sker, hvis tilsyns-myndigheden forinden har underkastet fødevarerne dokument- og identitetskontrol. Hvis der kan være fare for folke- eller dyresundheden, eller hvis der er mistanke om uregelmæssigheder, under-kaster tilsynsmyndigheden endvidere fødevarerne fysisk kontrol. Stk. 11. Den ansvarlige for partiet skal sikre, 1) at fraførslen efter stk. 1 eller 9 sker uden omladning i et transportmiddel eller en beholder, som er vandtæt, identificeret og forseglet, således at seglet brydes, i det samme transportmidlet eller beholderen åbnes, og 2) at fødevarerne ledsages af originalen af de foreskrevne dokumenter eller for hvert delparti af en bekræftet kopi heraf. Stk. 12. Ikke-konforme fødevarer må også føres til destruktion. Den ansvarlige for partiet skal sikre, at ikke-konforme fødevarer kun føres til destruktion, hvis det sker efter skriftlig tilladelse fra tilsynsmyndigheden. Tilsynsmyndigheden kan fastsætte vilkår for tilladelsen. Stk. 13. Destruktionen skal ske under tilsyn af tilsynsmyndigheden. Stk. 14. Omkostninger i forbindelse med destruktionen påhviler importøren.",
      "valid_from": "2014-04-15",
      "valid_to": null
    },
    {
      "provision_ref": "5:29",
      "chapter": "5",
      "section": "29",
      "content": "§ 29. Den ansvarlige for partiet skal sikre, at ikke-konforme fiskevarer og levende muslinger m.m. til enhver tid er ledsaget af et CVED, jf. dog stk. 2. CVED’ets rubrik 42 skal henvise til tolddokumentet. Stk. 2. Den ansvarlige for partiet skal sikre, at ikke-konforme fiskevarer og levende muslinger m.m., der fraføres en skibsprovianteringsvirksomhed med henblik på udførsel til forplejning af personer i skibe i international fart uden for samhandelsområdet, er ledsaget af et provianteringscertifikat, jf. den i bilag 5 viste model, som udstedes af tilsynsmyndigheden ved fraførslen. Dette gælder også, selv om fødevarerne efterfølgende oplagres midlertidigt i et særligt godkendt provianteringslager, jf. § 28, stk. 9. Stk. 3. Den ansvarlige for partiet skal sikre, at ikke-konforme fiskevarer og levende muslinger m.m., som transporteres direkte fra et grænsekontrolsted til et skib med henblik på forplejning af personer i skibe i international fart uden for samhandelsområdet, er ledsaget af såvel et CVED som et provianteringscertifikat. Begge dokumenter udstedes på grænsekontrolstedet. Stk. 4. Ved levering af et parti ikke-konforme fiskevarer og levende muslinger m.m. om bord på et skib, skal skibsføreren eller dennes repræsentant datere og kontrasignere det provianteringscertifikat, jf. stk. 2 og 3, som ledsager partiet, og returnere det kontrasignerede certifikat til den myndighed, som har udstedt certifikatet. Stk. 5. Skibsførerens kontrasignering, jf. stk. 4, er ikke nødvendig, hvis certifikatet allerede er kontrasigneret af en repræsentant for den kompetente myndighed i den havn, hvor provianteringen finder sted.",
      "valid_from": "2014-04-15",
      "valid_to": null
    },
    {
      "provision_ref": "5:30",
      "chapter": "5",
      "section": "30",
      "content": "§ 30. Den ansvarlige for transportmidler og beholdere, der har været anvendt til transport eller opbevaring af de i dette kapitel omhandlede fiskevarer og levende muslinger m.m., skal sikre, at disse rengøres og desinficeres, før de på ny må anvendes til transport eller opbevaring af fødevarer.",
      "valid_from": "2014-04-15",
      "valid_to": null
    },
    {
      "provision_ref": "6:31",
      "chapter": "6",
      "section": "31",
      "content": "§ 31. Skibe med fiskevarer og levende muslinger m.m., der transporteres fra tredjelande til tredjelande, må kun anløbe Grønland med henblik på omladning, hvis: 1) der på havneområdet, hvor de anløber, er oprettet et grænsekontrolsted, som er godkendt til at kontrollere den pågældende fødevare, 2) fødevarerne har oprindelse i og afsendes fra et tredjeland eller en del af et tredjeland, som er godkendt af EU i dyresundhedsmæssig henseende, jf. bilag 8-9, og 3) fødevarerne ved ankomsten til samhandelsområdet er ledsaget af det til enhver tid af EU foreskrevne certifikat, der skal anvendes ved transit og oplagring. Stk. 2. Hvis betingelserne i stk. 1 ikke er opfyldt, skal partiet beslaglægges af grænsekontrollen eller tilsynsmyndigheden, der påbyder importøren at returnere eller destruere partiet, jf. § 19, stk. 2, nr. 1 eller 3. Stk. 3. Den ansvarlige for transporten skal, ud over at forhåndsanmelde partiet, jf. § 13, stk. 1-2, underrette grænsekontrollen på grænsekontrolstedet om følgende: 1) det forventede tidspunkt for partiets aflæsning, 2) bestemmelsestredjelandet, 3) nøjagtig oplysning om hvor partiet befinder sig, hvis det ikke læsses direkte på et skib til bestemmelsestredjelandet, og 4) det forventede tidspunkt for partiets pålæsning på skibet med et tredjeland som destination. Stk. 4. Den i stk. 3 omhandlede underretning skal være grænsekontrollen i hænde senest 48 timer før partiets ankomst til grænsekontrolstedet. De 48 timer beregnes fra modtagelsen af anmeldelsen eller registreringen af den inden for Fødevarestyrelsens normale åbningstid. Stk. 5. Grænsekontrollen skal, hvis der kan være fare for folke- eller dyresundheden, foretage dokumentkontrol af partier, som omlades enten direkte eller efter at have været aflæsset i havneområdet i maksimalt syv dage. Stk. 6. Grænsekontrollen foretager dokumentkontrol af partier, som i forbindelse med omladningen er aflæsset i længere tid end anført i stk. 5. Hvis der kan være fare for folke- eller dyresundheden, foretager grænsekontrollen identitetskontrol og fysisk kontrol af disse partier. Stk. 7. Grænsekontrollen foretager fuldstændig veterinærkontrol af partier, som i forbindelse med omladning har været aflæsset i over 20 dage. Stk. 8. Dette kapitel vedrører ikke ikke-konforme fiskevarer og levende muslinger m.m., som importeres fra tredjelande med henblik på udførsel til forplejning af personer i skibe i international fart uden for samhandelsområdet. Sådanne fødevarer er omfattet af bestemmelserne i § 28.",
      "valid_from": "2014-04-15",
      "valid_to": null
    },
    {
      "provision_ref": "7:32",
      "chapter": "7",
      "section": "32",
      "content": "§ 32. Den ansvarlige for et parti, som skal returneres fra et tredjeland til Grønland, må kun føre partiet til grænsekontrolstedet efter forudgående tilladelse fra grænsekontrollen. Ansøgning skal ske på en formular som den i bilag 6 viste model. Den ansvarlige for partiet skal sørge for, at den udfyldte formular sendes til grænsekontrollen ved det grænsekontrolsted, hvor fødevarerne ønskes returneret. Stk. 2. Tilladelse efter stk. 1 gives på baggrund af 1) en vurdering af de dyresundhedsmæssige forhold i de lande, hvor fødevaren har været transporteret eller opbevaret, 2) eksportcertifikatet, som kan være: a) originaleksemplaret af det eksportcertifikat, som oprindelig ledsagede fødevarerne ved udførslen fra Grønland, b) en af tredjelandets myndighed bekræftet kopi heraf, eller c) en af den udstedende fødevareafdeling bekræftet kopi heraf, 3) en erklæring fra tredjelandets myndighed med garanti for, at betingelserne for produkternes oplagring og transport er blevet overholdt, og hvori det er præciseret, at de afviste fiskevarer og levende muslinger m.m. ikke er blevet håndteret, jf. dog stk. 3, 4) for myndighedsafviste partier: en begrundelse for afvisningen, og 5) ved ikke plomberede containere: en attest fra hjemtransportvirksomheden om, at indholdet ikke er blevet håndteret eller aflæsset. Stk. 3. Stk. 2, nr. 3 og 4, gælder ikke ved hjemtagelse under transport, hvor indholdet ikke er blevet håndteret eller aflæsset. Stk. 4. Fødevarestyrelsen kan fastsætte vilkår for tilladelsen, herunder at den ansvarlige for partiet fremlægger dokumentation for, at der er foretaget udvendig desinfektion af fødevarernes emballage inden afsendelsen fra visse tredjelande, herunder at desinfektionsmidlet er godkendt til inaktivering afvirus, der forårsager alvorlige husdyrsygdomme hos fiskevarer henholdsvis levende muslinger m.m.",
      "valid_from": "2014-04-15",
      "valid_to": null
    },
    {
      "provision_ref": "7:33",
      "chapter": "7",
      "section": "33",
      "content": "§ 33. Den ansvarlige for det parti fiskevarer og levende muslinger m.m., som grænsekontrollen har tilladt ført til veterinærkontrol efter § 32, skal sende en forhåndsanmeldelse, jf. § 13, stk. 1-2, til grænsekontrolstedet ved indgangstoldstedet. Stk. 2. Hvis et korrekt forhåndsanmeldt parti ankommer før det forventede ankomsttidspunkt, må skibet med partiet føres til kaj, men partiet må ikke losses, før tidspunktet for forventet ankomst i henhold til CVED’et. I tilfælde af at partiet importeres i containere, må containerne losses og opbevares på det indhegnede havneområde. Containerne må ikke åbnes, før tidspunktet for forventet ankomst i henhold til CVED’et.",
      "valid_from": "2014-04-15",
      "valid_to": null
    },
    {
      "provision_ref": "7:34",
      "chapter": "7",
      "section": "34",
      "content": "§ 34. Grænsekontrollen afgør på baggrund af veterinærkontrollen, om der kan gives tilladelse til returnering. Stk. 2. Tilladelse er betinget af, at den ansvarlige for partiet over for grænsekontrollen fremlægger dokumentation for, at tilsynsmyndigheden ikke modsætter sig, at de pågældende fiskevarer og levende muslinger m.m. oplagres. Stk. 3. Grænsekontrollen fastsætter de nærmere vilkår for tilladelsen, herunder at fødevarerne transporteres direkte til bestemmelsesvirksomheden uden omladning i et transportmiddel eller i en beholder, som er vandtæt, identificeret og forseglet af grænsekontrollen, således at seglet brydes, så snart transportmidlet eller beholderen åbnes. Grænsekontrollen kan endvidere stille vilkår om, at den ansvarlige for partiet gennemfører en særlig returvarekontrol på bestemmelsesvirksomheden og indsender en rapport over foretaget returvarekontrol til tilsynsmyndigheden. De returnerede fiskevarer og levende muslinger m.m. må først tages i anvendelse eller overdrages, når tilsynsmyndigheden har meddelt tilladelse hertil.",
      "valid_from": "2014-04-15",
      "valid_to": null
    },
    {
      "provision_ref": "7:35",
      "chapter": "7",
      "section": "35",
      "content": "§ 35. §§ 32-34 finder også anvendelse for returnering til et andet samhandelsland via Grønland. Dokumentationen, jf. § 34, stk. 2, skal indhentes hos den kompetente myndighed i det samhandelsland, som partiet skal returneres til. Stk. 2. Tilladelse til returnering til et andet samhandelsland via Grønland er betinget af, at den ansvarlige for partiet har foranlediget, at modtagerlandets kompetente myndighed skriftligt har meddelt grænsekontrollen samtykke til returneringen. Stk. 3. Den ansvarlige for et parti fiskevarer og levende muslinger m.m. skal sikre, at partiet kun returneres fra et tredjeland til Grønland via et andet samhandelsland efter forudgående tilladelse fra tilsynsmyndigheden. Stk. 4. Ansøgning om tilladelse efter stk. 3 skal ske på en formular som den i bilag 6 viste model. Ansøgningen skal suppleres med oplysning om, ved hvilket grænsekontrolsted partiet ønskes returneret. Den ansvarlige for partiet skal sørge for, at den udfyldte formular sendes til grænsekontrollen ved det grænsekontrolsted, hvor fødevarerne ønskes returneret.",
      "valid_from": "2014-04-15",
      "valid_to": null
    },
    {
      "provision_ref": "7:36",
      "chapter": "7",
      "section": "36",
      "content": "§ 36. Den ansvarlige for et parti fiskevarer og levende muslinger m.m., som er afvist af myndighederne, må kun returnere partiet fra et andet samhandelsland til Grønland efter forudgående tilladelse fra tilsynsmyndigheden. Stk. 2. Ansøgning om tilladelse til at returnere de i stk. 1 omhandlede fødevarer skal ske på en formular som den i bilag 6 viste model. Den ansvarlige for partiet skal sørge for, at den udfyldte formular sendes til tilsynsmyndigheden. Stk. 3. Når tilsynsmyndigheden har meddelt tilladelse til, at fødevarerne kan returneres, skal den ansvarlige for partiet forhåndsanmelde partiet over for tilsynsmyndigheden. Forhåndsanmeldelsen skal sendes således, at den er tilsynsmyndigheden i hænde senest 48 timer før returneringen. De 48 timer beregnes fra modtagelsen af anmeldelsen eller registreringen af den inden for Fødevarestyrelsens normale åbningstid. Stk. 4. Den ansvarlige for partiet skal sikre, at der sendes en rapport over foretaget returvarekontrol af fødevarerne på modtagevirksomheden til tilsynsmyndigheden. Stk. 5. Den ansvarlige for partiet må ikke tage de i stk. 1 omhandlede fiskevarer og levende muslinger m.m. i anvendelse eller overdrage dem, med mindre der forinden er indhentet tilladelse fra tilsynsmyndigheden. Stk. 6. Returnering fra et samhandelsland til Grønland af et parti fiskevarer og levende muslinger m.m., som er kommercielt afvist, skal ske i henhold til reglerne i bekendtgørelse for Grønland om fødevarevirksomheder (fødevarevirksomhedsbekendtgørelsen).",
      "valid_from": "2014-04-15",
      "valid_to": null
    },
    {
      "provision_ref": "8:37",
      "chapter": "8",
      "section": "37",
      "content": "§ 37. Indførsel af fiskevarer og levende muslinger m.m., der har oprindelse i andre samhandelslande, som vareprøve med henblik på analyse, herunder til afprøvning af maskiner, til brug ved fremvisning, herunder som smagsprøver, på udstillinger eller i konsulater i Grønland kan, uanset at modtageren ikke er registreret som importør, og fødevarerne ikke er identifikationsmærkede, ske uden tilladelse og uden mængdebegrænsning, med mindre der er indført restriktioner som følge af mistanke om eller vished for risici over for folke- eller dyresundheden, jf. bekendtgørelse for Grønland om indførsel af animalske fødevarer med særlige restriktioner (restriktionsbekendtgørelsen).",
      "valid_from": "2014-04-15",
      "valid_to": null
    },
    {
      "provision_ref": "8:38",
      "chapter": "8",
      "section": "38",
      "content": "§ 38. Indførsel af fiskevarer og levende muslinger m.m. fra tredjelande som vareprøve med henblik på analyse, herunder til afprøvning af maskiner, til brug ved fremvisning, herunder som smagsprøver, på udstillinger eller i konsulater i Grønland, må kun ske efter forudgående tilladelse fra tilsynsmyndigheden. Tilladelse kan gives, jf. stk. 2, uanset at modtageren ikke er registreret som importør, og fødevarerne ikke er identifikationsmærkede. Stk. 2. Tilladelse gives på vilkår af, at den ansvarlige for vareprøven kan dokumentere, at den pågældende vareprøve 1) har oprindelse i tredjelande eller dele af tredjelande, som er godkendt af EU i dyresundhedsmæssig henseende, jf. bilag 8-9, eller 2) har undergået en varmebehandling i hermetisk lukkede beholdere til en F 0 -værdi på mindst 3,00 (helkonserves). Stk. 3. Vareprøver fra tredjelande kan udtages til veterinærkontrol. Stk. 4. Tilladelse til indførsel fra et tredjeland af vareprøver med oprindelse i et andet samhandelsland er betinget af, at den ansvarlige for partiet kan dokumentere oprindelsen af vareprøven, og at den pågældende vareprøve indføres fra et tredjeland, der er godkendt af EU i dyresundhedsmæssig henseende, jf. bilag 8-9. Stk. 5. Tilladelse efter stk. 1 gives ikke for vareprøver fra tredjelande, for hvilke der er indført restriktioner som følge af mistanke om eller vished for risici over for folke- eller dyresundheden, jf. restriktionsbekendtgørelsen. Stk. 6. Tilladelse efter stk. 1 og 5 gives på følgende vilkår: 1) vareprøven skal føres direkte til bestemmelsesstedet, som anført i tilladelsen, og må udelukkende anvendes til det angivne formål og ikke bringes i omsætning eller udleveres, idet uddeling af smagsprøver i forbindelse med fremvisning af prøven på udstillinger eller konsulater i Grønland dog er tilladt, jf. stk. 9, 2) emballagen og de dele af vareprøven, som ikke er anvendt ved analyse m.v., skal returneres eller destrueres i henhold til § 19, stk. 2, nr. 1 eller 3, og 3) genstande, som har været i berøring med vareprøven samt disses omgivelser, skal rengøres og desinficeres. Stk. 7. Tilladelse til indførsel af vareprøver, der har oprindelse i tredjelande eller dele af tredjelande, som ikke er godkendt af EU i dyresundhedsmæssig henseende, er betinget af Fødevarestyrelsens vurdering af den dyresundhedsmæssige situation i det pågældende tredjeland. Stk. 8. Stk. 1-6 gælder også for de i stk. 1 omhandlede vareprøver, som indføres fra et andet samhandelsland. Stk. 9. Vareprøver, som uddeles som smagsprøver, jf. stk. 6, nr. 1, skal overholde relevante grønlandske hygiejneregler.",
      "valid_from": "2014-04-15",
      "valid_to": null
    },
    {
      "provision_ref": "9:39",
      "chapter": "9",
      "section": "39",
      "content": "§ 39. Ejeren af en virksomhed, der ønsker at anvende lokaler i virksomheden som et lager for opbevaring af ikke-konforme fiskevarer og levende muslinger m.m. i en frizone, et toldoplag, en skibsprovianteringsvirksomhed eller særligt godkendte provianteringslagre, skal sikre, at disse lokaler forinden er veterinært udpeget af Fødevarestyrelsen. Den veterinære udpegning omfatter kun de fødevarer, der er omfattet af virksomhedens toldbevilling. Stk. 2. Anmodning om udpegning i henhold til stk. 1 skal sendes til tilsynsmyndigheden på et skema, jf. den i bilag 7 viste model. Anmodningen skal ledsages af en kopi af bevillingen fra Skattestyrelsen, Departementet for Finanser, Grønlands Selvstyre. Stk. 3. Anmodningen skal vedlægges dokumentation for, at der er et lokale af passende størrelse til rådighed for det personale, som udfører veterinærkontrollen. Stk. 4. Ejeren af virksomheden skal sikre, at det i stk. 3 omhandlede lokale udelukkende er forbeholdt det personale, som udfører veterinærkontrollen, og at lokalet som minimum indeholder: 1) en telefon, 2) en telefax, 3) en computer til modtagelse og afsendelse af TRACES-meddelelser, og 4) øvrige passende kontorfaciliteter. Stk. 5. Ejeren af virksomheden skal sikre, at lagre i frizoner, skibsprovianteringsvirksomheder samt toldoplag m.v. udpeges på ny, jf. stk. 1, hvis de undergår væsentlige bygningsmæssige ændringer.",
      "valid_from": "2014-04-15",
      "valid_to": null
    },
    {
      "provision_ref": "9:40",
      "chapter": "9",
      "section": "40",
      "content": "§ 40. Ejeren af en virksomhed, jf. § 39, stk. 1, skal sikre, at lagre i frizoner, toldoplag og skibsprovianteringsvirksomheder, der udpeges af Fødevarestyrelsen til oplagring af ikke-konforme fiskevarer og levende muslinger m.m., råder over særskilte oplagringslokaler, der er forbeholdt ikke-konforme fødevarer. Stk. 2. Ejere af en virksomhed, der er udpeget efter § 39, stk. 1, skal føre dagligt register over fiskevarer og levende muslinger m.m., som til- eller fraføres lageret. Registeret, som skal opbevares på lageret i mindst 5 år, skal som minimum indeholde følgende oplysninger: 1) for fiskevarer og levende muslinger m.m., der tilføres lageret: a) dato for fødevarens tilførsel til lageret, b) fødevarens art, c) fødevarens mængde i kg/liter, d) oprindelsesland, e) indgangsgrænsekontrolsted, og f) løbenummeret på det CVED, der ledsagede fødevarerne til lageret, 2) for fiskevarer og levende muslinger m.m., der fraføres lageret: a) dato for fødevarernes fraførsel fra lageret, b) fødevarernes art, c) fødevarernes mængde i kg/liter, og d) løbenummeret på det CVED eller provianteringscertifikat, der ledsager fødevarerne fra lageret, 3) for fiskevarer og levende muslinger m.m., der fraføres lageret med henblik på udførsel til tredjeland, desuden navnet på bestemmelsestredjelandet og udgangsgrænsekontrolstedet, 4) for fiskevarer og levende muslinger m.m., der fraføres lageret med henblik på overførsel til en skibs­pro­vi­an­te­rings­virk­som­hed, desuden referencenummeret samt navn og adresse på skibs­pro­vi­an­te­rings­virk­som­he­den, 5) for fiskevarer og levende muslinger m.m., der fraføres lageret med henblik på udførsel til forplejning af personer i skibe, som sejler i internationalt fart uden for samhandelsområdet, desuden navnet på bestemmelsesfartøjet, og 6) for fiskevarer og levende muslinger m.m., der fraføres lageret med henblik på destruktion, desuden navn og adresse på destruktions- eller forbrændingsanstalten. Stk. 3. Ejerskiftes en virksomhed, der er udpeget efter § 39, stk. 1, men fortsættes driften af virksomheden med samme autorisations- eller godkendelsesnummer, består pligten efter stk. 1 uanset ejerskiftet.",
      "valid_from": "2014-04-15",
      "valid_to": null
    },
    {
      "provision_ref": "9:41",
      "chapter": "9",
      "section": "41",
      "content": "§ 41. Fødevarestyrelsen kan ændre eller tilbagekalde udpegningen af lagre i frizoner, toldoplag, skibsprovianteringsvirksomheder eller særligt godkendte provianteringslagre, hvis lageret eller ejeren af lageret ikke opfylder de betingelser, der er anført i dette kapitel.",
      "valid_from": "2014-04-15",
      "valid_to": null
    },
    {
      "provision_ref": "10:42",
      "chapter": "10",
      "section": "42",
      "content": "§ 42. Det er forbudt for andre end den kompetente myndighed at bryde officiel forsegling. Stk. 2. Stk. 1 gælder ikke for partier, som efter veterinærkontrol føres ud af samhandelsområdet, herunder til forplejning af personer i skibe i international fart uden for samhandelsområdet.",
      "valid_from": "2014-04-15",
      "valid_to": null
    },
    {
      "provision_ref": "11:43",
      "chapter": "11",
      "section": "43",
      "content": "§ 43. Fødevarestyrelsen kan dispensere fra følgende bestemmelser: 1) § 9, stk. 1, således at partier, der er påbudt destrueret inden for en fastsat frist på grund af fund af zoonotiske patogener, kan tillades varmebehandlet på en autoriseret virksomhed, hvorved patogenerne i produktet inaktiveres. 2) § 21, stk. 1, således at partier, der er påbudt destrueret inden for en fastsat frist på grund af fund af zoonotiske patogener, kan tillades varmebehandlet på en autoriseret virksomhed, således at patogenerne i produktet inaktiveres. 3) § 37, således at en vareprøve kan tillades indført til analyse, uanset at vareprøven har oprindelse i et samhandelsland med restriktioner, jf. restriktionsbekendtgørelsen. 4) § 38, stk. 5, således at en vareprøve kan tillades indført til analyse, uanset at vareprøven har oprindelse i et tredjeland med restriktioner, jf. restriktionsbekendtgørelsen.",
      "valid_from": "2014-04-15",
      "valid_to": null
    },
    {
      "provision_ref": "11:44",
      "chapter": "11",
      "section": "44",
      "content": "§ 44. Tilsynsmyndigheden kan dispensere fra følgende bestemmelser: 1) § 8, stk. 3, således at et parti, der er påbudt returneret eller destrueret inden for en fastsat frist, kan tillades varmebehandlet på en autoriseret virksomhed, hvorved fødevarerne i partiet bringes til at opfylde gældende bestemmelser. 2) § 28, stk. 11, således at ikke-konforme fiskevarer og levende muslinger m.m., der fraføres skibsprovianteringsvirksomheder, ikke skal transporteres i: a) vandtætte transportmidler, hvis der alene er tale om emballerede fødevarer, som er sikret mod lækage, eller b) forseglede transportmidler, hvis de ikke-konforme fiskevarer og levende muslinger m.m. palleforsegles med officiel forsegling, inden de føres fra skibsprovianteringsvirksomheden, og at palleforseglingen først brydes ved ankomsten til skibet.",
      "valid_from": "2014-04-15",
      "valid_to": null
    },
    {
      "provision_ref": "11:45",
      "chapter": "11",
      "section": "45",
      "content": "§ 45. Grænsedyrlægen kan dispensere fra følgende bestemmelser: 1) § 15, således at havne kan undlade at fremsende lister over skibes forventede ankomst til grænsekontrolstedet, hvis oplysningerne er tilgængelige for grænsekontrollen i elektronisk form. 2) § 19, stk. 2, således at et parti, der er påbudt returneret eller destrueret inden for en fastsat frist, kan tillades varmebehandlet på en autoriseret virksomhed, hvorved produkterne i partiet bringes til at opfylde gældende bestemmelser. 3) § 32, stk. 2, nr. 3, således at erklæringen kan erstattes af en generel erklæring fra tredjelandets kompetente myndighed om, at lageret, hvor partiet har været opbevaret, er godkendt og underlagt tilsyn af det pågældende tredjelands myndighed.",
      "valid_from": "2014-04-15",
      "valid_to": null
    },
    {
      "provision_ref": "12:46",
      "chapter": "12",
      "section": "46",
      "content": "§ 46. Med mindre mere indgribende foranstaltninger er forskyldt efter anden lovgivning, kan der idømmes bøde til den, der 1) overtræder §§ 3-6, § 8, stk. 6, 1. pkt., eller stk. 8, § 9, stk. 6, § 10, § 11, stk. 1, § 12, stk. 1, stk. 2, 1. pkt., eller 3. pkt., eller stk. 3, § 13, stk. 1, 1.-3. pkt., eller stk. 2-4, § 14-16, § 17, stk. 1-4, § 19, stk. 6, stk. 7, eller stk. 9, § 21, stk. 4, § 22, § 23, § 24, stk. 3-5, § 25, § 26, stk. 1, stk. 3, stk. 4, 1. pkt., stk. 6-8, stk. 9, 2. pkt., stk. 10, stk. 12, eller stk. 13, 1. eller 2. pkt., § 27, stk. 1, stk. 2, stk. 5, stk. 6, 1. eller 2. pkt., stk. 7-10, § 28, stk. 1-3, stk. 5, stk. 6, 1. pkt., stk. 7, stk. 8, 1. eller 2. pkt., stk. 9, stk. 10, 1. pkt., stk. 11, stk. 12, 2. pkt., eller stk. 13, § 29, stk. 1-2, stk. 3, 1. pkt., eller stk. 4, § 30, § 31, stk. 3, eller stk. 4, 1. pkt., § 32, stk. 1, § 33, § 34, stk. 3, 3. pkt., § 35, § 36, stk. 1-2, stk. 3, 1. eller 2. pkt., eller stk. 4-5, § 37, § 38, stk. 1, 1. pkt., eller stk. 8-9, § 39, stk. 1, 1. pkt., eller stk. 2-5, § 40 eller § 42, stk. 1, 2) undlader at efterkomme afgørelser eller påbud efter § 8, stk. 1, 2. pkt., stk. 3, eller stk. 4, 2. pkt., § 9, stk. 2-3, § 11, stk. 2, § 16, § 19, stk. 2, stk. 3, 1. pkt. eller 3. pkt., eller stk. 4, 2. pkt., § 20, stk. 2, 1. pkt., § 21, stk. 1, 2. pkt., stk. 2, 2. pkt. eller 3. pkt., eller stk. 7, § 24, stk. 2, eller § 31, stk. 2, eller 3) tilsidesætter vilkår fastsat i medfør af: § 8, stk. 5, § 9, stk. 5, § 19, stk. 5, § 21, stk. 3, eller stk. 5, § 26, stk. 9, 3. pkt., § 28, stk. 12, 3. pkt., § 32, stk. 4, § 34, stk. 3, 1. pkt. eller 2. pkt., eller § 38, stk. 2, eller stk. 6. Stk. 2. Selskaber m.v. (juridiske personer) kan pålægges bøde efter stk. 1.",
      "valid_from": "2014-04-15",
      "valid_to": null
    },
    {
      "provision_ref": "12:47",
      "chapter": "12",
      "section": "47",
      "content": "§ 47. Bekendtgørelsen træder i kraft den 25. april 2014.",
      "valid_from": "2014-04-15",
      "valid_to": null
    }
  ],
  "definitions": []
}
