{
  "id": "2021:386",
  "type": "statute",
  "title": "Bekendtgørelse om erhvervsuddannelsen i maritime håndværksfag",
  "short_name": "BEK H#LOKDOK04",
  "status": "in_force",
  "issued_date": "2021-03-10",
  "url": "https://www.retsinformation.dk/eli/lta/2021/386/xml",
  "description": "Retsinformation source. DocumentId=DA000452; AccessionNumber=B20210038605; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Erhvervsuddannelsen i maritime håndværksfag har som overordnet formål, at eleverne gennem skoleundervisning og praktikuddannelse opnår viden og færdigheder inden for følgende overordnede kompetenceområder: 1) Bygning, reparation og vedligeholdelse af både af træ, stål, aluminium og kompositmaterialer. 2) Aptering og montering på både. 3) Fremstilling af mastermodeller til støbeforme. 4) Fremstilling og ændring af traditionelle sejl og yachtsejl. 5) Splejsning og arbejde med tov, wire og rigning. 6) Fremstilling af presenninger, telte og kalecher. Stk. 2. Eleven skal nå de fastsatte uddannelsesmål inden for et af uddannelsens specialer, jf. stk. 3. Stk. 3. Uddannelsen kan afsluttes med et af følgende specialer, niveau 4 i den danske kvalifikationsramme for livslang læring: 1) Bådebygger. 2) Sejlmager."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Uddannelsen varer fra 4 år og 5 måneder til 4 år og 6 måneder, inklusive grundforløbet. Stk. 2. For elever, der skal gennemføre uddannelsen som erhvervsuddannelse for unge, varer uddannelsens specialer 3 år og 6 måneder, hvoraf skoleundervisningen for specialet bådebygger udgør 30 uger og for specialet sejlmager udgør 20 uger. Skoleundervisningen fordeles for hvert speciale på minimum to skoleperioder. Stk. 3. For elever, der skal gennemføre uddannelsen som erhvervsuddannelse for voksne (euv-forløb), varer uddannelsen for specialet bådebygger 3 år og 3 måneder, hvoraf skoleundervisningen udgør 27 uger, og for specialet sejlmager 3 år og 3 måneder, hvoraf skoleundervisningen udgør 18 uger. Stk. 4. Den i stk. 3 nævnte skoleundervisning opdeles for hvert speciale i mindst to skoleperioder for euv-forløb efter § 66 y, stk. 1, nr. 2, i lov om erhvervsuddannelser."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. For at kunne blive optaget til skoleundervisningen i hovedforløbet skal eleven opfylde betingelserne i stk. 2-6. Stk. 2. Eleven skal have grundlæggende viden på følgende områder: 1) Kvalitetskrav og metoder til at tilgodese egen og andres sikkerhed, samt arbejdsrelevant ergonomi. 2) Sammenhængen mellem produktion, økonomi, tid og kvalitet i en typisk virksomhed inden for branchen. 3) Værktøjer til fremstilling af emner til skibe (i træ og plast), sejl og presenninger. 4) Tovværk, rigtyper og rigning. 5) Konstruktionsmæssige begreber vedrørende fartøjer. 6) Sammenføjningsmetoder. 7) Måleværktøjer anvendt inden for faget. 8) Maritime grundbegreber. Stk. 3. Eleven skal have færdigheder i at anvende følgende grundlæggende metoder og redskaber til løsning af enkle opgaver under overholdelsen af relevante forskrifter: 1) Anvendelse af gældende regler om sikkerhed og miljø i forhold til egen og andres sikkerhed ved udførelse af arbejdet samt udførelse af arbejdsopgaver ergonomisk korrekt. 2) Anvendelse af it til faglig informationssøgning og kommunikation. 3) Udvælgelse af egnet materiale. 4) Udførelse og anvendelse af beregninger, materialelister og anden dokumentation. 5) Udvælgelse af egnede værktøjer. 6) Udførelse af opgaver med splejsning. 7) Udarbejdelse og målsætning af tegninger til bygning af både. 8) Udvælgelse og anvendelse af forskellige sammenføjningsmetoder inden for branchen. 9) Vedligeholdelse og anvendelse af værktøj og måleværktøj, vurdering af om eget arbejde opfylder de af underviseren udvalgte kvalitetskrav. 10) Udførelse af maritime håndværksopgaver og emner. Stk. 4. Eleven skal have kompetence til på grundlæggende niveau at kunne: 1) arbejde ergonomisk, sikkerheds- og miljømæssigt korrekt i branchen, 2) demonstrere viden om tovværk, rigtyper og rigning og på baggrund heraf udføre opgaver med splejsning af tovværk og wire, 3) redegøre for brug af værktøjer og til fremstilling af skibsemner, sejl og presenninger, 4) anvende viden om konstruktionsmæssige begreber vedrørende fartøjer til udførelse af maritime håndværksopgaver og emner, 5) demonstrere viden om beregninger og materialelister samt udarbejde og målsætte tegninger på baggrund maritime grundbegreber, 6) demonstrere viden om maritime begreber som volumen, deplacement, opdriftscenter, tyngdepunkt, sejlareal og -center, stabilitet og metacenter, 7) redegøre for forskellige sammenføjningsmetoder og anvende disse i forbindelse med maritime håndværksopgaver, 8) demonstrere viden om måleværktøjer og deres anvendelse til konkrete arbejdsopgaver og 9) redegøre for og udvælge egnet materiale til en given fremstillingsopgave, herunder begrunde valget. Stk. 5. Eleven skal have gennemført følgende grundfag på følgende niveau og med følgende karakter: 1) Fysik på F-niveau, bestået. 2) Dansk på E-niveau, bestået. 3) Engelsk på E-niveau, bestået. 4) Matematik på E-niveau, bestået. Stk. 6. Eleven skal have opnået følgende certifikater eller lignende: 1) Arbejdsmiljø og sikkerhed, svejsning og termisk skæring jf. Arbejdstilsynets regler. 2) Kompetencer svarende til ”Førstehjælp på erhvervsuddannelserne”, efter Dansk Førstehjælpsråds uddannelsesplaner pr. oktober 2020. 3) Kompetencer svarende til elementær brandbekæmpelse efter Dansk Brand- og sikringsteknisk Instituts retningslinjer. 4) Personlig sikkerhed ved arbejde med epoxy og isocyanater jf. Arbejdstilsynets regler. 5) Sikkerhed ved polyesterstøbning jf. Arbejdstilsynets regler."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Hovedforløbet har følgende kompetencemål: 1) Eleven kan fremstille og montere apteringsdele. 2) Eleven kan udruste både med beslag og udstyr samt dæk og vinduer. 3) Eleven kan fremstille og overﬂadebehandle skrog og dæk. 4) Eleven kan reparere ror og køl. 5) Eleven kan udføre tekniske installationer. 6) Eleven kan gennemføre intern og ekstern kundebetjening og salg. 7) Eleven kan indsamle og målrettet formidle faglig og erhvervsmæssig information både mundtligt og skriftligt, på såvel dansk som engelsk. 8) Eleven kan strukturere, planlægge og vurdere arbejdsopgaverne ud fra en branchemæssig forståelse for både nationale og internationale normer og virksomhedsrelevante konsekvenser. 9) Eleven kan planlægge og udføre rignings- og tovværksopgaver. 10) Eleven kan tilrettelægge og gennemføre opmåling og eftermåling af sejl og kalecher med brug af analoge og digitale data samt udarbejde den nødvendige dokumentation, efter gældende regler og standarder. 11) Eleven kan fremstille tegninger af sejl samt skitser og skabeloner til kalecher såvel i hånden som med brug af digitale programmer. 12) Eleven kan tilrettelægge og gennemføre opmærkning af sejl, faconpresenninger og kalecher. 13) Eleven kan tilrettelægge og gennemføre skæring af sejl, faconpresenninger og kalecher på bord og gulv ud fra skæretegninger og skabeloner, herunder også skæring af sejl på cad-bord. 14) Eleven kan tilrettelægge og udføre syning, limning og svejsning af sejl, presenninger og kalecher. 15) Eleven kan vælge materialer til fremstilling af sejl, presenninger og kalecher ud fra kendskab til materialernes egenskaber. 16) Eleven kan tilrettelægge og udføre montering af sejl, presenninger, kalecher, fittings og beslag. 17) Eleven kan udføre splejsning på tovværk og wire, herunder vælge splejsemetode og materialer ud fra anvendelsen. 18) Eleven kan vurdere brug af metoder og materialer til reparation og ændring af sejl, kalecher og presenninger ud fra design, slid og ressourcemæssige hensyn samt udarbejde den nødvendige dokumentation. 19) Eleven kan tilrettelægge og gennemføre indstilling, fejlfinding og grundlæggende reparationer på de mest anvendte maskiner ud fra indgående viden om disses funktioner. 20) Eleven kan udarbejde dokumentation i forbindelse med design af nye sejl og reparation af brugte sejl. 21) Eleven kan koble relevant teori til tilrettelæggelse, udførelse og evaluering af konkrete arbejdsopgaver fra praktikken. Stk. 2. Kompetencemålene nr. 6-9 og nr. 21, jf. stk. 1, gælder for alle elever i hovedforløbet. Stk. 3. Kompetencemålene nr. 1-5, jf. stk. 1, gælder for specialet bådebygger. Kompetencemålene nr. 10-20, jf. stk. 1, gælder for specialet sejlmager. Stk. 4. Samspillet mellem skole og praktikvirksomhed beskrives i uddannelsesordningen, jf. bekendtgørelse om erhvervsuddannelser."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Kriterier for skolens vurdering af, om der er grundlag for obligatorisk godskrivning på baggrund af elevens erhvervserfaring og tidligere uddannelse er fastsat i bilag 1. Godskrivning skal i øvrigt ske efter reglerne i bekendtgørelse om erhvervsuddannelser."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. For specialet bådebygger afholder skolen den afsluttende prøve efter en portfoliomodel, hvor dele af prøven fordeles på specialets skoleperioder i hovedforløbet. For specialet sejlmager afholder skolen den afsluttende prøve som en del af den sidste skoleperiode. Stk. 2. Prøvens indhold tilrettelægges af skolen. Prøven udgør en svendeprøve. Stk. 3. For specialet bådebygger har prøven en samlet varighed på 65 klokketimer. For specialet sejlmager har prøven en samlet varighed på 75 klokketimer. Stk. 4. Opgaven består af typiske opgaver for sejlmager- og bådebyggerbranchen. I forbindelse med bedømmelsen af den praktiske prøve gives eleven lejlighed til at redegøre for den anvendte arbejdsproces og den valgte metode og derved til yderligere at demonstrere sine teknisk- og almenfaglige samt almene og personlige kvalifikationer. Stk. 5. For at der kan udstedes skolebevis, skal eleven have opnået mindst 02 som gennemsnit af karaktererne for alle fag på hovedforløbet. Eleven skal tillige have bestået hvert af de uddannelsesspecifikke fag. Stk. 6. Ved uddannelsens afslutning udsteder det faglige udvalg et svendebrev til eleven."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Bekendtgørelsen træder i kraft den 1. august 2021. Stk. 2. Bekendtgørelse nr. 341 af 25. april 2018 om erhvervsuddannelsen i maritime håndværksfag ophæves. Bekendtgørelsen finder dog fortsat anvendelse for elever, som er påbegyndt eller overgået til uddannelsen efter bekendtgørelsen. Stk. 3. Elever, som nævnt i stk. 2, kan i overensstemmelse med overgangsordninger fastsat af skolen i den lokale undervisningsplan overgå til uddannelsen efter denne bekendtgørelse:"
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Erhvervsuddannelsen i maritime håndværksfag har som overordnet formål, at eleverne gennem skoleundervisning og praktikuddannelse opnår viden og færdigheder inden for følgende overordnede kompetenceområder: 1) Bygning, reparation og vedligeholdelse af både af træ, stål, aluminium og kompositmaterialer. 2) Aptering og montering på både. 3) Fremstilling af mastermodeller til støbeforme. 4) Fremstilling og ændring af traditionelle sejl og yachtsejl. 5) Splejsning og arbejde med tov, wire og rigning. 6) Fremstilling af presenninger, telte og kalecher. Stk. 2. Eleven skal nå de fastsatte uddannelsesmål inden for et af uddannelsens specialer, jf. stk. 3. Stk. 3. Uddannelsen kan afsluttes med et af følgende specialer, niveau 4 i den danske kvalifikationsramme for livslang læring: 1) Bådebygger. 2) Sejlmager.",
      "valid_from": "2021-03-10",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Uddannelsen varer fra 4 år og 5 måneder til 4 år og 6 måneder, inklusive grundforløbet. Stk. 2. For elever, der skal gennemføre uddannelsen som erhvervsuddannelse for unge, varer uddannelsens specialer 3 år og 6 måneder, hvoraf skoleundervisningen for specialet bådebygger udgør 30 uger og for specialet sejlmager udgør 20 uger. Skoleundervisningen fordeles for hvert speciale på minimum to skoleperioder. Stk. 3. For elever, der skal gennemføre uddannelsen som erhvervsuddannelse for voksne (euv-forløb), varer uddannelsen for specialet bådebygger 3 år og 3 måneder, hvoraf skoleundervisningen udgør 27 uger, og for specialet sejlmager 3 år og 3 måneder, hvoraf skoleundervisningen udgør 18 uger. Stk. 4. Den i stk. 3 nævnte skoleundervisning opdeles for hvert speciale i mindst to skoleperioder for euv-forløb efter § 66 y, stk. 1, nr. 2, i lov om erhvervsuddannelser.",
      "valid_from": "2021-03-10",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. For at kunne blive optaget til skoleundervisningen i hovedforløbet skal eleven opfylde betingelserne i stk. 2-6. Stk. 2. Eleven skal have grundlæggende viden på følgende områder: 1) Kvalitetskrav og metoder til at tilgodese egen og andres sikkerhed, samt arbejdsrelevant ergonomi. 2) Sammenhængen mellem produktion, økonomi, tid og kvalitet i en typisk virksomhed inden for branchen. 3) Værktøjer til fremstilling af emner til skibe (i træ og plast), sejl og presenninger. 4) Tovværk, rigtyper og rigning. 5) Konstruktionsmæssige begreber vedrørende fartøjer. 6) Sammenføjningsmetoder. 7) Måleværktøjer anvendt inden for faget. 8) Maritime grundbegreber. Stk. 3. Eleven skal have færdigheder i at anvende følgende grundlæggende metoder og redskaber til løsning af enkle opgaver under overholdelsen af relevante forskrifter: 1) Anvendelse af gældende regler om sikkerhed og miljø i forhold til egen og andres sikkerhed ved udførelse af arbejdet samt udførelse af arbejdsopgaver ergonomisk korrekt. 2) Anvendelse af it til faglig informationssøgning og kommunikation. 3) Udvælgelse af egnet materiale. 4) Udførelse og anvendelse af beregninger, materialelister og anden dokumentation. 5) Udvælgelse af egnede værktøjer. 6) Udførelse af opgaver med splejsning. 7) Udarbejdelse og målsætning af tegninger til bygning af både. 8) Udvælgelse og anvendelse af forskellige sammenføjningsmetoder inden for branchen. 9) Vedligeholdelse og anvendelse af værktøj og måleværktøj, vurdering af om eget arbejde opfylder de af underviseren udvalgte kvalitetskrav. 10) Udførelse af maritime håndværksopgaver og emner. Stk. 4. Eleven skal have kompetence til på grundlæggende niveau at kunne: 1) arbejde ergonomisk, sikkerheds- og miljømæssigt korrekt i branchen, 2) demonstrere viden om tovværk, rigtyper og rigning og på baggrund heraf udføre opgaver med splejsning af tovværk og wire, 3) redegøre for brug af værktøjer og til fremstilling af skibsemner, sejl og presenninger, 4) anvende viden om konstruktionsmæssige begreber vedrørende fartøjer til udførelse af maritime håndværksopgaver og emner, 5) demonstrere viden om beregninger og materialelister samt udarbejde og målsætte tegninger på baggrund maritime grundbegreber, 6) demonstrere viden om maritime begreber som volumen, deplacement, opdriftscenter, tyngdepunkt, sejlareal og -center, stabilitet og metacenter, 7) redegøre for forskellige sammenføjningsmetoder og anvende disse i forbindelse med maritime håndværksopgaver, 8) demonstrere viden om måleværktøjer og deres anvendelse til konkrete arbejdsopgaver og 9) redegøre for og udvælge egnet materiale til en given fremstillingsopgave, herunder begrunde valget. Stk. 5. Eleven skal have gennemført følgende grundfag på følgende niveau og med følgende karakter: 1) Fysik på F-niveau, bestået. 2) Dansk på E-niveau, bestået. 3) Engelsk på E-niveau, bestået. 4) Matematik på E-niveau, bestået. Stk. 6. Eleven skal have opnået følgende certifikater eller lignende: 1) Arbejdsmiljø og sikkerhed, svejsning og termisk skæring jf. Arbejdstilsynets regler. 2) Kompetencer svarende til ”Førstehjælp på erhvervsuddannelserne”, efter Dansk Førstehjælpsråds uddannelsesplaner pr. oktober 2020. 3) Kompetencer svarende til elementær brandbekæmpelse efter Dansk Brand- og sikringsteknisk Instituts retningslinjer. 4) Personlig sikkerhed ved arbejde med epoxy og isocyanater jf. Arbejdstilsynets regler. 5) Sikkerhed ved polyesterstøbning jf. Arbejdstilsynets regler.",
      "valid_from": "2021-03-10",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Hovedforløbet har følgende kompetencemål: 1) Eleven kan fremstille og montere apteringsdele. 2) Eleven kan udruste både med beslag og udstyr samt dæk og vinduer. 3) Eleven kan fremstille og overﬂadebehandle skrog og dæk. 4) Eleven kan reparere ror og køl. 5) Eleven kan udføre tekniske installationer. 6) Eleven kan gennemføre intern og ekstern kundebetjening og salg. 7) Eleven kan indsamle og målrettet formidle faglig og erhvervsmæssig information både mundtligt og skriftligt, på såvel dansk som engelsk. 8) Eleven kan strukturere, planlægge og vurdere arbejdsopgaverne ud fra en branchemæssig forståelse for både nationale og internationale normer og virksomhedsrelevante konsekvenser. 9) Eleven kan planlægge og udføre rignings- og tovværksopgaver. 10) Eleven kan tilrettelægge og gennemføre opmåling og eftermåling af sejl og kalecher med brug af analoge og digitale data samt udarbejde den nødvendige dokumentation, efter gældende regler og standarder. 11) Eleven kan fremstille tegninger af sejl samt skitser og skabeloner til kalecher såvel i hånden som med brug af digitale programmer. 12) Eleven kan tilrettelægge og gennemføre opmærkning af sejl, faconpresenninger og kalecher. 13) Eleven kan tilrettelægge og gennemføre skæring af sejl, faconpresenninger og kalecher på bord og gulv ud fra skæretegninger og skabeloner, herunder også skæring af sejl på cad-bord. 14) Eleven kan tilrettelægge og udføre syning, limning og svejsning af sejl, presenninger og kalecher. 15) Eleven kan vælge materialer til fremstilling af sejl, presenninger og kalecher ud fra kendskab til materialernes egenskaber. 16) Eleven kan tilrettelægge og udføre montering af sejl, presenninger, kalecher, fittings og beslag. 17) Eleven kan udføre splejsning på tovværk og wire, herunder vælge splejsemetode og materialer ud fra anvendelsen. 18) Eleven kan vurdere brug af metoder og materialer til reparation og ændring af sejl, kalecher og presenninger ud fra design, slid og ressourcemæssige hensyn samt udarbejde den nødvendige dokumentation. 19) Eleven kan tilrettelægge og gennemføre indstilling, fejlfinding og grundlæggende reparationer på de mest anvendte maskiner ud fra indgående viden om disses funktioner. 20) Eleven kan udarbejde dokumentation i forbindelse med design af nye sejl og reparation af brugte sejl. 21) Eleven kan koble relevant teori til tilrettelæggelse, udførelse og evaluering af konkrete arbejdsopgaver fra praktikken. Stk. 2. Kompetencemålene nr. 6-9 og nr. 21, jf. stk. 1, gælder for alle elever i hovedforløbet. Stk. 3. Kompetencemålene nr. 1-5, jf. stk. 1, gælder for specialet bådebygger. Kompetencemålene nr. 10-20, jf. stk. 1, gælder for specialet sejlmager. Stk. 4. Samspillet mellem skole og praktikvirksomhed beskrives i uddannelsesordningen, jf. bekendtgørelse om erhvervsuddannelser.",
      "valid_from": "2021-03-10",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Kriterier for skolens vurdering af, om der er grundlag for obligatorisk godskrivning på baggrund af elevens erhvervserfaring og tidligere uddannelse er fastsat i bilag 1. Godskrivning skal i øvrigt ske efter reglerne i bekendtgørelse om erhvervsuddannelser.",
      "valid_from": "2021-03-10",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. For specialet bådebygger afholder skolen den afsluttende prøve efter en portfoliomodel, hvor dele af prøven fordeles på specialets skoleperioder i hovedforløbet. For specialet sejlmager afholder skolen den afsluttende prøve som en del af den sidste skoleperiode. Stk. 2. Prøvens indhold tilrettelægges af skolen. Prøven udgør en svendeprøve. Stk. 3. For specialet bådebygger har prøven en samlet varighed på 65 klokketimer. For specialet sejlmager har prøven en samlet varighed på 75 klokketimer. Stk. 4. Opgaven består af typiske opgaver for sejlmager- og bådebyggerbranchen. I forbindelse med bedømmelsen af den praktiske prøve gives eleven lejlighed til at redegøre for den anvendte arbejdsproces og den valgte metode og derved til yderligere at demonstrere sine teknisk- og almenfaglige samt almene og personlige kvalifikationer. Stk. 5. For at der kan udstedes skolebevis, skal eleven have opnået mindst 02 som gennemsnit af karaktererne for alle fag på hovedforløbet. Eleven skal tillige have bestået hvert af de uddannelsesspecifikke fag. Stk. 6. Ved uddannelsens afslutning udsteder det faglige udvalg et svendebrev til eleven.",
      "valid_from": "2021-03-10",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Bekendtgørelsen træder i kraft den 1. august 2021. Stk. 2. Bekendtgørelse nr. 341 af 25. april 2018 om erhvervsuddannelsen i maritime håndværksfag ophæves. Bekendtgørelsen finder dog fortsat anvendelse for elever, som er påbegyndt eller overgået til uddannelsen efter bekendtgørelsen. Stk. 3. Elever, som nævnt i stk. 2, kan i overensstemmelse med overgangsordninger fastsat af skolen i den lokale undervisningsplan overgå til uddannelsen efter denne bekendtgørelse:",
      "valid_from": "2021-03-10",
      "valid_to": null
    }
  ],
  "definitions": []
}
