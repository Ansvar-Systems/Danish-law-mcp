{
  "id": "2022:1262",
  "type": "statute",
  "title": "Bekendtgørelse om ændring af bekendtgørelse om administration, støtteberettigelse, regnskab, revision og kontrol m.v. i forbindelse med udbetaling af støtte fra brexittilpasningsreserven",
  "short_name": "BEK Æ#LOKDOK05",
  "status": "in_force",
  "issued_date": "2022-09-09",
  "url": "https://www.retsinformation.dk/eli/lta/2022/1262/xml",
  "description": "Retsinformation source. DocumentId=CQ002299; AccessionNumber=B20220126205; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "17a",
      "section": "17a",
      "content": "§ 17 a. Alene § 1, stk. 4, § 4, § 13 og kapitel 3a, 4 og 5 finder anvendelse for ordninger udmøntet af Fiskeristyrelsen i medfør af dette kapitel."
    },
    {
      "provision_ref": "17b",
      "section": "17b",
      "content": "§ 17 b. Fiskeristyrelsen udmønter og administrerer ordninger efter dette kapitel i medfør af § 1, stk. 4. Stk. 2. Fiskeristyrelsen kan fastsætte yderligere betingelser for støtteberettigede udgifter, bevarelse af tilsagn eller kompensation, ændringer og udbetaling i tilsagn eller udbetalingsbrev samt udarbejde regler og vejledninger om kompensation og støtteberettigede udgifter og krav til dokumentation, herunder vejledninger om ordningerne under fiskerikompensationsaksen."
    },
    {
      "provision_ref": "17c",
      "section": "17c",
      "content": "§ 17 c. En ansøgning, der indgives af en operatør i henhold til dette kapitel, kan ikke antages til behandling, såfremt den ikke er antagelig i medfør af artikel 11 i Europa-Parlamentets og Rådets forordning (EU) 2021/1139 af 7. juli 2021 om oprettelse af den Europæiske Hav- Fiskeri- og Akvakulturfond. En ansøgning fra en juridisk person med en eller flere (med)ejere er uantagelig, hvis bare én af disse er uantagelige."
    },
    {
      "provision_ref": "17d",
      "section": "17d",
      "content": "§ 17 d. Ansøgning om kompensation eller tilsagn om støtte skal indsendes med de påkrævede oplysninger i Fiskeristyrelsens tilskudsadministrative system, der tilgås fra Fiskeristyrelsens hjemmeside i den ansøgningsperiode, der er gældende for ordningen, og som annonceres på Fiskeristyrelsens hjemmeside."
    },
    {
      "provision_ref": "17e",
      "section": "17e",
      "content": "§ 17 e. Fiskeristyrelsen kan efter ansøgning udbetale støtte til ophugning af fysiske fartøjer eller permanent ombygning af fartøjer til andre formål end fiskeri som følge af brexit-aftalen. Stk. 2. I forbindelse med ansøgningen om ophugningsstøtte kan Fiskeristyrelsen opkøbe kvoter, jf. bilag 3, svarende til den mængde, som de omhandlede kvoter er reduceret med som følge af brexit. Stk. 3. Den anslåede bevillingsmæssige ramme er 204,4 mio. kr. Stk. 4. Tilsagn om støtte til ophugning eller permanent ombygning beregnes enten på baggrund af fartøjets forsikringsværdi fratrukket 15 pct. eller værdifastsættelse fra mægler, hvis en sådan er udarbejdet og indsendt med ansøgningen, omkostninger forbundet med ophugning samt pris for eventuelt salg af kvoter til Fiskeristyrelsen modregnet indtægter for eventuelt fjernede skibsdele og skrotmateriale i medfør af bilag 5. Stk. 5. Ansøgninger efter stk. 1 prioriteres i følgende rækkefølge: 1) Ansøgninger, hvori ansøger vil sælge kvoter, jf. bilag 3, til en værdi af minimum 3 pct. af det ansøgte støttebeløb, og herunder prioriteres ansøgningerne efter laveste støttebeløb i kroner pr. havdag. 2) Ansøgninger, hvori ansøger ikke vil sælge kvoter, jf. bilag 3, til en værdi af minimum 3 pct. af det ansøgte støttebeløb, og herunder prioriteres ansøgningerne efter laveste støttebeløb i kroner pr. havdag. Stk. 6. Fiskeristyrelsen opkøber kvoter, jf. bilag 3, indtil der er opkøbt kvoter svarende til den mængde, som de omhandlede kvoter, jf. bilag 2, er reduceret med."
    },
    {
      "provision_ref": "17f",
      "section": "17f",
      "content": "§ 17 f. Tilsagn om støtte i medfør af § 17 e er betinget af følgende: 1) Ansøger er aktiv erhvervsfisker. 2) Ansøger er ikke en kriseramt virksomhed. 3) Det fysiske fartøj, der søges om støtte til ophugning eller permanent ombygning af, er aktivt på ansøgningstidspunktet og er optaget i Skibsregisterets Særregister for fiskerfartøjer samt registreret i Fiskeristyrelsens register over fartøjer med tilladelse til at drive erhvervsmæssigt fiskeri i Danmark. 4) Ansøger har samlede landingsværdier af kvoter, der er reduceret som følge af brexit-aftalen, på mere end 20 pct. af ansøgers samlede landingsværdier af fartøjet i årene 2017-2019, eller som har landingsværdier fra kvoter, der er reduceret som følge af brexit-aftalen, af torsk og mørksej på mindst 10 pct. af fartøjets samlede landingsværdier i årene 2017-2019, jf. dog § 17 p. 5) Ansøger ejer fartøjet på ansøgningstidspunktet og har ejet fartøjet pr. den 31. december 2020, jf. dog § 17 p. 6) I det omfang ansøger har registeret et nyt fartøj mellem den 1. januar 2021 og ansøgningstidspunktet, må den totale aktive kapacitet i ansøgers samlede flåde ikke være steget sammenlignet med kapaciteten for denne den 31. december 2020 . 7) Ansøger har ikke registreret et nyt fartøj fra ansøgningstidspunktet indtil 5 år efter udbetalingstidspunktet. 8) Ansøger har ikke forøget kapaciteten på sine øvrige fartøjer fra ansøgningstidspunktet og indtil 5 år efter udbetalingstidspunktet. 9) Fartøjet har udført fiskeriaktivitet i mindst 90 havdage om året i løbet af kalenderårene 2018 og 2019, jf. dog stk. 2 og 3. 10) Ophugning eller permanent ombygning af fartøjet fører til permanent ophør af fartøjets fiskeriaktivitet, og fiskeritilladelser og -licenser fjernes permanent fra fartøjet. 11) Fartøjets kvoter skal sælges til tredjemand, til Fiskeristyrelsen, jf. § 17 e, stk. 2, eller overføres fra fartøjet inden ophugningstidspunktet. 12) For udgifter i forbindelse med ophugningen eller den permanente ombygning på over 100.000 kr. indsendes dokumentation for rigtigheden af prisen. Stk. 2. Stk. 1, nr. 8 gælder ikke for fartøjer, der ikke har været registreret i Fiskeristyrelsens fartøjsregister i 2018 og 2019. Disse fartøjer skal dog have udført fiskeriaktivitet i mindst 90 havdage pr. år i løbet af de seneste to forudgående kalenderår forud for ansøgningstidspunktet. Stk. 3. Stk. 1, nr. 8 gælder ikke for fartøjer, der fisker med passive redskaber eller fartøjer, der ikke er logbogspligtige. Fartøjer, der fisker med passive redskaber eller fartøjer, der ikke er logbogspligtige, skal have haft fiskeriaktivitet i mindst 45 havdage pr. år i 2018 og 2019. Stk. 4. Fartøjer, der ikke har været registreret i Fiskeristyrelsens fartøjsregister i 2018 og 2019, der fisker med passive redskaber eller fartøjer, der ikke er logbogspligtige, skal have udført fiskeriaktivitet i minimum 45 havdage pr. år i løbet af de seneste to kalenderår forud for indgivelse af ansøgning. Stk. 5. For fartøjer, der ikke er logbogspligtige, gælder, at en afregning pr. dag sidestilles med en havdag. Stk. 6. Stk. 1, nr. 6-8 gælder for den juridiske person, der indsender ansøgningen om støtte, og bagvedliggende ejere med bestemmende indflydelse."
    },
    {
      "provision_ref": "17g",
      "section": "17g",
      "content": "§ 17 g. Fiskeristyrelsen kan efter ansøgning udbetale kompensation til fiskeriet for indkomsttab i første kvartal 2021 som følge af brexit-aftalen til følgende: 1) Indkomsttab i første kvartal 2021 som følge af begrænset adgang til norsk farvand. 2) Indkomsttab i første kvartal 2021 som følge af en permanent reduktion af FKA eller IOK som anført i bilag 2. 3) Indkomsttab i første kvartal af 2021 som følge af en permanent reduktion af kvoter, der ikke reguleres som FKA eller IOK som opført i bilag 2. Stk. 2. Den anslåede bevillingsramme er på 25 mio. kr. Stk. 3. Der sker udbetaling til ansøgere på grundlag af Fiskeristyrelsens beregninger af ansøgers tab baseret på landingsværdier på fartøjet, der ansøges om støtte til, i referenceperioden i medfør af bilag 5."
    },
    {
      "provision_ref": "17h",
      "section": "17h",
      "content": "§ 17 h. Kompensation i medfør af § 17 g er betinget af følgende: 1) Ansøger er aktiv erhvervsfisker. 2) Ansøger er ikke en kriseramt virksomhed. 3) Fartøjet, der søges kompensation for, var ejet af ansøger i hele perioden fra og med den 31. december 2020 til og med den 31. marts 2021, jf. dog § 17 p. 4) Ansøger har på fartøjet, der søges om støtte til, haft et dokumenteret indkomsttab i første kvartal 2021 som følge af tabt omsætning på grund af a) begrænset adgang til norsk farvand, b) en permanent reduktion af FKA- eller IOK, eller c) en permanent reduktion af kvoter, der ikke er FKA eller IOK. 5) Ansøger, inklusiv eventuelle bagvedliggende ejere med kontrol i andet led, har for sin samlede flåde i første kvartal 2021 haft et samlet dokumenteret omsætningstab som følge af brexit på mere end 30 pct. af sin gennemsnitlige samlede omsætning i forhold til referenceperioden. Ved kontrol forstås ejerskab af mere end 50 pct. af ejerandelene. 6) Ansøgers kompensationsbeløb er højere end 10.000 kr. 7) Der modtages ikke samtidig, eller i en periode på fem år fra tidspunktet for udbetaling, støtte til ophugning eller permanent ombygning af det fartøj, hvortil der søges om kompensation for indkomsttab, jf. dog § 17 q, stk. 2."
    },
    {
      "provision_ref": "17i",
      "section": "17i",
      "content": "§ 17 i. Fiskeristyrelsen kan efter ansøgning give tilsagn om tilskud til udvikling og gennemførelse af Fiskeristyrelsens fiskerikontrol, der skal sikre kontrol og imødekommelse af nye krav til IT-understøttelse, data og nye kontrolforanstaltninger, som følger af brexit-aftalen. Stk. 2. Den anslåede bevillingsramme er på 66,5 mio. kr. og udbetales til Fiskeristyrelsen på baggrund af ansøgning om tilskud. Stk. 3. Der kan maksimalt opnås tilskud til 100 pct. af de støtteberettigede udgifter."
    },
    {
      "provision_ref": "17j",
      "section": "17j",
      "content": "§ 17 j. Fiskeristyrelsen kan efter ansøgning udbetale de minimis-støtte til fiskeriet for indkomsttab i 2021 som følge af brexit-aftalen til følgende: 1) Indkomsttab som følge af en permanent reduktion af FKA- eller IOK som anført i bilag 2. 2) Indkomsttab som følge af en permanent reduktion af kvoter, der ikke reguleres som FKA eller IOK, som anført i bilag 2. 3) Indkomsttab som følge af begrænset adgang til norsk farvand i 1. kvartal 2021. Stk. 2. For ansøgere der har modtaget kompensation i medfør af § 17 g, kan der kun udbetales de minimis-støtte for perioden 2.-4. kvartal 2021. Stk. 3. Den anslåede bevillingsramme er på 10 mio. kr. Stk. 4. Der udbetales til ansøgere på grundlag af Fiskeristyrelsens beregninger af ansøgers tab baseret på landingsværdier på fartøjet, der ansøges om støtte til, i referenceperioden i medfør af bilag 5. Stk. 5. Kompensation ydes som de minimis-støtte i overensstemmelse med Kommissionens forordning (EU) nr. 2014/717 af 27. juni 2014 om anvendelse af artikel 107 og 108 i traktaten om Den Europæiske Unions funktionsmåde på de minimis-støtte i fiskeri- og akvakultursektoren."
    },
    {
      "provision_ref": "17k",
      "section": "17k",
      "content": "§ 17 k. Kompensation i medfør af § 17 j er betinget af følgende: 1) Ansøger er aktiv erhvervsfisker. 2) Ansøger er ikke en kriseramt virksomhed. 3) Fartøjet, der søges kompensation for, var ejet af ansøger den 31. december 2020 og i hele eller dele af perioden frem til og med den 31. december 2021, jf. dog § 17 p. 4) Ansøger har på fartøjet, der søges om støtte til, haft et dokumenteret indkomsttab i andet til og med fjerde kvartal 2021 som følge af tabt omsætning på grund af en permanent reduktion af FKA eller IOK eller som følge af tabt omsætning på grund af permanent reduktion af kvoter, der ikke er FKA eller IOK. 5) Ansøgers kompensationsbeløb er højere end 10.000 kr. 6) Der ikke er givet kompensation for kvoteværditab til samme kvoter og på samme fartøj. 7) Der modtages ikke samtidig, eller i en periode på fem år fra tidspunktet for udbetaling, støtte til ophugning eller permanent ombygning af det fartøj, hvortil der søges om kompensation for indkomsttab, jf. dog § 17 q, stk. 2."
    },
    {
      "provision_ref": "17l",
      "section": "17l",
      "content": "§ 17 l. Fiskeristyrelsen kan efter ansøgning udbetale kompensation til operatører i forarbejdnings- eller engrosledet for indkomsttab forårsaget af faldende forsyning i 2021 som følge af brexit til følgende: 1) Forsyningstab i første kvartal 2021 som følge af danske fiskeres begrænsede adgang til norsk farvand. 2) Forsyningstab som følge af permanent reduktion af danske fiskeres kvoter som anført i bilag 2. 3) Forsyningstab som følge af permanent reduktion af andre EU-medlemsstaters fiskeres kvoter. Stk. 2. Den anslåede bevillingsramme er på 40 mio. kr. Stk. 3. Der udbetales til ansøgere på grundlag af Fiskeristyrelsens beregninger af ansøgers indkomsttab forårsaget af reduktionen i forsyninger som følge af brexit. Stk. 4. Efter ansøgning kan kompensationen udbetales i henhold til en forhøjet kompensationsrate, hvis ansøger forpligter sig til at gennemføre investeringer til grøn omstilling af produktionerne i en handlingsplan, der understøtter en tilpasning af ansøgers virksomhed til situationen efter brexit."
    },
    {
      "provision_ref": "17m",
      "section": "17m",
      "content": "§ 17 m. Fiskeristyrelsen kan efter ansøgning give tilsagn til Bolig- og Planstyrelsen, jf. § 5, om rammetilskud til udvikling i lokalområder, der understøtter virksomheder, lokale ildsjæle og udviklingsprojekter i kyst- og landområder, som er påvirket af brexit. Stk. 2. Den anslåede bevillingsmæssige ramme er på 30 mio. kr. og udbetales til Bolig- og Planstyrelsen."
    },
    {
      "provision_ref": "17n",
      "section": "17n",
      "content": "§ 17 n. Fiskeristyrelsen kan efter ansøgning give tilsagn om rammetilskud til Styrelsen for Arbejdsmarked og Rekruttering til understøttelse af kommunale jobcentres beskæftigelsesindsatser for medarbejdere inden for fiskeribranchen, der er afskediget som følge af brexit. Stk. 2. Den anslåede bevillingsmæssige ramme er på 20 mio. kr. og udbetales til Styrelsen for Arbejdsmarked og Rekruttering."
    },
    {
      "provision_ref": "17o",
      "section": "17o",
      "content": "§ 17 o. Fiskeristyrelsen vil give afslag på ansøgning efter dette kapitel, hvis 1) de påkrævede oplysninger i ansøgningen ikke er angivet, 2) betingelserne for tilsagn om støtte eller kompensation ikke er opfyldt, 3) ansøger ikke opfylder betingelserne om antagelighed, jf. artikel 11, stk. 1, i Europa-Parlamentets og Rådets forordning (EU) 2021/1139 af 7. juli 2021 om oprettelse af den Europæiske Hav- Fiskeri- og Akvakulturfond, 4) ansøger har begået svig som omhandlet i artikel 11, stk. 3, i Europa-Parlamentets og Rådets forordning (EU) 2021/1139 af 7. juli 2021 om oprettelse af den Europæiske Hav- Fiskeri- og Akvakulturfond, eller 5) ansøger ikke opfylder reglerne i den fælles fiskeripolitik i medfør af artikel 1 og 2 i Europa-Parlamentets og Rådets forordning (EU) 2013/1380 af 11. december 2013 om den fælles fiskeripolitik."
    },
    {
      "provision_ref": "17p",
      "section": "17p",
      "content": "§ 17 p. § 17 f, stk. 1, nr. 4 og 5, § 17 h, stk. 1, nr. 3, og § 17 k, stk. 1, nr. 3, gælder ikke for virksomheder, der som følge af spaltning eller fusion er ophørt, men hvor det kan dokumenteres, at der er sket succession i forhold til den juridiske enhed, der ejede kvoteandelene eller fartøjet den 31. december 2020, således at driften er videreført. Stk. 2. Der skal indsendes en samlet ansøgning pr. fartøj, der repræsenterer alle tidligere ejere. Stk. 3. Ansøgningen skal indgives fra det fortsættende selskab eller det nye selskab, der opstår ved fusionen eller spaltningen. Stk. 4. Ansøger skal godtgøre, at ansøger kan anses for at have været ejer af det fartøj, der søges om støtte til, på tidspunktet eller i perioden for opgørelse af det støtteberettigede tab. Stk. 5. Fiskeristyrelsen kan træffe afgørelse om, hvorvidt der er tale om en virksomhedsændring af en eksisterende virksomhed, der vil kunne være kompensationsberettiget, eller om der er tale om en ny virksomhed på baggrund af oplysninger indsendt af ansøger."
    },
    {
      "provision_ref": "17q",
      "section": "17q",
      "content": "§ 17 q. Fiskeristyrelsen vil træffe afgørelse om helt eller delvist bortfald af tilsagn, nedsættelse eller hel eller delvis tilbagebetaling af kompensation eller støtte, jf. artikel 15 i Europa-Parlamentets og Rådets forordning (EU) 2021/1755 af 6. oktober 2021 om oprettelse af brexittilpasningsreserven, hvis 1) ansøger har afgivet urigtige eller vildledende oplysninger eller har fortiet oplysninger af betydning for sagens afgørelse, 2) ansøger ikke sikrer, at Fiskeristyrelsen får adgang til de oplysninger, som ansøger har pligt til at afgive i medfør af ansøgningsskemaet, jf. § 13, 3) ansøger ikke overholder betingelserne i dette kapitel, tilsagnet eller udbetalingsbrevet, 4) ansøger i en periode fra ansøgningstidspunktet til fem år efter slutudbetalingen ikke opfylder betingelserne om antagelighed, jf. artikel 11, stk. 1, i Europa-Parlamentets og Rådets forordning (EU) 2021/1139 af 7. juli 2021 om oprettelse af den Europæiske Hav- Fiskeri- og Akvakulturfond, 5) ansøger i en periode fra ansøgningstidspunktet til fem år efter udbetalingen har begået svig som omhandlet i artikel 11, stk. 3, i Europa-Parlamentets og Rådets forordning (EU) 2021/1139 af 7. juli 2021 om oprettelse af den Europæiske Hav- Fiskeri- og Akvakulturfond, eller 6) ansøger i en periode fra ansøgningstidspunktet til fem år efter slutudbetalingen ikke opfylder reglerne i den fælles fiskeripolitik i medfør af artikel 1 og 2 i Europa-Parlamentets og Rådets forordning (EU) 2013/1380 af 11. december 2013 om den fælles fiskeripolitik. Stk. 2. Er der på et fartøj, til hvilket der søges om støtte til ophugning eller permanent ombygning, tidligere modtaget kompensation fra anden brexit-støtteordning, modregnes dette i støtten."
    },
    {
      "provision_ref": "17r",
      "section": "17r",
      "content": "§ 17 r. Fiskeristyrelsen vil træffe afgørelse om forholdsmæssig reduktion af kompensation eller tilbagebetaling af allerede udbetalt kompensation, hvis ansøger eller dennes direkte eller indirekte ejere ikke har overholdt kvotekoncentrationsreglerne, jf. bekendtgørelse om regulering af fiskeriet kapitel 6 og bilag 14, i perioden, der lægges til grund for beregningen af det støtteberettigede tab."
    },
    {
      "provision_ref": "17s",
      "section": "17s",
      "content": "§ 17 s. Fiskeristyrelsen vil træffe afgørelse om midlertidig suspension af udbetaling af støtte i medfør af denne bekendtgørelse, hvis ansøger tidligere har modtaget støtte, som EU-Kommissionen ved en tidligere afgørelse har fundet ulovlig og uforenelig med det indre marked, og ikke har efterkommet påbud om tilbagebetaling."
    },
    {
      "provision_ref": "17t",
      "section": "17t",
      "content": "§ 17 t. Ubrugte midler under dette kapitel vil kunne overflyttes mellem ordninger til fiskerisektoren i overensstemmelse med den politiske aftale af 16. december 2021 om udmøntning af brexit-reserven til fiskerisektoren."
    },
    {
      "provision_ref": "17u",
      "section": "17u",
      "content": "§ 17 u. Afgørelser om støtte eller kompensation truffet i henhold til dette kapitel kan påklages til Miljø- og Fødevareklagenævnet, som behandler sagen i en af nævnets afdelinger, jf. § 3, stk. 1 i lov nr. 1715 af 27. december 2016 om Miljø- og Fødevareklagenævnet, og kan derfor ikke indbringes for anden administrativ myndighed. Stk. 2. Klage til Miljø- og Fødevareklagenævnet indgives skriftligt via Miljø- og Fødevareklagenævnets klageportal."
    }
  ],
  "provision_versions": [
    {
      "provision_ref": "17a",
      "section": "17a",
      "content": "§ 17 a. Alene § 1, stk. 4, § 4, § 13 og kapitel 3a, 4 og 5 finder anvendelse for ordninger udmøntet af Fiskeristyrelsen i medfør af dette kapitel.",
      "valid_from": "2022-09-09",
      "valid_to": null
    },
    {
      "provision_ref": "17b",
      "section": "17b",
      "content": "§ 17 b. Fiskeristyrelsen udmønter og administrerer ordninger efter dette kapitel i medfør af § 1, stk. 4. Stk. 2. Fiskeristyrelsen kan fastsætte yderligere betingelser for støtteberettigede udgifter, bevarelse af tilsagn eller kompensation, ændringer og udbetaling i tilsagn eller udbetalingsbrev samt udarbejde regler og vejledninger om kompensation og støtteberettigede udgifter og krav til dokumentation, herunder vejledninger om ordningerne under fiskerikompensationsaksen.",
      "valid_from": "2022-09-09",
      "valid_to": null
    },
    {
      "provision_ref": "17c",
      "section": "17c",
      "content": "§ 17 c. En ansøgning, der indgives af en operatør i henhold til dette kapitel, kan ikke antages til behandling, såfremt den ikke er antagelig i medfør af artikel 11 i Europa-Parlamentets og Rådets forordning (EU) 2021/1139 af 7. juli 2021 om oprettelse af den Europæiske Hav- Fiskeri- og Akvakulturfond. En ansøgning fra en juridisk person med en eller flere (med)ejere er uantagelig, hvis bare én af disse er uantagelige.",
      "valid_from": "2022-09-09",
      "valid_to": null
    },
    {
      "provision_ref": "17d",
      "section": "17d",
      "content": "§ 17 d. Ansøgning om kompensation eller tilsagn om støtte skal indsendes med de påkrævede oplysninger i Fiskeristyrelsens tilskudsadministrative system, der tilgås fra Fiskeristyrelsens hjemmeside i den ansøgningsperiode, der er gældende for ordningen, og som annonceres på Fiskeristyrelsens hjemmeside.",
      "valid_from": "2022-09-09",
      "valid_to": null
    },
    {
      "provision_ref": "17e",
      "section": "17e",
      "content": "§ 17 e. Fiskeristyrelsen kan efter ansøgning udbetale støtte til ophugning af fysiske fartøjer eller permanent ombygning af fartøjer til andre formål end fiskeri som følge af brexit-aftalen. Stk. 2. I forbindelse med ansøgningen om ophugningsstøtte kan Fiskeristyrelsen opkøbe kvoter, jf. bilag 3, svarende til den mængde, som de omhandlede kvoter er reduceret med som følge af brexit. Stk. 3. Den anslåede bevillingsmæssige ramme er 204,4 mio. kr. Stk. 4. Tilsagn om støtte til ophugning eller permanent ombygning beregnes enten på baggrund af fartøjets forsikringsværdi fratrukket 15 pct. eller værdifastsættelse fra mægler, hvis en sådan er udarbejdet og indsendt med ansøgningen, omkostninger forbundet med ophugning samt pris for eventuelt salg af kvoter til Fiskeristyrelsen modregnet indtægter for eventuelt fjernede skibsdele og skrotmateriale i medfør af bilag 5. Stk. 5. Ansøgninger efter stk. 1 prioriteres i følgende rækkefølge: 1) Ansøgninger, hvori ansøger vil sælge kvoter, jf. bilag 3, til en værdi af minimum 3 pct. af det ansøgte støttebeløb, og herunder prioriteres ansøgningerne efter laveste støttebeløb i kroner pr. havdag. 2) Ansøgninger, hvori ansøger ikke vil sælge kvoter, jf. bilag 3, til en værdi af minimum 3 pct. af det ansøgte støttebeløb, og herunder prioriteres ansøgningerne efter laveste støttebeløb i kroner pr. havdag. Stk. 6. Fiskeristyrelsen opkøber kvoter, jf. bilag 3, indtil der er opkøbt kvoter svarende til den mængde, som de omhandlede kvoter, jf. bilag 2, er reduceret med.",
      "valid_from": "2022-09-09",
      "valid_to": null
    },
    {
      "provision_ref": "17f",
      "section": "17f",
      "content": "§ 17 f. Tilsagn om støtte i medfør af § 17 e er betinget af følgende: 1) Ansøger er aktiv erhvervsfisker. 2) Ansøger er ikke en kriseramt virksomhed. 3) Det fysiske fartøj, der søges om støtte til ophugning eller permanent ombygning af, er aktivt på ansøgningstidspunktet og er optaget i Skibsregisterets Særregister for fiskerfartøjer samt registreret i Fiskeristyrelsens register over fartøjer med tilladelse til at drive erhvervsmæssigt fiskeri i Danmark. 4) Ansøger har samlede landingsværdier af kvoter, der er reduceret som følge af brexit-aftalen, på mere end 20 pct. af ansøgers samlede landingsværdier af fartøjet i årene 2017-2019, eller som har landingsværdier fra kvoter, der er reduceret som følge af brexit-aftalen, af torsk og mørksej på mindst 10 pct. af fartøjets samlede landingsværdier i årene 2017-2019, jf. dog § 17 p. 5) Ansøger ejer fartøjet på ansøgningstidspunktet og har ejet fartøjet pr. den 31. december 2020, jf. dog § 17 p. 6) I det omfang ansøger har registeret et nyt fartøj mellem den 1. januar 2021 og ansøgningstidspunktet, må den totale aktive kapacitet i ansøgers samlede flåde ikke være steget sammenlignet med kapaciteten for denne den 31. december 2020 . 7) Ansøger har ikke registreret et nyt fartøj fra ansøgningstidspunktet indtil 5 år efter udbetalingstidspunktet. 8) Ansøger har ikke forøget kapaciteten på sine øvrige fartøjer fra ansøgningstidspunktet og indtil 5 år efter udbetalingstidspunktet. 9) Fartøjet har udført fiskeriaktivitet i mindst 90 havdage om året i løbet af kalenderårene 2018 og 2019, jf. dog stk. 2 og 3. 10) Ophugning eller permanent ombygning af fartøjet fører til permanent ophør af fartøjets fiskeriaktivitet, og fiskeritilladelser og -licenser fjernes permanent fra fartøjet. 11) Fartøjets kvoter skal sælges til tredjemand, til Fiskeristyrelsen, jf. § 17 e, stk. 2, eller overføres fra fartøjet inden ophugningstidspunktet. 12) For udgifter i forbindelse med ophugningen eller den permanente ombygning på over 100.000 kr. indsendes dokumentation for rigtigheden af prisen. Stk. 2. Stk. 1, nr. 8 gælder ikke for fartøjer, der ikke har været registreret i Fiskeristyrelsens fartøjsregister i 2018 og 2019. Disse fartøjer skal dog have udført fiskeriaktivitet i mindst 90 havdage pr. år i løbet af de seneste to forudgående kalenderår forud for ansøgningstidspunktet. Stk. 3. Stk. 1, nr. 8 gælder ikke for fartøjer, der fisker med passive redskaber eller fartøjer, der ikke er logbogspligtige. Fartøjer, der fisker med passive redskaber eller fartøjer, der ikke er logbogspligtige, skal have haft fiskeriaktivitet i mindst 45 havdage pr. år i 2018 og 2019. Stk. 4. Fartøjer, der ikke har været registreret i Fiskeristyrelsens fartøjsregister i 2018 og 2019, der fisker med passive redskaber eller fartøjer, der ikke er logbogspligtige, skal have udført fiskeriaktivitet i minimum 45 havdage pr. år i løbet af de seneste to kalenderår forud for indgivelse af ansøgning. Stk. 5. For fartøjer, der ikke er logbogspligtige, gælder, at en afregning pr. dag sidestilles med en havdag. Stk. 6. Stk. 1, nr. 6-8 gælder for den juridiske person, der indsender ansøgningen om støtte, og bagvedliggende ejere med bestemmende indflydelse.",
      "valid_from": "2022-09-09",
      "valid_to": null
    },
    {
      "provision_ref": "17g",
      "section": "17g",
      "content": "§ 17 g. Fiskeristyrelsen kan efter ansøgning udbetale kompensation til fiskeriet for indkomsttab i første kvartal 2021 som følge af brexit-aftalen til følgende: 1) Indkomsttab i første kvartal 2021 som følge af begrænset adgang til norsk farvand. 2) Indkomsttab i første kvartal 2021 som følge af en permanent reduktion af FKA eller IOK som anført i bilag 2. 3) Indkomsttab i første kvartal af 2021 som følge af en permanent reduktion af kvoter, der ikke reguleres som FKA eller IOK som opført i bilag 2. Stk. 2. Den anslåede bevillingsramme er på 25 mio. kr. Stk. 3. Der sker udbetaling til ansøgere på grundlag af Fiskeristyrelsens beregninger af ansøgers tab baseret på landingsværdier på fartøjet, der ansøges om støtte til, i referenceperioden i medfør af bilag 5.",
      "valid_from": "2022-09-09",
      "valid_to": null
    },
    {
      "provision_ref": "17h",
      "section": "17h",
      "content": "§ 17 h. Kompensation i medfør af § 17 g er betinget af følgende: 1) Ansøger er aktiv erhvervsfisker. 2) Ansøger er ikke en kriseramt virksomhed. 3) Fartøjet, der søges kompensation for, var ejet af ansøger i hele perioden fra og med den 31. december 2020 til og med den 31. marts 2021, jf. dog § 17 p. 4) Ansøger har på fartøjet, der søges om støtte til, haft et dokumenteret indkomsttab i første kvartal 2021 som følge af tabt omsætning på grund af a) begrænset adgang til norsk farvand, b) en permanent reduktion af FKA- eller IOK, eller c) en permanent reduktion af kvoter, der ikke er FKA eller IOK. 5) Ansøger, inklusiv eventuelle bagvedliggende ejere med kontrol i andet led, har for sin samlede flåde i første kvartal 2021 haft et samlet dokumenteret omsætningstab som følge af brexit på mere end 30 pct. af sin gennemsnitlige samlede omsætning i forhold til referenceperioden. Ved kontrol forstås ejerskab af mere end 50 pct. af ejerandelene. 6) Ansøgers kompensationsbeløb er højere end 10.000 kr. 7) Der modtages ikke samtidig, eller i en periode på fem år fra tidspunktet for udbetaling, støtte til ophugning eller permanent ombygning af det fartøj, hvortil der søges om kompensation for indkomsttab, jf. dog § 17 q, stk. 2.",
      "valid_from": "2022-09-09",
      "valid_to": null
    },
    {
      "provision_ref": "17i",
      "section": "17i",
      "content": "§ 17 i. Fiskeristyrelsen kan efter ansøgning give tilsagn om tilskud til udvikling og gennemførelse af Fiskeristyrelsens fiskerikontrol, der skal sikre kontrol og imødekommelse af nye krav til IT-understøttelse, data og nye kontrolforanstaltninger, som følger af brexit-aftalen. Stk. 2. Den anslåede bevillingsramme er på 66,5 mio. kr. og udbetales til Fiskeristyrelsen på baggrund af ansøgning om tilskud. Stk. 3. Der kan maksimalt opnås tilskud til 100 pct. af de støtteberettigede udgifter.",
      "valid_from": "2022-09-09",
      "valid_to": null
    },
    {
      "provision_ref": "17j",
      "section": "17j",
      "content": "§ 17 j. Fiskeristyrelsen kan efter ansøgning udbetale de minimis-støtte til fiskeriet for indkomsttab i 2021 som følge af brexit-aftalen til følgende: 1) Indkomsttab som følge af en permanent reduktion af FKA- eller IOK som anført i bilag 2. 2) Indkomsttab som følge af en permanent reduktion af kvoter, der ikke reguleres som FKA eller IOK, som anført i bilag 2. 3) Indkomsttab som følge af begrænset adgang til norsk farvand i 1. kvartal 2021. Stk. 2. For ansøgere der har modtaget kompensation i medfør af § 17 g, kan der kun udbetales de minimis-støtte for perioden 2.-4. kvartal 2021. Stk. 3. Den anslåede bevillingsramme er på 10 mio. kr. Stk. 4. Der udbetales til ansøgere på grundlag af Fiskeristyrelsens beregninger af ansøgers tab baseret på landingsværdier på fartøjet, der ansøges om støtte til, i referenceperioden i medfør af bilag 5. Stk. 5. Kompensation ydes som de minimis-støtte i overensstemmelse med Kommissionens forordning (EU) nr. 2014/717 af 27. juni 2014 om anvendelse af artikel 107 og 108 i traktaten om Den Europæiske Unions funktionsmåde på de minimis-støtte i fiskeri- og akvakultursektoren.",
      "valid_from": "2022-09-09",
      "valid_to": null
    },
    {
      "provision_ref": "17k",
      "section": "17k",
      "content": "§ 17 k. Kompensation i medfør af § 17 j er betinget af følgende: 1) Ansøger er aktiv erhvervsfisker. 2) Ansøger er ikke en kriseramt virksomhed. 3) Fartøjet, der søges kompensation for, var ejet af ansøger den 31. december 2020 og i hele eller dele af perioden frem til og med den 31. december 2021, jf. dog § 17 p. 4) Ansøger har på fartøjet, der søges om støtte til, haft et dokumenteret indkomsttab i andet til og med fjerde kvartal 2021 som følge af tabt omsætning på grund af en permanent reduktion af FKA eller IOK eller som følge af tabt omsætning på grund af permanent reduktion af kvoter, der ikke er FKA eller IOK. 5) Ansøgers kompensationsbeløb er højere end 10.000 kr. 6) Der ikke er givet kompensation for kvoteværditab til samme kvoter og på samme fartøj. 7) Der modtages ikke samtidig, eller i en periode på fem år fra tidspunktet for udbetaling, støtte til ophugning eller permanent ombygning af det fartøj, hvortil der søges om kompensation for indkomsttab, jf. dog § 17 q, stk. 2.",
      "valid_from": "2022-09-09",
      "valid_to": null
    },
    {
      "provision_ref": "17l",
      "section": "17l",
      "content": "§ 17 l. Fiskeristyrelsen kan efter ansøgning udbetale kompensation til operatører i forarbejdnings- eller engrosledet for indkomsttab forårsaget af faldende forsyning i 2021 som følge af brexit til følgende: 1) Forsyningstab i første kvartal 2021 som følge af danske fiskeres begrænsede adgang til norsk farvand. 2) Forsyningstab som følge af permanent reduktion af danske fiskeres kvoter som anført i bilag 2. 3) Forsyningstab som følge af permanent reduktion af andre EU-medlemsstaters fiskeres kvoter. Stk. 2. Den anslåede bevillingsramme er på 40 mio. kr. Stk. 3. Der udbetales til ansøgere på grundlag af Fiskeristyrelsens beregninger af ansøgers indkomsttab forårsaget af reduktionen i forsyninger som følge af brexit. Stk. 4. Efter ansøgning kan kompensationen udbetales i henhold til en forhøjet kompensationsrate, hvis ansøger forpligter sig til at gennemføre investeringer til grøn omstilling af produktionerne i en handlingsplan, der understøtter en tilpasning af ansøgers virksomhed til situationen efter brexit.",
      "valid_from": "2022-09-09",
      "valid_to": null
    },
    {
      "provision_ref": "17m",
      "section": "17m",
      "content": "§ 17 m. Fiskeristyrelsen kan efter ansøgning give tilsagn til Bolig- og Planstyrelsen, jf. § 5, om rammetilskud til udvikling i lokalområder, der understøtter virksomheder, lokale ildsjæle og udviklingsprojekter i kyst- og landområder, som er påvirket af brexit. Stk. 2. Den anslåede bevillingsmæssige ramme er på 30 mio. kr. og udbetales til Bolig- og Planstyrelsen.",
      "valid_from": "2022-09-09",
      "valid_to": null
    },
    {
      "provision_ref": "17n",
      "section": "17n",
      "content": "§ 17 n. Fiskeristyrelsen kan efter ansøgning give tilsagn om rammetilskud til Styrelsen for Arbejdsmarked og Rekruttering til understøttelse af kommunale jobcentres beskæftigelsesindsatser for medarbejdere inden for fiskeribranchen, der er afskediget som følge af brexit. Stk. 2. Den anslåede bevillingsmæssige ramme er på 20 mio. kr. og udbetales til Styrelsen for Arbejdsmarked og Rekruttering.",
      "valid_from": "2022-09-09",
      "valid_to": null
    },
    {
      "provision_ref": "17o",
      "section": "17o",
      "content": "§ 17 o. Fiskeristyrelsen vil give afslag på ansøgning efter dette kapitel, hvis 1) de påkrævede oplysninger i ansøgningen ikke er angivet, 2) betingelserne for tilsagn om støtte eller kompensation ikke er opfyldt, 3) ansøger ikke opfylder betingelserne om antagelighed, jf. artikel 11, stk. 1, i Europa-Parlamentets og Rådets forordning (EU) 2021/1139 af 7. juli 2021 om oprettelse af den Europæiske Hav- Fiskeri- og Akvakulturfond, 4) ansøger har begået svig som omhandlet i artikel 11, stk. 3, i Europa-Parlamentets og Rådets forordning (EU) 2021/1139 af 7. juli 2021 om oprettelse af den Europæiske Hav- Fiskeri- og Akvakulturfond, eller 5) ansøger ikke opfylder reglerne i den fælles fiskeripolitik i medfør af artikel 1 og 2 i Europa-Parlamentets og Rådets forordning (EU) 2013/1380 af 11. december 2013 om den fælles fiskeripolitik.",
      "valid_from": "2022-09-09",
      "valid_to": null
    },
    {
      "provision_ref": "17p",
      "section": "17p",
      "content": "§ 17 p. § 17 f, stk. 1, nr. 4 og 5, § 17 h, stk. 1, nr. 3, og § 17 k, stk. 1, nr. 3, gælder ikke for virksomheder, der som følge af spaltning eller fusion er ophørt, men hvor det kan dokumenteres, at der er sket succession i forhold til den juridiske enhed, der ejede kvoteandelene eller fartøjet den 31. december 2020, således at driften er videreført. Stk. 2. Der skal indsendes en samlet ansøgning pr. fartøj, der repræsenterer alle tidligere ejere. Stk. 3. Ansøgningen skal indgives fra det fortsættende selskab eller det nye selskab, der opstår ved fusionen eller spaltningen. Stk. 4. Ansøger skal godtgøre, at ansøger kan anses for at have været ejer af det fartøj, der søges om støtte til, på tidspunktet eller i perioden for opgørelse af det støtteberettigede tab. Stk. 5. Fiskeristyrelsen kan træffe afgørelse om, hvorvidt der er tale om en virksomhedsændring af en eksisterende virksomhed, der vil kunne være kompensationsberettiget, eller om der er tale om en ny virksomhed på baggrund af oplysninger indsendt af ansøger.",
      "valid_from": "2022-09-09",
      "valid_to": null
    },
    {
      "provision_ref": "17q",
      "section": "17q",
      "content": "§ 17 q. Fiskeristyrelsen vil træffe afgørelse om helt eller delvist bortfald af tilsagn, nedsættelse eller hel eller delvis tilbagebetaling af kompensation eller støtte, jf. artikel 15 i Europa-Parlamentets og Rådets forordning (EU) 2021/1755 af 6. oktober 2021 om oprettelse af brexittilpasningsreserven, hvis 1) ansøger har afgivet urigtige eller vildledende oplysninger eller har fortiet oplysninger af betydning for sagens afgørelse, 2) ansøger ikke sikrer, at Fiskeristyrelsen får adgang til de oplysninger, som ansøger har pligt til at afgive i medfør af ansøgningsskemaet, jf. § 13, 3) ansøger ikke overholder betingelserne i dette kapitel, tilsagnet eller udbetalingsbrevet, 4) ansøger i en periode fra ansøgningstidspunktet til fem år efter slutudbetalingen ikke opfylder betingelserne om antagelighed, jf. artikel 11, stk. 1, i Europa-Parlamentets og Rådets forordning (EU) 2021/1139 af 7. juli 2021 om oprettelse af den Europæiske Hav- Fiskeri- og Akvakulturfond, 5) ansøger i en periode fra ansøgningstidspunktet til fem år efter udbetalingen har begået svig som omhandlet i artikel 11, stk. 3, i Europa-Parlamentets og Rådets forordning (EU) 2021/1139 af 7. juli 2021 om oprettelse af den Europæiske Hav- Fiskeri- og Akvakulturfond, eller 6) ansøger i en periode fra ansøgningstidspunktet til fem år efter slutudbetalingen ikke opfylder reglerne i den fælles fiskeripolitik i medfør af artikel 1 og 2 i Europa-Parlamentets og Rådets forordning (EU) 2013/1380 af 11. december 2013 om den fælles fiskeripolitik. Stk. 2. Er der på et fartøj, til hvilket der søges om støtte til ophugning eller permanent ombygning, tidligere modtaget kompensation fra anden brexit-støtteordning, modregnes dette i støtten.",
      "valid_from": "2022-09-09",
      "valid_to": null
    },
    {
      "provision_ref": "17r",
      "section": "17r",
      "content": "§ 17 r. Fiskeristyrelsen vil træffe afgørelse om forholdsmæssig reduktion af kompensation eller tilbagebetaling af allerede udbetalt kompensation, hvis ansøger eller dennes direkte eller indirekte ejere ikke har overholdt kvotekoncentrationsreglerne, jf. bekendtgørelse om regulering af fiskeriet kapitel 6 og bilag 14, i perioden, der lægges til grund for beregningen af det støtteberettigede tab.",
      "valid_from": "2022-09-09",
      "valid_to": null
    },
    {
      "provision_ref": "17s",
      "section": "17s",
      "content": "§ 17 s. Fiskeristyrelsen vil træffe afgørelse om midlertidig suspension af udbetaling af støtte i medfør af denne bekendtgørelse, hvis ansøger tidligere har modtaget støtte, som EU-Kommissionen ved en tidligere afgørelse har fundet ulovlig og uforenelig med det indre marked, og ikke har efterkommet påbud om tilbagebetaling.",
      "valid_from": "2022-09-09",
      "valid_to": null
    },
    {
      "provision_ref": "17t",
      "section": "17t",
      "content": "§ 17 t. Ubrugte midler under dette kapitel vil kunne overflyttes mellem ordninger til fiskerisektoren i overensstemmelse med den politiske aftale af 16. december 2021 om udmøntning af brexit-reserven til fiskerisektoren.",
      "valid_from": "2022-09-09",
      "valid_to": null
    },
    {
      "provision_ref": "17u",
      "section": "17u",
      "content": "§ 17 u. Afgørelser om støtte eller kompensation truffet i henhold til dette kapitel kan påklages til Miljø- og Fødevareklagenævnet, som behandler sagen i en af nævnets afdelinger, jf. § 3, stk. 1 i lov nr. 1715 af 27. december 2016 om Miljø- og Fødevareklagenævnet, og kan derfor ikke indbringes for anden administrativ myndighed. Stk. 2. Klage til Miljø- og Fødevareklagenævnet indgives skriftligt via Miljø- og Fødevareklagenævnets klageportal.",
      "valid_from": "2022-09-09",
      "valid_to": null
    }
  ],
  "definitions": [
    {
      "term": "kontrol",
      "definition": "ejerskab af mere end 50 pct",
      "source_provision": "17h"
    }
  ]
}
