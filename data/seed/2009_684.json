{
  "id": "2009:684",
  "type": "statute",
  "title": "Bekendtgørelse om udbud af danske erhvervsrettede videregående uddannelser i udlandet",
  "short_name": "BEK H#LOKDOK04",
  "status": "in_force",
  "issued_date": "2009-06-30",
  "url": "https://www.retsinformation.dk/eli/lta/2009/684/xml",
  "description": "Retsinformation source. DocumentId=AT003811; AccessionNumber=B20090068405; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Undervisningsministeren godkender i henhold til denne bekendtgørelse udbud af erhvervsakademiuddannelser, professionsbacheloruddannelser, videregående voksenuddannelser (VVU) og diplomuddannelser i udlandet. Stk. 2. De regler, der finder anvendelse ved udbud af uddannelse i Danmark, jf. stk. 1, finder tilsvarende anvendelse ved udbud af uddannelse i udlandet, medmindre undervisningsministeren har fastsat andet."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Undervisningsministeren træffer, efter en vurdering (screening) af en ansøgning om godkendelse af et udbud i udlandet, afgørelse om, hvorvidt ansøgningen skal fremmes med henblik på Akkrediteringsrådets afgørelse om akkreditering. Stk. 2. Undervisningsministeren træffer sin afgørelse efter stk. 1 ud fra en vurdering af institutionens økonomiske forudsætninger for udbuddet i udlandet, samt en vurdering af, om udbuddet i udlandet vil kunne gennemføres, uden at bringe institutionens uddannelsesaktivitet i Danmark i fare. Stk. 3. Undervisningsministeren opkræver gebyr for behandlingen af ansøgningen til dækning af udgifter forbundet med Akkrediteringsrådets afgørelse om akkreditering af et udbud i udlandet."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Akkrediteringsrådet træffer afgørelse om akkreditering af udbud i udlandet på grundlag af en akkrediteringsrapport og de kriterier for kvalitet af nye udbud af erhvervsakademiuddannelser, professionsbacheloruddannelser, videregående voksenuddannelser (VVU) og diplomuddannelser i udlandet, der fremgår af bekendtgørelse om akkreditering og godkendelse af erhvervsakademiuddannelser og professionsbacheloruddannelser. Akkrediteringsrapporten skal være udarbejdet af en kvalitetssikringsoperatør, der er optaget i den europæiske sammenslutning af europæiske kvalitetssikringsoperatører ENQA (European Association for Quality Assurance in Higher Education). Ansøgeren vælger kvalitetssikringsoperatøren og afholder udgiften til udarbejdelse af akkrediteringsrapporten. Stk. 2. Akkrediteringsrådet underretter undervisningsministeren om sine afgørelser."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Den uddannelsesinstitution, der godkendes til udbud af en uddannelse i udlandet, er overfor undervisningsministeren ansvarlig for, at udbuddet gennemføres efter reglerne for uddannelsen."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Udbud i udlandet gennemføres af institutionen som særskilt indtægtsdækket virksomhed, jf. dog stk. 2. Stk. 2. Uddannelsesinstitutionen kan anbringe midler, som ikke er nødvendige til den daglige drift, som ejerandele af et aktieselskab eller et andet selskab med begrænset hæftelse, hvis formål er at gennemføre danske uddannelser i udlandet. Et sådant selskab skal være registreret i Danmark. Stk. 3. De midler, institutionen anvender til udbud i udlandet, må ikke have et omfang eller være anvendt på vilkår, der bringer institutionens uddannelsesaktiviteter i Danmark i fare."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. For udbud i udlandet, som gennemføres som særskilt indtægtsdækket virksomhed, gælder følgende vilkår: 1) Virksomheden må ikke give et akkumuleret underskud fire år i træk. 2) Institutionen skal have tegnet særskilt ansvars- og skadesforsikring for virksomheden i udlandet. 3) Institutionen skal efter Undervisningsministeriets retningslinjer aflægge særskilt regnskab for virksomheden i udlandet. Stk. 2. Giver udbuddet et akkumuleret underskud fire år i træk, bortfalder undervisningsministerens godkendelse. Stk. 3. En godkendelse af udbud i udlandet kan endvidere bortfalde, hvis undervisningsministeren vurderer, at uddannelsesinstitutionen ikke længere opfylder de økonomiske forudsætninger for undervisningsministerens godkendelse."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Studerende på danske uddannelser i udlandet, jf. § 1, stk. 1, indgår ikke i institutionens tilskudsgrundlag ved beregningen af aktivitetsbestemte tilskud. Stk. 2. Institutionen kan opkræve betaling for deltagelse i undervisningen. Betalingens størrelse fastsættes af institutionen. Stk. 3. Institutionen fastsætter vilkår for betaling, herunder at betaling skal erlægges forud og mindst udgøre betalingen for et semester."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Uddannelsesinstitutioner, som udbyder professionsbacheloruddannelser i udlandet, kan tilpasse uddannelsernes faglige indhold inden for en ramme på henholdsvis 30 ECTS-point for professionsbacheloruddannelser og 15 ECTS-point for erhvervsakademiuddannelser, videregående voksenuddannelser (VVU) og diplomuddannelser, når sproglige, kulturelle eller uddannelsesmæssige forhold i det pågældende land særligt begrunder det, jf. stk. 2. Stk. 2. Tilpasning af en uddannelse i medfør af stk. 1 må ikke anfægte uddannelsens centrale elementer."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Uddannelsesinstitutionen sikrer, at studerende ved uddannelser udbudt i udlandet opnår samme faglige og retlige sikkerhed ved bedømmelsen af prøver og eksamener, som studerende på danske uddannelser i Danmark. Uddannelsesinstitutionen tilvejebringer et system til dette formål. Stk. 2. Uddannelsesbeviset skal udfærdiges på engelsk, men kan tillige udfærdiges på andre sprog. Stk. 3. Ved bedømmelse og tildeling af karakterer for gennemførte uddannelsesforløb kan uddannelsesinstitutionen udover 7-trins-skalaen eller den lokalt gældende karakterskala også vælge at benytte ECTS-skalaen, jf. bilag 3 til bekendtgørelse om karakterskala og anden bedømmelse."
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Studieordningen for en dansk uddannelse udbudt i udlandet, jf. § 1, stk. 1, skal foruden de almindelige krav til studieordning for uddannelsen omfatte oplysninger om 1) eventuel faglig tilpasning af uddannelsen i medfør af § 8, 2) det sprog som uddannelsesbeviset udstedes på, 3) undervisningssproget, 4) anvendt karakterskala, og 5) hvorledes uddannelsesinstitutionen har opfyldt kravet i § 9 om studerendes faglige og retlige sikkerhed. Stk. 2. Studieordningen affattes på engelsk samt på det undervisningssprog, som uddannelsen gennemføres på. Studieordningen skal være tilgængelig for alle studerende på uddannelsen."
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Bekendtgørelsen træder i kraft den 5. juli 2009."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Undervisningsministeren godkender i henhold til denne bekendtgørelse udbud af erhvervsakademiuddannelser, professionsbacheloruddannelser, videregående voksenuddannelser (VVU) og diplomuddannelser i udlandet. Stk. 2. De regler, der finder anvendelse ved udbud af uddannelse i Danmark, jf. stk. 1, finder tilsvarende anvendelse ved udbud af uddannelse i udlandet, medmindre undervisningsministeren har fastsat andet.",
      "valid_from": "2009-06-30",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Undervisningsministeren træffer, efter en vurdering (screening) af en ansøgning om godkendelse af et udbud i udlandet, afgørelse om, hvorvidt ansøgningen skal fremmes med henblik på Akkrediteringsrådets afgørelse om akkreditering. Stk. 2. Undervisningsministeren træffer sin afgørelse efter stk. 1 ud fra en vurdering af institutionens økonomiske forudsætninger for udbuddet i udlandet, samt en vurdering af, om udbuddet i udlandet vil kunne gennemføres, uden at bringe institutionens uddannelsesaktivitet i Danmark i fare. Stk. 3. Undervisningsministeren opkræver gebyr for behandlingen af ansøgningen til dækning af udgifter forbundet med Akkrediteringsrådets afgørelse om akkreditering af et udbud i udlandet.",
      "valid_from": "2009-06-30",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Akkrediteringsrådet træffer afgørelse om akkreditering af udbud i udlandet på grundlag af en akkrediteringsrapport og de kriterier for kvalitet af nye udbud af erhvervsakademiuddannelser, professionsbacheloruddannelser, videregående voksenuddannelser (VVU) og diplomuddannelser i udlandet, der fremgår af bekendtgørelse om akkreditering og godkendelse af erhvervsakademiuddannelser og professionsbacheloruddannelser. Akkrediteringsrapporten skal være udarbejdet af en kvalitetssikringsoperatør, der er optaget i den europæiske sammenslutning af europæiske kvalitetssikringsoperatører ENQA (European Association for Quality Assurance in Higher Education). Ansøgeren vælger kvalitetssikringsoperatøren og afholder udgiften til udarbejdelse af akkrediteringsrapporten. Stk. 2. Akkrediteringsrådet underretter undervisningsministeren om sine afgørelser.",
      "valid_from": "2009-06-30",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Den uddannelsesinstitution, der godkendes til udbud af en uddannelse i udlandet, er overfor undervisningsministeren ansvarlig for, at udbuddet gennemføres efter reglerne for uddannelsen.",
      "valid_from": "2009-06-30",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Udbud i udlandet gennemføres af institutionen som særskilt indtægtsdækket virksomhed, jf. dog stk. 2. Stk. 2. Uddannelsesinstitutionen kan anbringe midler, som ikke er nødvendige til den daglige drift, som ejerandele af et aktieselskab eller et andet selskab med begrænset hæftelse, hvis formål er at gennemføre danske uddannelser i udlandet. Et sådant selskab skal være registreret i Danmark. Stk. 3. De midler, institutionen anvender til udbud i udlandet, må ikke have et omfang eller være anvendt på vilkår, der bringer institutionens uddannelsesaktiviteter i Danmark i fare.",
      "valid_from": "2009-06-30",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. For udbud i udlandet, som gennemføres som særskilt indtægtsdækket virksomhed, gælder følgende vilkår: 1) Virksomheden må ikke give et akkumuleret underskud fire år i træk. 2) Institutionen skal have tegnet særskilt ansvars- og skadesforsikring for virksomheden i udlandet. 3) Institutionen skal efter Undervisningsministeriets retningslinjer aflægge særskilt regnskab for virksomheden i udlandet. Stk. 2. Giver udbuddet et akkumuleret underskud fire år i træk, bortfalder undervisningsministerens godkendelse. Stk. 3. En godkendelse af udbud i udlandet kan endvidere bortfalde, hvis undervisningsministeren vurderer, at uddannelsesinstitutionen ikke længere opfylder de økonomiske forudsætninger for undervisningsministerens godkendelse.",
      "valid_from": "2009-06-30",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Studerende på danske uddannelser i udlandet, jf. § 1, stk. 1, indgår ikke i institutionens tilskudsgrundlag ved beregningen af aktivitetsbestemte tilskud. Stk. 2. Institutionen kan opkræve betaling for deltagelse i undervisningen. Betalingens størrelse fastsættes af institutionen. Stk. 3. Institutionen fastsætter vilkår for betaling, herunder at betaling skal erlægges forud og mindst udgøre betalingen for et semester.",
      "valid_from": "2009-06-30",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Uddannelsesinstitutioner, som udbyder professionsbacheloruddannelser i udlandet, kan tilpasse uddannelsernes faglige indhold inden for en ramme på henholdsvis 30 ECTS-point for professionsbacheloruddannelser og 15 ECTS-point for erhvervsakademiuddannelser, videregående voksenuddannelser (VVU) og diplomuddannelser, når sproglige, kulturelle eller uddannelsesmæssige forhold i det pågældende land særligt begrunder det, jf. stk. 2. Stk. 2. Tilpasning af en uddannelse i medfør af stk. 1 må ikke anfægte uddannelsens centrale elementer.",
      "valid_from": "2009-06-30",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Uddannelsesinstitutionen sikrer, at studerende ved uddannelser udbudt i udlandet opnår samme faglige og retlige sikkerhed ved bedømmelsen af prøver og eksamener, som studerende på danske uddannelser i Danmark. Uddannelsesinstitutionen tilvejebringer et system til dette formål. Stk. 2. Uddannelsesbeviset skal udfærdiges på engelsk, men kan tillige udfærdiges på andre sprog. Stk. 3. Ved bedømmelse og tildeling af karakterer for gennemførte uddannelsesforløb kan uddannelsesinstitutionen udover 7-trins-skalaen eller den lokalt gældende karakterskala også vælge at benytte ECTS-skalaen, jf. bilag 3 til bekendtgørelse om karakterskala og anden bedømmelse.",
      "valid_from": "2009-06-30",
      "valid_to": null
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Studieordningen for en dansk uddannelse udbudt i udlandet, jf. § 1, stk. 1, skal foruden de almindelige krav til studieordning for uddannelsen omfatte oplysninger om 1) eventuel faglig tilpasning af uddannelsen i medfør af § 8, 2) det sprog som uddannelsesbeviset udstedes på, 3) undervisningssproget, 4) anvendt karakterskala, og 5) hvorledes uddannelsesinstitutionen har opfyldt kravet i § 9 om studerendes faglige og retlige sikkerhed. Stk. 2. Studieordningen affattes på engelsk samt på det undervisningssprog, som uddannelsen gennemføres på. Studieordningen skal være tilgængelig for alle studerende på uddannelsen.",
      "valid_from": "2009-06-30",
      "valid_to": null
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Bekendtgørelsen træder i kraft den 5. juli 2009.",
      "valid_from": "2009-06-30",
      "valid_to": null
    }
  ],
  "definitions": []
}
