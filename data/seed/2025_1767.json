{
  "id": "2025:1767",
  "type": "statute",
  "title": "Lov om ændring af konkursloven (Skærpede regler om udpegning af kurator og habilitet m.v.)",
  "short_name": "LOV Æ#LOKDOK02",
  "status": "in_force",
  "issued_date": "2025-12-29",
  "url": "https://www.retsinformation.dk/eli/lta/2025/1767/xml",
  "description": "Retsinformation source. DocumentId=AA015083; AccessionNumber=A20250176730; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "107a",
      "section": "107a",
      "content": "§ 107 a. Skifteretten udpeger som kurator den, der regnet efter beløb har størst tilslutning blandt de fordringshavere, der er repræsenteret på mødet, hvor konkursdekretet afsiges, og som efter skifterettens skøn har stemmeret ved en afstemning efter § 113. Stk. 2. Er ingen fordringshavere, som skønnes at have stemmeret, repræsenteret på mødet, udpeger skifteretten en af sine faste kuratorer. Er konkursbegæringen indgivet af en fordringshaver, der ikke er omfattet af § 114 a, skal skifteretten på begæring af fordringshaveren som kurator dog udpege den, som fordringshaveren indstiller. Taler omstændighederne derfor, kan skifteretten uanset 1. og 2. pkt. på begæring som kurator udpege den, der skønnes at have den største tilslutning blandt de panthavere, der ikke er omfattet af § 114 a, og hvis interesser påvirkes af konkursen. Stk. 3. Uanset stk. 2 udpeges likvidator som kurator, når skyldneren har været under tvangsopløsning og likvidator blev udnævnt efter selskabslovens § 227, stk. 3. Stk. 4. Skifteretten kan i særlige tilfælde fravige stk. 1-3. Stk. 5. Skifteretten skal udnævne et passende antal faste kuratorer. Stk. 6. Justitsministeren kan fastsætte regler om skifteretternes udnævnelse af faste kuratorer efter stk. 5."
    },
    {
      "provision_ref": "108a",
      "section": "108a",
      "content": "§ 108 a. Skifteretten kan i forbindelse med afsigelse af konkursdekret eller efterfølgende udpege en ad hoc-kurator til at varetage en del af boets behandling i stedet for kurator, når der som følge af kurators interesse i sagens udfald eller af andre grunde er tvivl om kurators upartiskhed i det foreliggende spørgsmål."
    },
    {
      "provision_ref": "114a",
      "section": "114a",
      "content": "§ 114 a. Ved afstemninger efter §§ 113 og 114 giver følgende ikke stemmeret: 1) Fordringer, der tilhører skyldnerens nærtstående. 2) Fordringer på vederlag til rekonstruktør, tillidsmand eller likvidator. 3) Fordringer, der tilhører skyldnerens ledelse eller ansatte, uanset om ansættelsesforholdet er ophørt. 1. pkt. finder ikke anvendelse på fordringer, som Lønmodtagernes Garantifond er indtrådt i, eller på fordringer, hvor stemmeretten er overdraget til en landsdækkende lønmodtager- eller arbejdsgiverorganisation eller en statsanerkendt arbejdsløshedskasse, eller hvor fordringshaveren kan sandsynliggøre, at fordringen er sædvanlig."
    }
  ],
  "provision_versions": [
    {
      "provision_ref": "107a",
      "section": "107a",
      "content": "§ 107 a. Skifteretten udpeger som kurator den, der regnet efter beløb har størst tilslutning blandt de fordringshavere, der er repræsenteret på mødet, hvor konkursdekretet afsiges, og som efter skifterettens skøn har stemmeret ved en afstemning efter § 113. Stk. 2. Er ingen fordringshavere, som skønnes at have stemmeret, repræsenteret på mødet, udpeger skifteretten en af sine faste kuratorer. Er konkursbegæringen indgivet af en fordringshaver, der ikke er omfattet af § 114 a, skal skifteretten på begæring af fordringshaveren som kurator dog udpege den, som fordringshaveren indstiller. Taler omstændighederne derfor, kan skifteretten uanset 1. og 2. pkt. på begæring som kurator udpege den, der skønnes at have den største tilslutning blandt de panthavere, der ikke er omfattet af § 114 a, og hvis interesser påvirkes af konkursen. Stk. 3. Uanset stk. 2 udpeges likvidator som kurator, når skyldneren har været under tvangsopløsning og likvidator blev udnævnt efter selskabslovens § 227, stk. 3. Stk. 4. Skifteretten kan i særlige tilfælde fravige stk. 1-3. Stk. 5. Skifteretten skal udnævne et passende antal faste kuratorer. Stk. 6. Justitsministeren kan fastsætte regler om skifteretternes udnævnelse af faste kuratorer efter stk. 5.",
      "valid_from": "2025-12-29",
      "valid_to": null
    },
    {
      "provision_ref": "108a",
      "section": "108a",
      "content": "§ 108 a. Skifteretten kan i forbindelse med afsigelse af konkursdekret eller efterfølgende udpege en ad hoc-kurator til at varetage en del af boets behandling i stedet for kurator, når der som følge af kurators interesse i sagens udfald eller af andre grunde er tvivl om kurators upartiskhed i det foreliggende spørgsmål.",
      "valid_from": "2025-12-29",
      "valid_to": null
    },
    {
      "provision_ref": "114a",
      "section": "114a",
      "content": "§ 114 a. Ved afstemninger efter §§ 113 og 114 giver følgende ikke stemmeret: 1) Fordringer, der tilhører skyldnerens nærtstående. 2) Fordringer på vederlag til rekonstruktør, tillidsmand eller likvidator. 3) Fordringer, der tilhører skyldnerens ledelse eller ansatte, uanset om ansættelsesforholdet er ophørt. 1. pkt. finder ikke anvendelse på fordringer, som Lønmodtagernes Garantifond er indtrådt i, eller på fordringer, hvor stemmeretten er overdraget til en landsdækkende lønmodtager- eller arbejdsgiverorganisation eller en statsanerkendt arbejdsløshedskasse, eller hvor fordringshaveren kan sandsynliggøre, at fordringen er sædvanlig.",
      "valid_from": "2025-12-29",
      "valid_to": null
    }
  ],
  "definitions": []
}
