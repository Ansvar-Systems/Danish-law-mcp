{
  "id": "2023:1379",
  "type": "statute",
  "title": "Bekendtgørelse om beregning af bidrag til Arbejdsmarkedets Erhvervssikring",
  "short_name": "BEK H#LOKDOK04",
  "status": "in_force",
  "issued_date": "2023-11-28",
  "url": "https://www.retsinformation.dk/eli/lta/2023/1379/xml",
  "description": "Retsinformation source. DocumentId=BE009721; AccessionNumber=B20230137905; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Sikringspligtige arbejdsgivere og frivilligt sikrede, jf. § 48 i lov om arbejdsskadesikring, skal betale bidrag til Arbejdsmarkedets Erhvervssikring til dækning af udgifter ved erhvervssygdomme. Stk. 2. Bidraget opkræves af Arbejdsmarkedets Tillægspension sammen med andre bidrag, der indgår i en fælles opkrævning, jf. § 55, stk. 3, i lov om arbejdsskadesikring."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Bestyrelsen for Arbejdsmarkedets Erhvervssikring fastsætter bidragssatserne for hvert kalenderår som et årsbidrag pr. fuldtidsansat. Bidragssatserne fastsættes branchevis på grundlag af de forventede udgifter vedrørende den pågældende branche, jf. § 58, stk. 2, i lov om arbejdsskadesikring. Stk. 2. Ved beregningen af de forventede udgifter, jf. § 58, stk. 3 og 4, i lov om arbejdsskadesikring, indgår de skadeudgifter og beregnede antal fuldtidsansatte, som Arbejdsmarkedets Erhvervssikring har registreret i en forudgående 5-års periode. Hertil lægges beløb, der opkræves til opbygning af puljer til udligning af overskud og underskud i brancheundergrupperne, jf. § 58 b, stk. 2, i lov om arbejdsskadesikring, samt forventede udgifter til administration mv. for det enkelte kalenderår. Stk. 3. Bidragssatserne reguleres i overensstemmelse med reglerne om rabat, jf. lov om arbejdsskadesikring § 58 c."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Arbejdsmarkedets Erhvervssikring kan beregne et særskilt tillæg, hvis en stigning i skadeudgifterne for en enkelt branche (DB-kode) påvirker den samlede brancheundergruppe i et sådant omfang, at årsbidraget for brancheundergruppen forøges med 50 pct. eller mere. Det er en betingelse, at der udover en stigning i skadeudgifterne, er sket et fald i antallet af beskæftigede inden for branchen med 50 pct. eller mere inden for en periode på højst 10 år. Stk. 2. Det særskilte tillæg kan dog højst udgøre den del af branchens gennemsnitlige udgifter, der overstiger den gennemsnitlige udgift pr. fuldtidsbeskæftiget i brancheundergruppen. Stk. 3. Det særskilte tillæg indregnes i bidragssatserne og betales af alle sikringspligtige arbejdsgivere og frivilligt sikrede."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Arbejdsmarkedets Erhvervssikring henfører alle arbejdsgivere og frivilligt sikrede til en brancheundergruppe, jf. § 58 a, i lov om arbejdsskadesikring, på grundlag af arbejdsgivers aktuelle hovedbranchekode (DB-kode). Stk. 2. Arbejdsgiverne registreres med den aktuelle hovedbranchekode, der fremgår af Det Centrale Virksomhedsregister (CVR) eller Erhvervssystemet hos SKAT. Ved modstridende oplysninger bruges registreringen i CVR. Arbejdsgivere under konkurs registreres med den hovedbranchekode, der blev anvendt forud for konkursens indtræden. Stk. 3. Ændres hovedbranchekoden med tilbagevirkende kraft reguleres bidraget i overensstemmelse hermed i op til 2 år."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Bidraget beregnes kvartalsvist af Arbejdsmarkedets Erhvervssikring på grundlag af de samlede bidrag til Arbejdsmarkedets Tillægspension, som er indberettet fra arbejdsgiveren vedrørende det pågældende kvartal og på grundlag af den for arbejdsgiveren relevante bidragssats, jf. § 2. Stk. 2. Ved beregningen, jf. stk. 1, anvendes den branchekode, jf. § 4, som arbejdsgiver er registreret med den første dag i det kvartal, som ATP-bidraget vedrører. Stk. 3. Bidraget for hvert kvartal udgør ¼ af årsbidraget, for hver gang Arbejdsmarkedets Tillægspension har modtaget indberetning for, hvad der svarer til fuldt ATP-bidrag for medlemmer, der aflønnes månedsvis, jf. § 15, i lov om Arbejdsmarkedets Tillægspension. Stk. 4. Bidraget beregnes for hvert kvartal ved at dividere det samlede ATP-bidrag, der er indberettet af arbejdsgiveren, med et fuldt ATP-bidrag for et kvartal, og multiplicere dette med det fastsatte kvartalsbidrag for Arbejdsmarkedets Erhvervssikring, som det indberettede ATP-bidrag vedrører. Stk. 5. Bidrag opkræves i henhold til de regler, der gælder for Samlet Betaling, som er den tekniske fællesopkrævningsløsning, Arbejdsmarkedets Tillægspension anvender til at opkræve en række bidrag, der administreres af Arbejdsmarkedets Tillægspension. Stk. 6. Opgørelsen af de samlede indberettede bidrag til Arbejdsmarkedets Tillægspension foretages for hver ATP-indbetalende enhed."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Arbejdsgivere, der anvender vikarbeskæftigelse, skal betale bidrag herfor. Bidraget beregnes kvartalsvist på grundlag af den for arbejdsgiveren relevante bidragssats, jf. § 2, og oplysninger om det faktiske antal timer, arbejdsgiveren har anvendt vikarbeskæftigelse i et forudgående kvartal. Vikarbureauerne skal indberette oplysninger herom til Arbejdsmarkedets Erhvervssygdomssikring."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Klager over afgørelser om bidrag truffet af Arbejdsmarkedets Erhvervssikring kan inden for en frist af 4 uger efter, at klageren har modtaget afgørelsen, indbringes for Ankenævnet for ATP, jf. § 28, i lov om Arbejdsmarkedets Tillægspension."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Bekendtgørelsen træder i kraft den 1. januar 2024. Stk. 2. Bekendtgørelsen har virkning for bidrag, der beregnes på grundlag ATP-bidrag indberettet til Arbejdsmarkedets Tillægspension med forfald til betaling den 1. juli 2024. Stk. 3. Bekendtgørelse nr. 990 af 9. oktober 2009 om beregning af bidrag til Arbejdsmarkedets Erhvervssygdomssikring ophæves, jf. dog stk. 4. Stk. 4. Bekendtgørelse nr. 990 af 9. oktober 2009 om beregning af bidrag til Arbejdsmarkedets Erhvervssikring finder dog anvendelse for AES-bidrag med forfald til betaling den 1. april 2024 ."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Sikringspligtige arbejdsgivere og frivilligt sikrede, jf. § 48 i lov om arbejdsskadesikring, skal betale bidrag til Arbejdsmarkedets Erhvervssikring til dækning af udgifter ved erhvervssygdomme. Stk. 2. Bidraget opkræves af Arbejdsmarkedets Tillægspension sammen med andre bidrag, der indgår i en fælles opkrævning, jf. § 55, stk. 3, i lov om arbejdsskadesikring.",
      "valid_from": "2023-11-28",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Bestyrelsen for Arbejdsmarkedets Erhvervssikring fastsætter bidragssatserne for hvert kalenderår som et årsbidrag pr. fuldtidsansat. Bidragssatserne fastsættes branchevis på grundlag af de forventede udgifter vedrørende den pågældende branche, jf. § 58, stk. 2, i lov om arbejdsskadesikring. Stk. 2. Ved beregningen af de forventede udgifter, jf. § 58, stk. 3 og 4, i lov om arbejdsskadesikring, indgår de skadeudgifter og beregnede antal fuldtidsansatte, som Arbejdsmarkedets Erhvervssikring har registreret i en forudgående 5-års periode. Hertil lægges beløb, der opkræves til opbygning af puljer til udligning af overskud og underskud i brancheundergrupperne, jf. § 58 b, stk. 2, i lov om arbejdsskadesikring, samt forventede udgifter til administration mv. for det enkelte kalenderår. Stk. 3. Bidragssatserne reguleres i overensstemmelse med reglerne om rabat, jf. lov om arbejdsskadesikring § 58 c.",
      "valid_from": "2023-11-28",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Arbejdsmarkedets Erhvervssikring kan beregne et særskilt tillæg, hvis en stigning i skadeudgifterne for en enkelt branche (DB-kode) påvirker den samlede brancheundergruppe i et sådant omfang, at årsbidraget for brancheundergruppen forøges med 50 pct. eller mere. Det er en betingelse, at der udover en stigning i skadeudgifterne, er sket et fald i antallet af beskæftigede inden for branchen med 50 pct. eller mere inden for en periode på højst 10 år. Stk. 2. Det særskilte tillæg kan dog højst udgøre den del af branchens gennemsnitlige udgifter, der overstiger den gennemsnitlige udgift pr. fuldtidsbeskæftiget i brancheundergruppen. Stk. 3. Det særskilte tillæg indregnes i bidragssatserne og betales af alle sikringspligtige arbejdsgivere og frivilligt sikrede.",
      "valid_from": "2023-11-28",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Arbejdsmarkedets Erhvervssikring henfører alle arbejdsgivere og frivilligt sikrede til en brancheundergruppe, jf. § 58 a, i lov om arbejdsskadesikring, på grundlag af arbejdsgivers aktuelle hovedbranchekode (DB-kode). Stk. 2. Arbejdsgiverne registreres med den aktuelle hovedbranchekode, der fremgår af Det Centrale Virksomhedsregister (CVR) eller Erhvervssystemet hos SKAT. Ved modstridende oplysninger bruges registreringen i CVR. Arbejdsgivere under konkurs registreres med den hovedbranchekode, der blev anvendt forud for konkursens indtræden. Stk. 3. Ændres hovedbranchekoden med tilbagevirkende kraft reguleres bidraget i overensstemmelse hermed i op til 2 år.",
      "valid_from": "2023-11-28",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Bidraget beregnes kvartalsvist af Arbejdsmarkedets Erhvervssikring på grundlag af de samlede bidrag til Arbejdsmarkedets Tillægspension, som er indberettet fra arbejdsgiveren vedrørende det pågældende kvartal og på grundlag af den for arbejdsgiveren relevante bidragssats, jf. § 2. Stk. 2. Ved beregningen, jf. stk. 1, anvendes den branchekode, jf. § 4, som arbejdsgiver er registreret med den første dag i det kvartal, som ATP-bidraget vedrører. Stk. 3. Bidraget for hvert kvartal udgør ¼ af årsbidraget, for hver gang Arbejdsmarkedets Tillægspension har modtaget indberetning for, hvad der svarer til fuldt ATP-bidrag for medlemmer, der aflønnes månedsvis, jf. § 15, i lov om Arbejdsmarkedets Tillægspension. Stk. 4. Bidraget beregnes for hvert kvartal ved at dividere det samlede ATP-bidrag, der er indberettet af arbejdsgiveren, med et fuldt ATP-bidrag for et kvartal, og multiplicere dette med det fastsatte kvartalsbidrag for Arbejdsmarkedets Erhvervssikring, som det indberettede ATP-bidrag vedrører. Stk. 5. Bidrag opkræves i henhold til de regler, der gælder for Samlet Betaling, som er den tekniske fællesopkrævningsløsning, Arbejdsmarkedets Tillægspension anvender til at opkræve en række bidrag, der administreres af Arbejdsmarkedets Tillægspension. Stk. 6. Opgørelsen af de samlede indberettede bidrag til Arbejdsmarkedets Tillægspension foretages for hver ATP-indbetalende enhed.",
      "valid_from": "2023-11-28",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Arbejdsgivere, der anvender vikarbeskæftigelse, skal betale bidrag herfor. Bidraget beregnes kvartalsvist på grundlag af den for arbejdsgiveren relevante bidragssats, jf. § 2, og oplysninger om det faktiske antal timer, arbejdsgiveren har anvendt vikarbeskæftigelse i et forudgående kvartal. Vikarbureauerne skal indberette oplysninger herom til Arbejdsmarkedets Erhvervssygdomssikring.",
      "valid_from": "2023-11-28",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Klager over afgørelser om bidrag truffet af Arbejdsmarkedets Erhvervssikring kan inden for en frist af 4 uger efter, at klageren har modtaget afgørelsen, indbringes for Ankenævnet for ATP, jf. § 28, i lov om Arbejdsmarkedets Tillægspension.",
      "valid_from": "2023-11-28",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Bekendtgørelsen træder i kraft den 1. januar 2024. Stk. 2. Bekendtgørelsen har virkning for bidrag, der beregnes på grundlag ATP-bidrag indberettet til Arbejdsmarkedets Tillægspension med forfald til betaling den 1. juli 2024. Stk. 3. Bekendtgørelse nr. 990 af 9. oktober 2009 om beregning af bidrag til Arbejdsmarkedets Erhvervssygdomssikring ophæves, jf. dog stk. 4. Stk. 4. Bekendtgørelse nr. 990 af 9. oktober 2009 om beregning af bidrag til Arbejdsmarkedets Erhvervssikring finder dog anvendelse for AES-bidrag med forfald til betaling den 1. april 2024 .",
      "valid_from": "2023-11-28",
      "valid_to": null
    }
  ],
  "definitions": []
}
