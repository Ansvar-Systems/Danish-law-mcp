{
  "id": "2016:339",
  "type": "statute",
  "title": "Bekendtgørelse om akkreditering af videregående uddannelsesinstitutioner og godkendelse af nye videregående uddannelser under Kulturministeriet",
  "short_name": "BEK H#LOKDOK04",
  "status": "in_force",
  "issued_date": "2016-04-06",
  "url": "https://www.retsinformation.dk/eli/lta/2016/339/xml",
  "description": "Retsinformation source. DocumentId=AK001158; AccessionNumber=B20160033905; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Akkrediteringsrådet træffer ud fra en helhedsvurdering afgørelse om institutionsakkreditering af videregående uddannelsesinstitutioner under Kulturministeriet på grundlag af de kriterier, der fremgår af denne bekendtgørelses bilag 1. Stk. 2. Akkrediteringsrådet offentliggør afgørelserne og de tilknyttede akkrediteringsrapporter."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Uddannelsesinstitutionerne udarbejder selvevalueringsrapport, der indgives til Akkrediteringsrådet inden for en af rådet fastsat frist. Stk. 2. En institutionsakkreditering anses for at være påbegyndt 80 hverdage før den efter stk. 1 fastsatte frist."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Danmarks Akkrediteringsinstitution fastsætter procedurer for behandling og vurdering af uddannelsesinstitutionernes ansøgning om institutionsakkreditering under hensyntagen til forskelle i institutionstype og -størrelse. Stk. 2. Danmarks Akkrediteringsinstitution indhenter hos uddannelsesinstitutionen de oplysninger, som er nødvendige og tilstrækkelige for behandling og vurdering af ansøgningen og for Akkrediteringsrådets afgørelse. Danmarks Akkrediteringsinstitution kan som betingelse for rettidig udarbejdelse af akkrediteringsrapporten fastsætte en endelig frist for modtagelse af supplerende oplysninger fra uddannelsesinstitutionerne. Stk. 3. Danmarks Akkrediteringsinstitution offentliggør vejledning til uddannelsesinstitutionerne samt procedurer fastsat efter stk. 1."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Akkrediteringsrådet træffer afgørelse om positiv henholdsvis betinget positiv institutionsakkreditering eller afslag på institutionsakkreditering. Stk. 2. Afgørelsen meddeles uddannelsesinstitutionen og Kulturministeriet senest 5 hverdage efter, at afgørelsen er truffet."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Akkrediteringsrådet træffer ud fra en helhedsvurdering afgørelse om akkreditering af videregående uddannelser ved uddannelsesinstitutioner under Kulturministeriet på grundlag af de kriterier, der fremgår af denne bekendtgørelses bilag 2. Stk. 2. Uddannelsernes mål for læringsudbytte vurderes i forhold til typebeskrivelserne for de enkelte uddannelser, som fremgår af kvalifikationsrammen for videregående uddannelse, jf. denne bekendtgørelses bilag 3 for beskrivelser af bachelor-, kandidat- og mastergrad fra videregående kunstneriske uddannelsesinstitutioner samt for beskrivelsen af diplomgraden under videreuddannelsessystemet for voksne eller i forhold til regler fastsat af Kulturministeriet i de enkelte uddannelsers uddannelsesbekendtgørelse. Stk. 3. Akkrediteringsrådet offentliggør afgørelserne og de tilknyttede akkrediteringsrapporter."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Danmarks Akkrediteringsinstitution fastsætter procedurer for behandling og vurdering af ansøgninger om uddannelsesakkreditering under hensyntagen til forskelle i uddannelses- og ansøgningstype. Stk. 2. Danmarks Akkrediteringsinstitution indhenter hos uddannelsesinstitutionen de oplysninger, som er nødvendige og tilstrækkelige for behandling og vurdering af ansøgningen og for Akkrediteringsrådets afgørelse. Danmarks Akkrediteringsinstitution kan som betingelse for rettidig udarbejdelse af akkrediteringsrapporten fastsætte en endelig frist for modtagelse af supplerende oplysninger. Stk. 3. Danmarks Akkrediteringsinstitution offentliggør vejledning til uddannelsesinstitutionerne samt procedurer fastsat efter stk. 1."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Akkrediteringsrådet træffer afgørelse om positiv henholdsvis betinget positiv uddannelsesakkreditering eller giver afslag på uddannelsesakkreditering. For nye uddannelser kan rådet dog kun træffe afgørelse om positiv uddannelsesakkreditering eller give afslag på uddannelsesakkreditering. Stk. 2. Afgørelsen meddeles uddannelsesinstitutionen og Kulturministeriet senest 5 hverdage efter, at afgørelsen er truffet."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. De videregående uddannelsesinstitutioner ansøger Kulturministeriet om prækvalifikation af nye uddannelser."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Ansøgning om prækvalifikation skal indgives, før uddannelsesinstitutionen 1) opretter en ny videregående uddannelse eller erstatter en dansksproget uddannelse med den samme uddannelse på et andet uddannelsessprog end dansk eller 2) flytter en eksisterende uddannelse til en anden by. Stk. 2. Kulturministeriet kan i særlige tilfælde dispensere fra stk. 1, nr. 2."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Ansøgning om prækvalifikation kan indgives 2 gange årligt til Kulturministeriet. Ansøgningerne offentliggøres efter ansøgningsfristens udløb. Stk. 2. Uddannelsesinstitutionens ansøgning om prækvalifikation af en ny videregående uddannelse, jf. § 9, stk. 1, nr. 1, skal indeholde følgende: 1) Oplysninger om uddannelsen til brug for vurdering og godkendelse samt efterfølgende optagelse i Ministeriet for Forskning, Innovation og Videregående Uddannelsers uddannelsesregister for videregående uddannelser. 2) Redegørelse og dokumentation for, hvordan uddannelsen opfylder kriterium 1 og 2 i bilag 4 til denne bekendtgørelse. Stk. 3. Uddannelsesinstitutionens ansøgning om prækvalifikation ved flytning af en eksisterende uddannelse, jf. § 9, stk. 1, nr. 2, skal indeholde følgende: 1) Oplysninger om uddannelsen til brug for vurdering og godkendelse samt efterfølgende optagelse i Ministeriet for Forskning, Innovation og Videregående Uddannelsers uddannelsesregister for videregående uddannelser. 2) Redegørelse og dokumentation for, hvordan uddannelsen opfylder kriterium 2 i bilag 4 til denne bekendtgørelse. Stk. 4. Kulturministeriet offentliggør vejledning til institutionerne samt frister for indgivelse af ansøgning."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Kulturministeren kan anvende ekstern rådgivning ved prækvalifikation af nye uddannelser."
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Kulturministeren træffer på baggrund af gennemført prækvalifikation afgørelse om følgende: 1) Godkendelse til oprettelse af ny uddannelse. 2) Foreløbig godkendelse til oprettelse af ny uddannelse betinget af efterfølgende positiv uddannelsesakkreditering eller institutionsakkreditering. 3) Afslag på godkendelse til oprettelse af ny uddannelse. Stk. 2. For ansøgninger efter § 9, stk. 1, nr. 2, kan ministeren i særlige tilfælde træffe afgørelse om, at den ansøgte flytning af en godkendt uddannelse kan gennemføres uden efterfølgende uddannelsesakkreditering, uanset at uddannelsesinstitutionen ikke er positivt institutionsakkrediteret. Det vil indgå i grundlaget for afgørelsen, om uddannelsen, der ønskes flyttet, er godkendt efter positiv uddannelsesakkreditering. Stk. 3. Foreløbig godkendelse efter stk. 1, nr. 2, bortfalder, såfremt der ikke opnås positiv uddannelsesakkreditering eller institutionsakkreditering inden for en i afgørelsen angivet tidsfrist. Tidsfristen fastsættes under hensyntagen til tidsrammerne for igangværende institutionsakkreditering eller efterfølgende uddannelsesakkreditering. Stk. 4. Ministerens afgørelse om godkendelse eller foreløbig godkendelse meddeles almindeligvis uddannelsesinstitutionen senest 10 uger efter modtagelsen af ansøgningen ledsaget af de nødvendige oplysninger. Stk. 5. Udkast til afslag på godkendelse til oprettelse af ny uddannelse, jf. stk. 1, nr. 3, meddeles uddannelsesinstitutionen, der kan gøre indsigelse senest 10 hverdage efter modtagelsen heraf. Stk. 6. Ministerens afgørelser efter stk. 1 offentliggøres på ministeriets hjemmeside."
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Ministeren træffer afgørelse om godkendelse af eksisterende uddannelser efter positiv uddannelsesakkreditering."
    },
    {
      "provision_ref": "5:14",
      "chapter": "5",
      "section": "14",
      "content": "§ 14. Klager over retlige spørgsmål ved Akkrediteringsrådets afgørelser kan af parterne indbringes for Styrelsen for Videregående Uddannelser senest 14 dage efter, at afgørelsen er meddelt parten, jf. § 28, stk. 2, i lov om akkreditering af videregående uddannelsesinstitutioner. Stk. 2. Styrelsens afgørelser efter stk. 1 kan ikke indbringes for højere administrativ myndighed."
    },
    {
      "provision_ref": "6:15",
      "chapter": "6",
      "section": "15",
      "content": "§ 15. Bekendtgørelsen træder i kraft den 15. april 2016. Stk. 2. Bekendtgørelse nr. 250 af 14. marts 2014 om akkreditering af videregående uddannelsesinstitutioner og godkendelse af nye videregående uddannelser under Kulturministeriet ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Akkrediteringsrådet træffer ud fra en helhedsvurdering afgørelse om institutionsakkreditering af videregående uddannelsesinstitutioner under Kulturministeriet på grundlag af de kriterier, der fremgår af denne bekendtgørelses bilag 1. Stk. 2. Akkrediteringsrådet offentliggør afgørelserne og de tilknyttede akkrediteringsrapporter.",
      "valid_from": "2016-04-06",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Uddannelsesinstitutionerne udarbejder selvevalueringsrapport, der indgives til Akkrediteringsrådet inden for en af rådet fastsat frist. Stk. 2. En institutionsakkreditering anses for at være påbegyndt 80 hverdage før den efter stk. 1 fastsatte frist.",
      "valid_from": "2016-04-06",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Danmarks Akkrediteringsinstitution fastsætter procedurer for behandling og vurdering af uddannelsesinstitutionernes ansøgning om institutionsakkreditering under hensyntagen til forskelle i institutionstype og -størrelse. Stk. 2. Danmarks Akkrediteringsinstitution indhenter hos uddannelsesinstitutionen de oplysninger, som er nødvendige og tilstrækkelige for behandling og vurdering af ansøgningen og for Akkrediteringsrådets afgørelse. Danmarks Akkrediteringsinstitution kan som betingelse for rettidig udarbejdelse af akkrediteringsrapporten fastsætte en endelig frist for modtagelse af supplerende oplysninger fra uddannelsesinstitutionerne. Stk. 3. Danmarks Akkrediteringsinstitution offentliggør vejledning til uddannelsesinstitutionerne samt procedurer fastsat efter stk. 1.",
      "valid_from": "2016-04-06",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Akkrediteringsrådet træffer afgørelse om positiv henholdsvis betinget positiv institutionsakkreditering eller afslag på institutionsakkreditering. Stk. 2. Afgørelsen meddeles uddannelsesinstitutionen og Kulturministeriet senest 5 hverdage efter, at afgørelsen er truffet.",
      "valid_from": "2016-04-06",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Akkrediteringsrådet træffer ud fra en helhedsvurdering afgørelse om akkreditering af videregående uddannelser ved uddannelsesinstitutioner under Kulturministeriet på grundlag af de kriterier, der fremgår af denne bekendtgørelses bilag 2. Stk. 2. Uddannelsernes mål for læringsudbytte vurderes i forhold til typebeskrivelserne for de enkelte uddannelser, som fremgår af kvalifikationsrammen for videregående uddannelse, jf. denne bekendtgørelses bilag 3 for beskrivelser af bachelor-, kandidat- og mastergrad fra videregående kunstneriske uddannelsesinstitutioner samt for beskrivelsen af diplomgraden under videreuddannelsessystemet for voksne eller i forhold til regler fastsat af Kulturministeriet i de enkelte uddannelsers uddannelsesbekendtgørelse. Stk. 3. Akkrediteringsrådet offentliggør afgørelserne og de tilknyttede akkrediteringsrapporter.",
      "valid_from": "2016-04-06",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Danmarks Akkrediteringsinstitution fastsætter procedurer for behandling og vurdering af ansøgninger om uddannelsesakkreditering under hensyntagen til forskelle i uddannelses- og ansøgningstype. Stk. 2. Danmarks Akkrediteringsinstitution indhenter hos uddannelsesinstitutionen de oplysninger, som er nødvendige og tilstrækkelige for behandling og vurdering af ansøgningen og for Akkrediteringsrådets afgørelse. Danmarks Akkrediteringsinstitution kan som betingelse for rettidig udarbejdelse af akkrediteringsrapporten fastsætte en endelig frist for modtagelse af supplerende oplysninger. Stk. 3. Danmarks Akkrediteringsinstitution offentliggør vejledning til uddannelsesinstitutionerne samt procedurer fastsat efter stk. 1.",
      "valid_from": "2016-04-06",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Akkrediteringsrådet træffer afgørelse om positiv henholdsvis betinget positiv uddannelsesakkreditering eller giver afslag på uddannelsesakkreditering. For nye uddannelser kan rådet dog kun træffe afgørelse om positiv uddannelsesakkreditering eller give afslag på uddannelsesakkreditering. Stk. 2. Afgørelsen meddeles uddannelsesinstitutionen og Kulturministeriet senest 5 hverdage efter, at afgørelsen er truffet.",
      "valid_from": "2016-04-06",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. De videregående uddannelsesinstitutioner ansøger Kulturministeriet om prækvalifikation af nye uddannelser.",
      "valid_from": "2016-04-06",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Ansøgning om prækvalifikation skal indgives, før uddannelsesinstitutionen 1) opretter en ny videregående uddannelse eller erstatter en dansksproget uddannelse med den samme uddannelse på et andet uddannelsessprog end dansk eller 2) flytter en eksisterende uddannelse til en anden by. Stk. 2. Kulturministeriet kan i særlige tilfælde dispensere fra stk. 1, nr. 2.",
      "valid_from": "2016-04-06",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Ansøgning om prækvalifikation kan indgives 2 gange årligt til Kulturministeriet. Ansøgningerne offentliggøres efter ansøgningsfristens udløb. Stk. 2. Uddannelsesinstitutionens ansøgning om prækvalifikation af en ny videregående uddannelse, jf. § 9, stk. 1, nr. 1, skal indeholde følgende: 1) Oplysninger om uddannelsen til brug for vurdering og godkendelse samt efterfølgende optagelse i Ministeriet for Forskning, Innovation og Videregående Uddannelsers uddannelsesregister for videregående uddannelser. 2) Redegørelse og dokumentation for, hvordan uddannelsen opfylder kriterium 1 og 2 i bilag 4 til denne bekendtgørelse. Stk. 3. Uddannelsesinstitutionens ansøgning om prækvalifikation ved flytning af en eksisterende uddannelse, jf. § 9, stk. 1, nr. 2, skal indeholde følgende: 1) Oplysninger om uddannelsen til brug for vurdering og godkendelse samt efterfølgende optagelse i Ministeriet for Forskning, Innovation og Videregående Uddannelsers uddannelsesregister for videregående uddannelser. 2) Redegørelse og dokumentation for, hvordan uddannelsen opfylder kriterium 2 i bilag 4 til denne bekendtgørelse. Stk. 4. Kulturministeriet offentliggør vejledning til institutionerne samt frister for indgivelse af ansøgning.",
      "valid_from": "2016-04-06",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Kulturministeren kan anvende ekstern rådgivning ved prækvalifikation af nye uddannelser.",
      "valid_from": "2016-04-06",
      "valid_to": null
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Kulturministeren træffer på baggrund af gennemført prækvalifikation afgørelse om følgende: 1) Godkendelse til oprettelse af ny uddannelse. 2) Foreløbig godkendelse til oprettelse af ny uddannelse betinget af efterfølgende positiv uddannelsesakkreditering eller institutionsakkreditering. 3) Afslag på godkendelse til oprettelse af ny uddannelse. Stk. 2. For ansøgninger efter § 9, stk. 1, nr. 2, kan ministeren i særlige tilfælde træffe afgørelse om, at den ansøgte flytning af en godkendt uddannelse kan gennemføres uden efterfølgende uddannelsesakkreditering, uanset at uddannelsesinstitutionen ikke er positivt institutionsakkrediteret. Det vil indgå i grundlaget for afgørelsen, om uddannelsen, der ønskes flyttet, er godkendt efter positiv uddannelsesakkreditering. Stk. 3. Foreløbig godkendelse efter stk. 1, nr. 2, bortfalder, såfremt der ikke opnås positiv uddannelsesakkreditering eller institutionsakkreditering inden for en i afgørelsen angivet tidsfrist. Tidsfristen fastsættes under hensyntagen til tidsrammerne for igangværende institutionsakkreditering eller efterfølgende uddannelsesakkreditering. Stk. 4. Ministerens afgørelse om godkendelse eller foreløbig godkendelse meddeles almindeligvis uddannelsesinstitutionen senest 10 uger efter modtagelsen af ansøgningen ledsaget af de nødvendige oplysninger. Stk. 5. Udkast til afslag på godkendelse til oprettelse af ny uddannelse, jf. stk. 1, nr. 3, meddeles uddannelsesinstitutionen, der kan gøre indsigelse senest 10 hverdage efter modtagelsen heraf. Stk. 6. Ministerens afgørelser efter stk. 1 offentliggøres på ministeriets hjemmeside.",
      "valid_from": "2016-04-06",
      "valid_to": null
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Ministeren træffer afgørelse om godkendelse af eksisterende uddannelser efter positiv uddannelsesakkreditering.",
      "valid_from": "2016-04-06",
      "valid_to": null
    },
    {
      "provision_ref": "5:14",
      "chapter": "5",
      "section": "14",
      "content": "§ 14. Klager over retlige spørgsmål ved Akkrediteringsrådets afgørelser kan af parterne indbringes for Styrelsen for Videregående Uddannelser senest 14 dage efter, at afgørelsen er meddelt parten, jf. § 28, stk. 2, i lov om akkreditering af videregående uddannelsesinstitutioner. Stk. 2. Styrelsens afgørelser efter stk. 1 kan ikke indbringes for højere administrativ myndighed.",
      "valid_from": "2016-04-06",
      "valid_to": null
    },
    {
      "provision_ref": "6:15",
      "chapter": "6",
      "section": "15",
      "content": "§ 15. Bekendtgørelsen træder i kraft den 15. april 2016. Stk. 2. Bekendtgørelse nr. 250 af 14. marts 2014 om akkreditering af videregående uddannelsesinstitutioner og godkendelse af nye videregående uddannelser under Kulturministeriet ophæves.",
      "valid_from": "2016-04-06",
      "valid_to": null
    }
  ],
  "definitions": []
}
