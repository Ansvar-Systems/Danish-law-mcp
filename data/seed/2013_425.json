{
  "id": "2013:425",
  "type": "statute",
  "title": "Bekendtgørelse om uddannelsen til styrmand",
  "short_name": "BEK H#LOKDOK04",
  "status": "in_force",
  "issued_date": "2013-04-16",
  "url": "https://www.retsinformation.dk/eli/lta/2013/425/xml",
  "description": "Retsinformation source. DocumentId=BR000236; AccessionNumber=B20130042505; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Formålet med uddannelsen er 1) at give voksne erhvervsfiskere med relevant erhvervserfaring kompetence som styrmand i fiskeskibe, således at den studerende efter endt uddannelse opfylder kravene om teoretisk uddannelse i overensstemmelse den internationale konvention om uddannelse, om sønæring og om vagthold for søfarende i fiskeskibe (STCW-F-konventionen), kapitel II/2 for at kunne indgå i besætningen som styrmand på fiskeskibe og 2) at give voksne skibsassistenter med relevant erhvervserfaring kompetence som styrmand i handelsskibe, således at den studerende efter endt uddannelse opfylder kravene om teoretisk uddannelse i overensstemmelse med den internationale konvention om uddannelse af søfarende, om sønæring og om vagthold med senere ændringer (STCW-konventionen), kapitel II/1 og II/3 for at kunne indgå i besætningen som styrmand på handelsskibe i fart på alle have og som fører i skibe under 500 BT i kystfart."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Uddannelsen til styrmand er indplaceret på niveau 4 i den danske kvalifikationsramme for livslang læring. Stk. 2. Uddannelsen skal udvikle den studerende med fokus på ledelse, sikkerhed, driftsoptimering og internationalisering med engelsk som arbejdssprog."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Mål for læringsudbyttet omfatter den viden, de færdigheder og kompetencer, som en styrmand skal opnå i uddannelsen. Stk. 2. Læringsmål for viden er, at styrmanden har 1) kendskab til principperne bag skibes opbygning og udrustning, 2) kendskab til maskintekniske systemer og anlæg i skibe i fart på alle have, 3) forståelse for navigation, vagthold og meteorologi i forhold til drift af skibe i fart på alle have, 4) forståelse for de faktorer, der påvirker et skibs stabilitet, og hvordan et skibs stabilitet bedømmes, 5) kendskab til elementære principper for drifts-, hyre- og skibsregnskab, 6) viden om søfartens miljømæssige påvirkninger, og hvordan det omgivne miljø beskyttes og 7) kendskab til entreprenørskab i form af grundlæggende begreber om iværksætteri og innovation. Stk. 3. Læringsmål for færdigheder er, at styrmanden kan 1) udføre praktiske arbejdsopgaver på skibe i fart på alle have, 2) på sikkerhedsmæssig forsvarlig vis varetage driften af et skibs anlæg og maskineri i skibe med fremdrivningseffekt under 750 kW, 3) varetage bro- og vagttjeneste i skibe i fart på alle have, 4) beherske maritimt engelsk, der er nødvendigt for en styrmand på skibe i international fart, 5) beherske fagudtryk i mundtlig og skriftlig kommunikation inden for skibs- og vagttjeneste og andre maritime discipliner, 6) søge og vurdere information i forbindelse med en praktisk arbejdsopgave på et skib i fart på alle have, 7) anvende relevant international og dansk regulering, 8) deltage i og bidrage til forbedring af skibets sikkerhedskultur og skibets almene sikkerhed, herunder udarbejde, anvende og evaluere procedurer, 9) anvende skibets sikkerhedsruller, på såvel dansk som engelsk og 10) varetage funktionen som brandleder. Stk. 4. Læringsmål for kompetencer er, at styrmanden kan 1) varetage funktionen som styrmand i skibe, 2) deltage i evaluering og forbedring af rutiner og arbejdsgange i skibe i fart på alle have, 3) samarbejde og udvise ansvarlig adfærd samt social fleksibilitet, 4) varetage ansvaret for skibets brandsikkerhed og 5) varetage funktionen som overstyrmand med sikkerheds- og miljøansvar i skibe under 3000 BT og kan skaffe de relevante informationer til opgaveløsning om bord. Stk. 5. Den studerende skal efter endt uddannelse opfylde kravene i STCW-konventionen i overensstemmelse med Søfartsstyrelsens kvalifikationskrav herom, vedrørende 1) vagthold på broen, hvor der indgår Full Mission træning, jf. STCW-kodens tabel A-II/1, 2) Automatic Radar Plotting Aids (ARPA), jf. STCW-kodens tabel A-II/1, 3) Electronic Chart Display and Information System (ECDIS), jf. STCW-kodens tabel A-II/1, 4) General Operator’s Certificate (GOC) i henhold til Global Maritime Distress and Safety System (GMDSS), jf. STCW-konventionens reglement IV/2, 5) brandbekæmpelse i skibe, jf. STCW-konventionens reglement VI/3, 6) betjening af redningsbåde, -flåder og mand-over-bord både, jf. STCW-konventionens reglement VI/2, paragraf 1, 7) det teoretiske grundlag for udstedelse af bevis i grundlæggende tankskibsoperationer for olie-, kemikalie- og gastankskibe, jf. STCW-konventionens reglement V/1-1, paragraf 2.2 og reglement V/1-2, paragraf 2.2, 8) sikringsberedskab og særlige sikringsopgaver i skibe, jf. STCW-konventionens reglement VI/6, paragraf 4, 9) maritim sygdomsbehandleruddannelse til medicinkiste kategori A og 10) duelighedsprøve i motorpasning."
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Uddannelsen tilrettelægges med stigende sværhedsgrad og kompleksitet gennem forløbet. Stk. 2. Ny national og international viden og nye metoder, der er relevante for en styrmand, integreres i undervisningen. Stk. 3. Uddannelsen tilrettelægges, så der etableres sammenhæng mellem teori og de praktiske erfaringer fra den studerendes fartstid. Stk. 4. Varierende studieformer skal understøtte den studerendes udvikling af selvstændighed og samarbejdsevner samt evne til at tænke nyt. Stk. 5. Uddannelsen tilrettelægges med tværfaglige elementer, der kan simulere situationer og aktiviteter, som styrmanden kan møde i sit arbejdsliv."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Uddannelsesinstitutionen er ansvarlig for gennemførelsen af uddannelsen i sin helhed, herunder for eventuel udlagt undervisning."
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Uddannelsen er en fuldtidsuddannelse for voksne og er normeret til et studenterårsværk, svarende til 60 point i European Credit Transfer System (ECTS-point)."
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Uddannelsen skal være afsluttet inden for det dobbelte af den normerede varighed, jf. § 6. Stk. 2. Uddannelsesinstitutionen kan, når det findes begrundet i særlige forhold, meddele dispensation fra den i stk. 1 anførte frist."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Ansøgt orlov accepteres, hvis den er begrundet i barsel, adoption, dokumenteret sygdom, militærtjeneste, FN-tjeneste eller lignende forhold."
    },
    {
      "provision_ref": "5:9",
      "chapter": "5",
      "section": "9",
      "content": "§ 9. Følgende uddannelser giver adgang til uddannelsen: 1) Erhvervsfiskeriets grundkursus eller tilsvarende kvalifikationer. 2) Skibsassistentuddannelsen eller tilsvarende kvalifikationer. Stk. 2. Ansøgere skal endvidere 1) være mindst 25 år, 2) have mindst 2 års relevant erhvervserfaring efter gennemført adgangsgivende uddannelse, 3) have godkendt orlov fra arbejdsgiver og 4) have almene skolekundskaber mindst svarende til folkeskolens 9. klasse i fagene dansk, engelsk, matematik og fysik og opnået mindst karakteren 02 efter 7-trins-skalaen, eller karakteren 6 efter 13-skalaen, i hvert fag. Stk. 3. Ansøgere med erhvervsfiskeruddannelse skal endvidere 1) være i besiddelse af et gyldigt sundhedsbevis for søfarende og fiskere uden begrænsninger, 2) være skikket til udkig og 3) have erhvervet 12 måneders fartstid i fiskeskibe eller opfylde fartstidskravet til sønæringsbevis til styrmand af 1. grad i fiskeskibe. Stk. 4. Ansøgere med skibsassistentuddannelse skal endvidere 1) være i besiddelse af et gyldigt sundhedsbevis for søfarende og fiskere uden begrænsninger, 2) være skikket til udkig, 3) være i besiddelse af et vagtholdsbevis, 4) have gennemført praktisk uddannelse under fartstiden, som den er beskrevet i en af Styrelsen for Videregående Uddannelser og Uddannelsesstøtte godkendt uddannelsesbog og 5) have gennemført a) grundmodul for skibsassistenter kombineret med 12 måneders fartstid som styrmandsaspirant eller 18 måneders fartstid som ubefaren skibsassistent, eller b) afslutningsmodul for skibsassistenter kombineret med 15 måneders fartstid som ubefaren skibsassistent, c) en faglig uddannelse inden for jern og metal samt en uddannelse til skibsassistent for personer med svendebrev kombineret med 12 måneders fartstid som skibsassistent, d) en uddannelse som skibsmekaniker, eller e) have erhvervet 36 måneders fartstid i handelsskibe med en bruttotonnage på 20 eller derover erhvervet før den 1. februar 2002 samt have gennemført en godkendt grunduddannelse, der opfylder kravene i STCW-konventionens reglement VI/1 og i STCW-kodens sektion A-VI/1, paragraf 2 om ”Basic Training”. Stk. 5. Af den i stk. 4, nr. 5 krævede fartstid skal minimum 12 måneder være erhvervet i handelsskibe med en bruttotonnage på 500 eller derover, heraf 6 måneder i skibe uden for kystfart."
    },
    {
      "provision_ref": "6:10",
      "chapter": "6",
      "section": "10",
      "content": "§ 10. Uddannelsesinstitutionen fastsætter i en studieordning regler og vejledning for planlægning og gennemførelse af undervisningsforløb. Studieordningen skal indeholde en beskrivelse af, hvorledes uddannelsesinstitutionen i tilrettelæggelsen af uddannelsen opfylder kapitel 3 i denne bekendtgørelse og kravene fra STCW-konventionen således, at der kan udstedes certifikat efter konventionens kapitel II/2. Stk. 2. I studieordningen fastsættes endvidere nærmere regler for 1) uddannelsens mål, 2) uddannelsens struktur og opbygning, herunder moduler og ECTS-point, 3) undervisnings- og samarbejdsformer, 4) samarbejde med erhverv og andre uddannelsesinstitutioner, 5) studieplaner, 6) eksaminer og anvendte bedømmelsesformer, 7) studieaktivitet, 8) merit, 9) orlov og 10) dispensation. Stk. 3. Det skal fremgå af studieordningen, at institutionen kan dispensere fra de regler i studieordningen, der alene er fastsat af institutionen selv. Stk. 4. Studieordningen og væsentlige ændringer heraf forudsættes udarbejdet med inspiration fra erhvervets parter."
    },
    {
      "provision_ref": "6:11",
      "chapter": "6",
      "section": "11",
      "content": "§ 11. Studieordninger og væsentlige ændringer heraf træder i kraft ved et semesters begyndelse. Stk. 2. Studieordninger og væsentlige ændringer heraf skal indeholde overgangsregler. Stk. 3. Gældende studieordninger skal være tilgængelige på institutionens hjemmeside og dokumenteret i uddannelsesinstitutionens kvalitetsstyringssystem."
    },
    {
      "provision_ref": "7:12",
      "chapter": "7",
      "section": "12",
      "content": "§ 12. Eksaminer og bedømmelser behandles efter gældende bekendtgørelse om eksamens- og prøveafholdelse samt bedømmelse af deltagere ved de maritime uddannelser (eksamensbekendtgørelsen). Stk. 2. Uddannelsesinstitutionen udsteder eksamensbevis, når 1) den studerende har gennemført hele uddannelsen, 2) bestået de afsluttende eksaminer og 3) erhvervet den fartstid, der er nødvendig for at opnå et sønæringsbevis, hvor eksamensbeviset er krævet. Stk. 3. Uden fornøden fartstid kan bestået eksamen i givet fald dokumenteres ved særlig attest. Stk. 4. Attesten kan efter erhvervelse af tilstrækkelig fartstid i handelsskibe konverteres til et eksamensbevis og danne grundlag for udstedelse af sønæringsbevis til handelsskibe."
    },
    {
      "provision_ref": "8:13",
      "chapter": "8",
      "section": "13",
      "content": "§ 13. Underviserne skal samlet set have et kvalifikationsniveau, der ligger højere end afgangsniveauet for uddannelsen. Ved kvalifikationsniveau forstås ud over pædagogisk kompetence dokumenteret teoretisk, faglig og professionsmæssig kompetence. Stk. 2. Nye undervisere skal inden for de første 3 ansættelsesår gennemføre relevant pædagogisk voksenunderviseruddannelse svarende til 30 ECTS-point, der kan opnås ved en kombination af teoretisk undervisning og opfølgning på egen uddannelsesinstitution."
    },
    {
      "provision_ref": "9:14",
      "chapter": "9",
      "section": "14",
      "content": "§ 14. Uddannelsesinstitutionernes afgørelser i henhold til denne bekendtgørelse kan indbringes for Styrelsen for Videregående Uddannelser og Uddannelsesstøtte af den, som afgørelsen angår, jf. gældende bekendtgørelse om klager inden for lov om maritime uddannelser. Klagen indgives til uddannelsesinstitutionen, som videresender klagen til Styrelsen for Videregående Uddannelser og Uddannelsesstøtte ledsaget af en udtalelse. Uddannelsesinstitutionen skal give klageren lejlighed til inden for en frist på mindst 1 uge at kommentere udtalelsen. Den eventuelle kommentar fra klageren skal medsendes til Styrelsen for Videregående Uddannelser og Uddannelsesstøtte. Stk. 2. Fristen for at indgive klage efter stk. 1 er 2 uger fra den dag, afgørelsen er meddelt klageren. Stk. 3. De af Styrelsen for Videregående Uddannelser og Uddannelsesstøtte trufne afgørelser kan ikke indbringes for højere administrativ myndighed."
    },
    {
      "provision_ref": "9:15",
      "chapter": "9",
      "section": "15",
      "content": "§ 15. Styrelsen for Videregående Uddannelser og Uddannelsesstøtte kan tillade fravigelse af bekendtgørelsen som led i forsøg. Samtidig fastsættes forsøgets varighed og rapporteringsform. Stk. 2. Styrelsen for Videregående Uddannelser og Uddannelsesstøtte kan dispensere fra bekendtgørelsen, når det findes begrundet i særlige forhold."
    },
    {
      "provision_ref": "10:16",
      "chapter": "10",
      "section": "16",
      "content": "§ 16. Bekendtgørelsen træder i kraft den 1. maj 2013. Stk. 2. Bekendtgørelsen har virkning for studerende der bliver optaget på uddannelsen den 1. maj 2013 eller senere. Stk. 3. Uddannelsesinstitutionen tilrettelægger de nødvendige overgangsordninger for studerende, der har påbegyndt uddannelsen før 1. maj 2013, og som ønsker at afslutte uddannelsen efter reglerne i denne bekendtgørelse. Stk. 4. Bekendtgørelse nr. 1336 af 17. december 2012 om uddannelsen til styrmand ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Formålet med uddannelsen er 1) at give voksne erhvervsfiskere med relevant erhvervserfaring kompetence som styrmand i fiskeskibe, således at den studerende efter endt uddannelse opfylder kravene om teoretisk uddannelse i overensstemmelse den internationale konvention om uddannelse, om sønæring og om vagthold for søfarende i fiskeskibe (STCW-F-konventionen), kapitel II/2 for at kunne indgå i besætningen som styrmand på fiskeskibe og 2) at give voksne skibsassistenter med relevant erhvervserfaring kompetence som styrmand i handelsskibe, således at den studerende efter endt uddannelse opfylder kravene om teoretisk uddannelse i overensstemmelse med den internationale konvention om uddannelse af søfarende, om sønæring og om vagthold med senere ændringer (STCW-konventionen), kapitel II/1 og II/3 for at kunne indgå i besætningen som styrmand på handelsskibe i fart på alle have og som fører i skibe under 500 BT i kystfart.",
      "valid_from": "2013-04-16",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Uddannelsen til styrmand er indplaceret på niveau 4 i den danske kvalifikationsramme for livslang læring. Stk. 2. Uddannelsen skal udvikle den studerende med fokus på ledelse, sikkerhed, driftsoptimering og internationalisering med engelsk som arbejdssprog.",
      "valid_from": "2013-04-16",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Mål for læringsudbyttet omfatter den viden, de færdigheder og kompetencer, som en styrmand skal opnå i uddannelsen. Stk. 2. Læringsmål for viden er, at styrmanden har 1) kendskab til principperne bag skibes opbygning og udrustning, 2) kendskab til maskintekniske systemer og anlæg i skibe i fart på alle have, 3) forståelse for navigation, vagthold og meteorologi i forhold til drift af skibe i fart på alle have, 4) forståelse for de faktorer, der påvirker et skibs stabilitet, og hvordan et skibs stabilitet bedømmes, 5) kendskab til elementære principper for drifts-, hyre- og skibsregnskab, 6) viden om søfartens miljømæssige påvirkninger, og hvordan det omgivne miljø beskyttes og 7) kendskab til entreprenørskab i form af grundlæggende begreber om iværksætteri og innovation. Stk. 3. Læringsmål for færdigheder er, at styrmanden kan 1) udføre praktiske arbejdsopgaver på skibe i fart på alle have, 2) på sikkerhedsmæssig forsvarlig vis varetage driften af et skibs anlæg og maskineri i skibe med fremdrivningseffekt under 750 kW, 3) varetage bro- og vagttjeneste i skibe i fart på alle have, 4) beherske maritimt engelsk, der er nødvendigt for en styrmand på skibe i international fart, 5) beherske fagudtryk i mundtlig og skriftlig kommunikation inden for skibs- og vagttjeneste og andre maritime discipliner, 6) søge og vurdere information i forbindelse med en praktisk arbejdsopgave på et skib i fart på alle have, 7) anvende relevant international og dansk regulering, 8) deltage i og bidrage til forbedring af skibets sikkerhedskultur og skibets almene sikkerhed, herunder udarbejde, anvende og evaluere procedurer, 9) anvende skibets sikkerhedsruller, på såvel dansk som engelsk og 10) varetage funktionen som brandleder. Stk. 4. Læringsmål for kompetencer er, at styrmanden kan 1) varetage funktionen som styrmand i skibe, 2) deltage i evaluering og forbedring af rutiner og arbejdsgange i skibe i fart på alle have, 3) samarbejde og udvise ansvarlig adfærd samt social fleksibilitet, 4) varetage ansvaret for skibets brandsikkerhed og 5) varetage funktionen som overstyrmand med sikkerheds- og miljøansvar i skibe under 3000 BT og kan skaffe de relevante informationer til opgaveløsning om bord. Stk. 5. Den studerende skal efter endt uddannelse opfylde kravene i STCW-konventionen i overensstemmelse med Søfartsstyrelsens kvalifikationskrav herom, vedrørende 1) vagthold på broen, hvor der indgår Full Mission træning, jf. STCW-kodens tabel A-II/1, 2) Automatic Radar Plotting Aids (ARPA), jf. STCW-kodens tabel A-II/1, 3) Electronic Chart Display and Information System (ECDIS), jf. STCW-kodens tabel A-II/1, 4) General Operator’s Certificate (GOC) i henhold til Global Maritime Distress and Safety System (GMDSS), jf. STCW-konventionens reglement IV/2, 5) brandbekæmpelse i skibe, jf. STCW-konventionens reglement VI/3, 6) betjening af redningsbåde, -flåder og mand-over-bord både, jf. STCW-konventionens reglement VI/2, paragraf 1, 7) det teoretiske grundlag for udstedelse af bevis i grundlæggende tankskibsoperationer for olie-, kemikalie- og gastankskibe, jf. STCW-konventionens reglement V/1-1, paragraf 2.2 og reglement V/1-2, paragraf 2.2, 8) sikringsberedskab og særlige sikringsopgaver i skibe, jf. STCW-konventionens reglement VI/6, paragraf 4, 9) maritim sygdomsbehandleruddannelse til medicinkiste kategori A og 10) duelighedsprøve i motorpasning.",
      "valid_from": "2013-04-16",
      "valid_to": null
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Uddannelsen tilrettelægges med stigende sværhedsgrad og kompleksitet gennem forløbet. Stk. 2. Ny national og international viden og nye metoder, der er relevante for en styrmand, integreres i undervisningen. Stk. 3. Uddannelsen tilrettelægges, så der etableres sammenhæng mellem teori og de praktiske erfaringer fra den studerendes fartstid. Stk. 4. Varierende studieformer skal understøtte den studerendes udvikling af selvstændighed og samarbejdsevner samt evne til at tænke nyt. Stk. 5. Uddannelsen tilrettelægges med tværfaglige elementer, der kan simulere situationer og aktiviteter, som styrmanden kan møde i sit arbejdsliv.",
      "valid_from": "2013-04-16",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Uddannelsesinstitutionen er ansvarlig for gennemførelsen af uddannelsen i sin helhed, herunder for eventuel udlagt undervisning.",
      "valid_from": "2013-04-16",
      "valid_to": null
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Uddannelsen er en fuldtidsuddannelse for voksne og er normeret til et studenterårsværk, svarende til 60 point i European Credit Transfer System (ECTS-point).",
      "valid_from": "2013-04-16",
      "valid_to": null
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Uddannelsen skal være afsluttet inden for det dobbelte af den normerede varighed, jf. § 6. Stk. 2. Uddannelsesinstitutionen kan, når det findes begrundet i særlige forhold, meddele dispensation fra den i stk. 1 anførte frist.",
      "valid_from": "2013-04-16",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Ansøgt orlov accepteres, hvis den er begrundet i barsel, adoption, dokumenteret sygdom, militærtjeneste, FN-tjeneste eller lignende forhold.",
      "valid_from": "2013-04-16",
      "valid_to": null
    },
    {
      "provision_ref": "5:9",
      "chapter": "5",
      "section": "9",
      "content": "§ 9. Følgende uddannelser giver adgang til uddannelsen: 1) Erhvervsfiskeriets grundkursus eller tilsvarende kvalifikationer. 2) Skibsassistentuddannelsen eller tilsvarende kvalifikationer. Stk. 2. Ansøgere skal endvidere 1) være mindst 25 år, 2) have mindst 2 års relevant erhvervserfaring efter gennemført adgangsgivende uddannelse, 3) have godkendt orlov fra arbejdsgiver og 4) have almene skolekundskaber mindst svarende til folkeskolens 9. klasse i fagene dansk, engelsk, matematik og fysik og opnået mindst karakteren 02 efter 7-trins-skalaen, eller karakteren 6 efter 13-skalaen, i hvert fag. Stk. 3. Ansøgere med erhvervsfiskeruddannelse skal endvidere 1) være i besiddelse af et gyldigt sundhedsbevis for søfarende og fiskere uden begrænsninger, 2) være skikket til udkig og 3) have erhvervet 12 måneders fartstid i fiskeskibe eller opfylde fartstidskravet til sønæringsbevis til styrmand af 1. grad i fiskeskibe. Stk. 4. Ansøgere med skibsassistentuddannelse skal endvidere 1) være i besiddelse af et gyldigt sundhedsbevis for søfarende og fiskere uden begrænsninger, 2) være skikket til udkig, 3) være i besiddelse af et vagtholdsbevis, 4) have gennemført praktisk uddannelse under fartstiden, som den er beskrevet i en af Styrelsen for Videregående Uddannelser og Uddannelsesstøtte godkendt uddannelsesbog og 5) have gennemført a) grundmodul for skibsassistenter kombineret med 12 måneders fartstid som styrmandsaspirant eller 18 måneders fartstid som ubefaren skibsassistent, eller b) afslutningsmodul for skibsassistenter kombineret med 15 måneders fartstid som ubefaren skibsassistent, c) en faglig uddannelse inden for jern og metal samt en uddannelse til skibsassistent for personer med svendebrev kombineret med 12 måneders fartstid som skibsassistent, d) en uddannelse som skibsmekaniker, eller e) have erhvervet 36 måneders fartstid i handelsskibe med en bruttotonnage på 20 eller derover erhvervet før den 1. februar 2002 samt have gennemført en godkendt grunduddannelse, der opfylder kravene i STCW-konventionens reglement VI/1 og i STCW-kodens sektion A-VI/1, paragraf 2 om ”Basic Training”. Stk. 5. Af den i stk. 4, nr. 5 krævede fartstid skal minimum 12 måneder være erhvervet i handelsskibe med en bruttotonnage på 500 eller derover, heraf 6 måneder i skibe uden for kystfart.",
      "valid_from": "2013-04-16",
      "valid_to": null
    },
    {
      "provision_ref": "6:10",
      "chapter": "6",
      "section": "10",
      "content": "§ 10. Uddannelsesinstitutionen fastsætter i en studieordning regler og vejledning for planlægning og gennemførelse af undervisningsforløb. Studieordningen skal indeholde en beskrivelse af, hvorledes uddannelsesinstitutionen i tilrettelæggelsen af uddannelsen opfylder kapitel 3 i denne bekendtgørelse og kravene fra STCW-konventionen således, at der kan udstedes certifikat efter konventionens kapitel II/2. Stk. 2. I studieordningen fastsættes endvidere nærmere regler for 1) uddannelsens mål, 2) uddannelsens struktur og opbygning, herunder moduler og ECTS-point, 3) undervisnings- og samarbejdsformer, 4) samarbejde med erhverv og andre uddannelsesinstitutioner, 5) studieplaner, 6) eksaminer og anvendte bedømmelsesformer, 7) studieaktivitet, 8) merit, 9) orlov og 10) dispensation. Stk. 3. Det skal fremgå af studieordningen, at institutionen kan dispensere fra de regler i studieordningen, der alene er fastsat af institutionen selv. Stk. 4. Studieordningen og væsentlige ændringer heraf forudsættes udarbejdet med inspiration fra erhvervets parter.",
      "valid_from": "2013-04-16",
      "valid_to": null
    },
    {
      "provision_ref": "6:11",
      "chapter": "6",
      "section": "11",
      "content": "§ 11. Studieordninger og væsentlige ændringer heraf træder i kraft ved et semesters begyndelse. Stk. 2. Studieordninger og væsentlige ændringer heraf skal indeholde overgangsregler. Stk. 3. Gældende studieordninger skal være tilgængelige på institutionens hjemmeside og dokumenteret i uddannelsesinstitutionens kvalitetsstyringssystem.",
      "valid_from": "2013-04-16",
      "valid_to": null
    },
    {
      "provision_ref": "7:12",
      "chapter": "7",
      "section": "12",
      "content": "§ 12. Eksaminer og bedømmelser behandles efter gældende bekendtgørelse om eksamens- og prøveafholdelse samt bedømmelse af deltagere ved de maritime uddannelser (eksamensbekendtgørelsen). Stk. 2. Uddannelsesinstitutionen udsteder eksamensbevis, når 1) den studerende har gennemført hele uddannelsen, 2) bestået de afsluttende eksaminer og 3) erhvervet den fartstid, der er nødvendig for at opnå et sønæringsbevis, hvor eksamensbeviset er krævet. Stk. 3. Uden fornøden fartstid kan bestået eksamen i givet fald dokumenteres ved særlig attest. Stk. 4. Attesten kan efter erhvervelse af tilstrækkelig fartstid i handelsskibe konverteres til et eksamensbevis og danne grundlag for udstedelse af sønæringsbevis til handelsskibe.",
      "valid_from": "2013-04-16",
      "valid_to": null
    },
    {
      "provision_ref": "8:13",
      "chapter": "8",
      "section": "13",
      "content": "§ 13. Underviserne skal samlet set have et kvalifikationsniveau, der ligger højere end afgangsniveauet for uddannelsen. Ved kvalifikationsniveau forstås ud over pædagogisk kompetence dokumenteret teoretisk, faglig og professionsmæssig kompetence. Stk. 2. Nye undervisere skal inden for de første 3 ansættelsesår gennemføre relevant pædagogisk voksenunderviseruddannelse svarende til 30 ECTS-point, der kan opnås ved en kombination af teoretisk undervisning og opfølgning på egen uddannelsesinstitution.",
      "valid_from": "2013-04-16",
      "valid_to": null
    },
    {
      "provision_ref": "9:14",
      "chapter": "9",
      "section": "14",
      "content": "§ 14. Uddannelsesinstitutionernes afgørelser i henhold til denne bekendtgørelse kan indbringes for Styrelsen for Videregående Uddannelser og Uddannelsesstøtte af den, som afgørelsen angår, jf. gældende bekendtgørelse om klager inden for lov om maritime uddannelser. Klagen indgives til uddannelsesinstitutionen, som videresender klagen til Styrelsen for Videregående Uddannelser og Uddannelsesstøtte ledsaget af en udtalelse. Uddannelsesinstitutionen skal give klageren lejlighed til inden for en frist på mindst 1 uge at kommentere udtalelsen. Den eventuelle kommentar fra klageren skal medsendes til Styrelsen for Videregående Uddannelser og Uddannelsesstøtte. Stk. 2. Fristen for at indgive klage efter stk. 1 er 2 uger fra den dag, afgørelsen er meddelt klageren. Stk. 3. De af Styrelsen for Videregående Uddannelser og Uddannelsesstøtte trufne afgørelser kan ikke indbringes for højere administrativ myndighed.",
      "valid_from": "2013-04-16",
      "valid_to": null
    },
    {
      "provision_ref": "9:15",
      "chapter": "9",
      "section": "15",
      "content": "§ 15. Styrelsen for Videregående Uddannelser og Uddannelsesstøtte kan tillade fravigelse af bekendtgørelsen som led i forsøg. Samtidig fastsættes forsøgets varighed og rapporteringsform. Stk. 2. Styrelsen for Videregående Uddannelser og Uddannelsesstøtte kan dispensere fra bekendtgørelsen, når det findes begrundet i særlige forhold.",
      "valid_from": "2013-04-16",
      "valid_to": null
    },
    {
      "provision_ref": "10:16",
      "chapter": "10",
      "section": "16",
      "content": "§ 16. Bekendtgørelsen træder i kraft den 1. maj 2013. Stk. 2. Bekendtgørelsen har virkning for studerende der bliver optaget på uddannelsen den 1. maj 2013 eller senere. Stk. 3. Uddannelsesinstitutionen tilrettelægger de nødvendige overgangsordninger for studerende, der har påbegyndt uddannelsen før 1. maj 2013, og som ønsker at afslutte uddannelsen efter reglerne i denne bekendtgørelse. Stk. 4. Bekendtgørelse nr. 1336 af 17. december 2012 om uddannelsen til styrmand ophæves.",
      "valid_from": "2013-04-16",
      "valid_to": null
    }
  ],
  "definitions": [
    {
      "term": "kvalifikationsniveau",
      "definition": "ud over pædagogisk kompetence dokumenteret teoretisk, faglig og professionsmæssig kompetence",
      "source_provision": "8:13"
    }
  ]
}
