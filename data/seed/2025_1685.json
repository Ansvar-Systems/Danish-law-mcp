{
  "id": "2025:1685",
  "type": "statute",
  "title": "Bekendtgørelse om godkendelse og syn af køretøjer",
  "short_name": "BEK H#LOKDOK04",
  "status": "in_force",
  "issued_date": "2025-12-16",
  "url": "https://www.retsinformation.dk/eli/lta/2025/1685/xml",
  "description": "Retsinformation source. DocumentId=DG001253; AccessionNumber=B20250168505; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsens formål er at fastsætte regler om, i hvilke tilfælde køretøjer skal fremstilles til teknisk kontrol ved en synsvirksomhed eller en omsynsvirksomhed, herunder frister samt krav til fremstilling og udførelse af den tekniske kontrol."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Denne bekendtgørelse finder anvendelse på følgende: 1) Registreringssyn af køretøjer. 2) Periodisk syn af køretøjer. 3) Øvrige kontroller af køretøjer, som ikke er omfattet af nr. 1 eller 2. 4) Færdselsstyrelsens godkendelser af køretøjer, jf. dog stk. 2. Stk. 2. Bekendtgørelsen finder ikke anvendelse på national individuel godkendelse af nye motorkøretøjer og påhængskøretøjer dertil, hvis forholdet er reguleret i bekendtgørelse om national individuel godkendelse af nye motorkøretøjer og påhængskøretøjer dertil."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. I denne bekendtgørelse forstås ved: 1) Synsvirksomhed: En virksomhed, der har tilladelse fra Færdselsstyrelsen til at drive synsvirksomhed, jf. bekendtgørelse om synsvirksomheder. 2) Omsynsvirksomhed: En virksomhed, der har tilladelse fra Færdselsstyrelsen til at drive omsynsvirksomhed, jf. bekendtgørelse om omsynsvirksomheder. 3) Registreringspligtigt køretøj: Et køretøj, der skal registreres efter § 2 i lov om registrering af køretøjer. 4) Godkendelsespligtigt køretøj: En traktor eller en blokvogn, der skal godkendes, jf. § 4 i lov om registrering af køretøjer. 5) Registreringssyn: En teknisk kontrol af et køretøj, som endnu ikke er registreret i Køretøjsregisteret, eller af et køretøj, hvor der er foretaget registreringspligtige ændringer af køretøjet. 6) Periodisk syn: En teknisk kontrol udført i overensstemmelse med kapitel 8. 7) Omsyn: En teknisk kontrol af et køretøj med henblik på at sikre, at fejl ved køretøjet konstateret ved en teknisk kontrol efter nr. 5, 6 eller 8 er udbedret. 8) Øvrige kontroller: Tekniske kontroller af et køretøj, som ikke er omfattet af nr. 5, 6 eller 7. 9) Godkendelseserklæring: Dokument udstedt af Færdselsstyrelsen, der godkender et chassis opbygning og dokumentation herfor, jf. dog § 2, stk. 2. 10) Synsrapport: Dokument udstedt af en synsvirksomhed eller omsynsvirksomhed efter et periodisk syn eller et omsyn efter et periodisk syn, som er udfærdiget efter reglerne i kapitel 10. 11) Rapport: Dokument udstedt af en synsvirksomhed efter registreringssyn og øvrige kontroller, jf. kapitel 9, eller et omsyn efter registreringssyn og øvrige kontroller. 12) CoC: Det dokument, der er udstedt af fabrikanten, og som attesterer, at et fremstillet køretøj er i overensstemmelse med den godkendte køretøjstype og med alle de retsakter, der gjaldt på produktionstidspunktet."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Et registreringspligtigt køretøj, som ikke er registreret, og et godkendelsespligtigt køretøj, som ikke er godkendt, skal godkendes ved et registreringssyn, inden køretøjet kan registreres i Køretøjsregisteret og tages i brug på færdselslovens område, medmindre andet følger af denne bekendtgørelse."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Ved følgende ændringer af indretning eller udstyr på et registreret eller godkendt køretøj skal køretøjet godkendes ved et registreringssyn, inden køretøjet tages i brug på færdselslovens område, jf. dog § 15: 1) Konstruktive ændringer, som nævnt i bilag 2 i bekendtgørelse om detailforskrifter for køretøjers indretning, udstyr og anvendelse. 2) Montering eller ændring af tilkoblingsanordning, herunder til sidevogn til tohjulet motorcykel, jf. dog stk. 2. 3) Ændring af køretøjets køreklare vægt eller egenvægt med mere end 50 kg. 4) Ændring af køretøjets køreklare vægt eller egenvægt med 50 kg eller derunder, hvis ændringen ønskes registreret i Køretøjsregisteret. 5) Ændring af køretøjets tilladte vægte, jf. dog stk. 3. 6) Øvrige ændringer af køretøjets registrerede tekniske data. Stk. 2. Stk. 1, nr. 2, finder ikke anvendelse på køretøjer omfattet af § 3, stk. 3, i bekendtgørelse om synsfri sammenkobling af bil og påhængskøretøj med en tilladt totalvægt på højst 3.500 kg. Stk. 3. Stk. 1, nr. 5, gælder ikke ved nedsættelse af tilladt vægt af påhængskøretøj med bremser for bil op til 3.500 kg."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Ved ændring af et registreret køretøjs art skal køretøjet godkendes ved et registreringssyn, inden køretøjet tages i brug på færdselslovens område."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Ved ændring af et registreret køretøjs anvendelse skal køretøjet godkendes ved et registreringssyn, inden køretøjet tages i brug til følgende på færdselslovens område: 1) Erhvervsmæssig persontransport i henhold til tilladelse efter taxiloven til taxikørsel, limousinekørsel eller kørsel for en offentlig myndighed, som myndigheden udfører med hjemmel i lov. 2) Ambulancekørsel. 3) Buskørsel, herunder rutekørsel. 4) Udlejning uden fører. 5) Øvelseskørsel. 6) Slæbning. 7) Udrykningskørsel, jf. dog stk. 2. Stk. 2. Stk. 1, nr. 7, gælder ikke for køretøjer, der tilhører politiet, og som kun undtagelsesvist anvendes til udrykningskørsel."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. En bil, der skal anvendes i forbindelse med et bestemt påhængskøretøj i fast kombination eller flere bestemte påhængskøretøjer i variabel kombination, skal sammen med påhængskøretøjerne godkendes ved et registreringssyn, jf. dog stk. 4. Stk. 2. En motorcykel, der skal anvendes i forbindelse med en eller flere sidevogne eller et eller flere registreringspligtige påhængskøretøjer, skal sammen med disse køretøjer godkendes ved et registreringssyn. Stk. 3. En stor knallert, der skal anvendes i forbindelse med en eller flere påhængsvogne, skal sammen med disse påhængsvogne godkendes ved et registreringssyn. Stk. 4. Synsvirksomheden kan tillade, at et eller begge køretøjer, der skal indgå i et vogntog, jf. stk. 1, kan godkendes uden et registreringssyn, hvis der er udstedt en koblingsspecifikation for begge køretøjer, jf. § 11."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Synsvirksomheden kan ved et registreringssyn godkende et trækkende køretøj til kørsel med et ubestemt antal påhængskøretøjer, der er ensartede. Synsvirksomheden kan kræve, at ét af påhængskøretøjerne fremstilles sammen med det trækkende køretøj."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Synsvirksomheden udsteder en eller flere supplerende attester efter følgende godkendelser ved et registreringssyn: 1) Godkendelse af et trækkende køretøj til sammenkobling med flere bestemte påhængskøretøjer, jf. § 8, stk. 1. 2) Godkendelse af en motorcykel til sammenkobling med en eller flere sidevogne, jf. § 8, stk. 2. 3) Godkendelse af et trækkende køretøj til sammenkobling med et ubestemt antal påhængskøretøjer, der er ensartede, jf. § 9. 4) Godkendelse af et køretøj i flere udførelser. Stk. 2. Synsvirksomheden indberetter til Køretøjsregisteret, hvilke supplerende attester, der er udstedt. Stk. 3. Supplerende attester efter stk. 1, nr. 1-3, eller kopi heraf skal medbringes under kørsel med tilkoblet køretøj. Stk. 4. Supplerende attester efter stk. 1, nr. 4, eller kopi heraf skal medbringes under kørsel."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. En synsvirksomhed kan efter anmodning udstede en koblingsspecifikation til et bestemt køretøj. Stk. 2. Koblingsspecifikation efter stk. 1 skal indeholde oplysninger om køretøjets og tilkoblingsanordningens art samt øvrige oplysninger, der er nødvendige for, at køretøjet kan godkendes efter § 8, stk. 4, uden et registreringssyn."
    },
    {
      "provision_ref": "3:12",
      "chapter": "3",
      "section": "12",
      "content": "§ 12. En synsvirksomhed skal efter anmodning, og på baggrund af et registreringssyn af en EF-typegodkendt lille knallert, der er ibrugtaget før 1. juli 2006, udstede en synsrapport, hvoraf det fremgår, at knallerten ikke er registreringspligtig, og at den har en konstruktiv bestemt maksimal hastighed på højst 30 km/t. Stk. 2. Ved anmodningen skal der fremlægges en gyldig EF-overensstemmelsesattest, hvoraf det fremgår, at knallerten er EF-typegodkendt med en dokumenteret maksimal hastighed på højst 30 km/t."
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Følgende typer af køretøjer skal godkendes ved et registreringssyn, inden køretøjet tages i brug på færdselslovens område: 1) Registreringspligtig personbil til højst 9 personer medregnet føreren. 2) Registreringspligtig varebil. 3) Registreringspligtig motorcykel. 4) Registreringspligtig stor knallert. 5) Registreringspligtig lille knallert, som ved en EU- eller EF-overensstemmelsesattest har en dokumenteret hastighed på maksimalt 30 km/t. 6) Registreringspligtig traktor. 7) Registreringspligtigt motorredskab. 8) Registreringspligtig påhængs- eller campingvogn forsynet med påløbsbremser eller som ikke er forsynet med bremser. 9) Registreringspligtig påhængsvogn til traktor og motorredskab. 10) Andre registreringspligtige påhængsredskaber end campingvogne. 11) Godkendelsespligtigt køretøj. 12) Køretøjer, som nævnt i §§ 14 eller 15, men som er i overensstemmelse med en tidligere udstedt standardtypegodkendelse eller anmeldt EF-typegodkendelse. 13) Køretøjer, der tidligere har været registreret efter de særlige regler om forsvarets eller redningsberedskabets køretøjer. 14) Uændret køretøj med en EU-typegodkendelse som ukomplet."
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Følgende registreringspligtige køretøjer skal godkendes af Færdselsstyrelsen ved udstedelse af en godkendelseserklæring og efterfølgende godkendes ved et registreringssyn, inden køretøjet tages i brug på færdselslovens område, jf. dog stk. 2: 1) Personbil med mere end 8 siddepladser udover førerens siddeplads. 2) Lastbil. 3) Påhængsvogn til bil, hvor påhængsvognen er forsynet med andre bremser end påløbsbremser. 4) Sættevogn. 5) Campingvogn forsynet med andre bremser end påløbsbremser. Stk. 2. Stk. 1 finder ikke anvendelse på køretøjer nævnt i § 13, nr. 12-14."
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Enhver ændring af konstruktion, indretning eller udstyr, der medfører, at et køretøj omfattet af § 14 ikke længere er i overensstemmelse med køretøjets godkendelseserklæring, skal godkendes på ny af Færdselsstyrelsen ved udstedelse af en godkendelseserklæring og efterfølgende godkendes ved et registreringssyn."
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Færdselsstyrelsen kan udstede en godkendelseserklæring efter ansøgning. Stk. 2. Færdselsstyrelsen kan inden udstedelse af en godkendelseserklæring, jf. stk. 1, kræve køretøjet indleveret til en synsvirksomhed til forudgående undersøgelse i belastet eller ubelastet stand eller kræve køretøjet undersøgt af en godkendt prøvningsinstans."
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Færdselsstyrelsen kan udstede en godkendelseserklæring efter anmeldelse, hvis dele af køretøjet allerede er godkendt i henhold til nærmere bestemte FN-regulativer eller EF-direktiver. Stk. 2. Færdselsstyrelsen kan inden udstedelse af en godkendelseserklæring, jf. stk. 1, kræve køretøjet indleveret til en synsvirksomhed til forudgående undersøgelse i belastet eller ubelastet stand, eller kræve køretøjet undersøgt af en godkendt prøvningsinstans, hvis der er grund til at antage, at køretøjet ikke opfylder kravene til køretøjets indretning eller udstyr."
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Udgifter til undersøgelse af køretøjet efter § 16, stk. 2, og § 17, stk. 2, betales af ansøgeren eller anmelderen."
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Færdselsstyrelsen offentliggør udstedte godkendelseserklæringer på styrelsens hjemmeside."
    },
    {
      "provision_ref": "5:20",
      "chapter": "5",
      "section": "20",
      "content": "§ 20. Køretøjer, der registreres på danske grænsenummerplader, skal godkendes ved et registreringssyn efter reglerne for registrering af det pågældende køretøj på almindelige nummerplader, inden køretøjet tages i brug på færdselslovens område, jf. dog stk. 2. Stk. 2. Synsvirksomheden kan ved et registreringssyn godkende et køretøj, jf. stk. 1, som ikke opfylder de tekniske krav, når 1) der er tale om enkelte afvigelser fra de tekniske krav, 2) køretøjet kan benyttes uden fare, og 3) køretøjet opfylder kravene til køretøjers indretning og udstyr i den internationale færdselskonvention af 8. november 1968. Stk. 3. Et køretøj, der har været ført ud af Danmark på danske grænsenummerplader og har været registreret i udlandet, og som indføres på ny i Danmark, skal godkendes ved et registreringssyn efter § 23, hvis køretøjet skal registreres på almindelige nummerplader. Stk. 4. Stk. 3 finder tilsvarende anvendelse på køretøjer godkendt efter stk. 2, hvis køretøjet skal registreres på almindelige nummerplader. Stk. 5. Øvrige køretøjer, der er eller har været registreret på danske grænsenummerplader, skal godkendes ved et registreringssyn efter § 25. Stk. 6. Synsvirksomheden indberetter til Køretøjsregisteret, at køretøjet er godkendt i medfør af denne bestemmelse."
    },
    {
      "provision_ref": "5:21",
      "chapter": "5",
      "section": "21",
      "content": "§ 21. En synsvirksomhed kan godkende et køretøj, der ikke opfylder de tekniske krav, som gælder for køretøjet, ved et registreringssyn, hvis følgende er opfyldt: 1) Køretøjet er registreret første gang for mere end 30 år siden. 2) Køretøjet udelukkende anvendes af teknisk-historiske grunde til lejlighedsvis kørsel med prøvemærker efter reglerne i § 7 f i lov om registrering af køretøjer. 3) Kørsel må anses for forsvarligt under hensyn til køretøjets anvendelse som veterankøretøj. Stk. 2. Synsvirksomheden kan ved godkendelse efter stk. 1 fastsætte yderligere vilkår for køretøjets anvendelse."
    },
    {
      "provision_ref": "5:22",
      "chapter": "5",
      "section": "22",
      "content": "§ 22. Opfylder et køretøj ikke de tekniske krav, kan en synsvirksomhed godkende køretøjet midlertidigt ved et registreringssyn, hvis følgende er opfyldt: 1) Køretøjet er registreret i udlandet. 2) Perioden fra registreringspligten indtræder, til køretøjet føres ud af landet, må antages at være kortvarig. 3) Der er tale om enkelte afvigelser fra de tekniske krav. 4) Køretøjet kan benyttes uden fare. 5) Køretøjet opfylder kravene til køretøjers indretning og udstyr i den internationale færdselskonvention af 8. november 1968. Stk. 2. Synsvirksomheden indberetter til Køretøjsregisteret, at køretøjet er godkendt midlertidigt efter stk. 1."
    },
    {
      "provision_ref": "6:23",
      "chapter": "6",
      "section": "23",
      "content": "§ 23. Ved fremstilling til et registreringssyn af et køretøj, der ikke tidligere har været registreret i Danmark, eller som senest har været registreret efter de særlige regler om forsvarets eller redningsberedskabets køretøjer, skal fremstilleren oplyse følgende: 1) Køretøjets art. 2) Køretøjets anvendelse. 3) Køretøjets drivkraft. 4) Om køretøjet er nyt eller brugt. 5) Om der er foretaget konstruktive ændringer efter seneste godkendelse."
    },
    {
      "provision_ref": "6:24",
      "chapter": "6",
      "section": "24",
      "content": "§ 24. Ved fremstilling til et registreringssyn, jf. § 23, skal fremstilleren fremvise følgende til synsvirksomheden i det omfang, det er relevant for køretøjet: 1) Dokumentation for køretøjets mærke, model, variant og stelnummer. 2) Godkendelseserklæring, jf. § 14. 3) EF-overensstemmelsesattest for lille knallert, jf. § 12, stk. 2. 4) Vægtseddel fra vejning udført af en virksomhed akkrediteret til vejning, jf. dog stk. 3. 5) Dataerklæring fra fabrikanten, dennes repræsentant, en godkendt prøvningsinstans eller en godkendt teknisk tjeneste, gyldig EF-overensstemmelsesattest eller gyldigt CoC. 6) Dokumentation for, at køretøjet opfylder gældende regler ved godkendelse af konstruktive ændringer af køretøjer med en tilladt totalvægt på højst 3.500 kg. 7) Dokumentation for, at køretøjet opfylder gældende regler ved godkendelse som replica-bil med en tilladt totalvægt på højst 3.500 kg. 8) Øvrig dokumentation for forhold, der ikke kan undersøges med synsvirksomhedens udstyr, herunder dokumentation for, at køretøjet opfylder gældende krav til køretøjets indretning og udstyr. Stk. 2. For køretøjer, der senest har været registreret i udlandet, skal fremstilleren også fremvise den udenlandske registreringsattest eller lignende dokumentation for køretøjets udenlandske registrering. Stk. 3. Synsvirksomheden kan fravige kravet om vægtseddel, jf. stk. 1, nr. 4, hvis køretøjets køreklare vægt eller egenvægt kan bestemmes med tilstrækkelig sikkerhed på andet grundlag. Stk. 4. Dokumenter, jf. stk. 1, nr. 5, må på tidspunktet for køretøjets fremstilling ikke være ældre end 1 år regnet fra udstedelsesdatoen. Gyldigheden på 1 år kan forlænges ved supplerende erklæring fra udstederen."
    },
    {
      "provision_ref": "6:25",
      "chapter": "6",
      "section": "25",
      "content": "§ 25. Ved fremstilling til et registreringssyn af et køretøj, der er eller senest har været registreret i Danmark, skal fremstilleren oplyse følgende: 1) Køretøjets art. 2) Køretøjets anvendelse. 3) Køretøjets drivkraft. 4) Om køretøjet er nyt eller brugt. 5) Om der er foretaget konstruktive ændringer efter seneste godkendelse."
    },
    {
      "provision_ref": "6:26",
      "chapter": "6",
      "section": "26",
      "content": "§ 26. Ved fremstilling til et registreringssyn, jf. § 25, skal fremstilleren fremvise følgende til synsvirksomheden i det omfang, det er relevant for køretøjet: 1) Dokumentation for køretøjets mærke, model, variant og stelnummer. 2) Supplerende attester, jf. § 10. 3) Koblingsspecifikation, jf. § 11. 4) Registreringsattest. 5) Godkendelseserklæring, jf. § 14. 6) Dokumentation for at køretøjet opfylder gældende regler ved konstruktive ændringer af køretøjer, der ikke er omfattet af nr. 5. 7) Øvrig dokumentation for forhold, der ikke kan undersøges med synsvirksomhedens normale udstyr, herunder dokumentation for, at køretøjet opfylder gældende krav til køretøjets indretning og udstyr."
    },
    {
      "provision_ref": "6:27",
      "chapter": "6",
      "section": "27",
      "content": "§ 27. Ved et registreringssyn kontrollerer synsvirksomheden, om køretøjet er i forskriftsmæssig stand og køretøjets identitet. Stk. 2. Synsvirksomheden skal, til brug for identifikation af køretøjet, foretage en visuel inspektion af køretøjet og anvende en anordning til tilslutning til køretøjets elektroniske grænseflade, som muliggør udlæsning."
    },
    {
      "provision_ref": "6:28",
      "chapter": "6",
      "section": "28",
      "content": "§ 28. Synsvirksomheden kan kræve køretøjet adskilt eller belæsset, hvis det er nødvendigt af hensyn til gennemførelse af registreringssynet eller for bedømmelsen af køretøjets egenskaber."
    },
    {
      "provision_ref": "6:29",
      "chapter": "6",
      "section": "29",
      "content": "§ 29. Den tekniske kontrol udføres ved hjælp af eksisterende teknikker og udstyr."
    },
    {
      "provision_ref": "6:30",
      "chapter": "6",
      "section": "30",
      "content": "§ 30. Hvis køretøjet er eller senest har været registreret i Danmark, skal synsvirksomheden kontrollere, at det fremstillede køretøj er identisk med det senest registrerede."
    },
    {
      "provision_ref": "6:31",
      "chapter": "6",
      "section": "31",
      "content": "§ 31. Kan synsvirksomheden ikke konstatere en første registreringsdato i forbindelse med den tekniske kontrol, skal den 1. januar i køretøjets fabrikationsår anvendes. Stk. 2. Kan synsvirksomheden ikke konstatere et fabrikationsår, jf. stk. 1, kan synsvirksomheden skønsmæssigt fastsætte køretøjets fabrikationsår. Stk. 3. Synsvirksomheden indberetter data, jf. stk. 1 og 2, til Køretøjsregisteret i forbindelse med et registreringssyn."
    },
    {
      "provision_ref": "6:32",
      "chapter": "6",
      "section": "32",
      "content": "§ 32. Ved registreringssyn af en ibrugtaget lastbil eller en ibrugtaget personbil til flere end 9 personer (bus), som skal være forsynet med hastighedsbegrænser, jf. bekendtgørelse om detailforskrifter for køretøjers indretning, udstyr og anvendelse, skal synsvirksomheden foretage en kontrol af hastighedsbegrænseren i overensstemmelse med bilag 1."
    },
    {
      "provision_ref": "6:33",
      "chapter": "6",
      "section": "33",
      "content": "§ 33. Køretøjer, der i forbindelse med et registreringssyn eller et omsyn efter et registreringssyn ikke kan godkendes, må kun benyttes til den kørsel, der er nødvendig for at udbedre de fejl eller mangler, der ligger til grund for synsvirksomhedens eller omsynsvirksomhedens afgørelse. Stk. 2. Synsvirksomheden kan fastsætte vilkår for kørsel til reparation eller helt forbyde kørsel."
    },
    {
      "provision_ref": "6:34",
      "chapter": "6",
      "section": "34",
      "content": "§ 34. Godkendes et godkendelsespligtigt køretøj ved et registreringssyn, indberetter synsvirksomheden dette til Køretøjsregisteret. Godkendelsen er gyldig i 1 år til den anførte art og anvendelse m.v."
    },
    {
      "provision_ref": "6:35",
      "chapter": "6",
      "section": "35",
      "content": "§ 35. Ved indberetning til Køretøjsregisteret af første registrering i Danmark, ændringer af art, anvendelse eller tekniske data, udleverer synsvirksomheden en udskrift af det indberettede registreringsgrundlag til fremstiller."
    },
    {
      "provision_ref": "7:36",
      "chapter": "7",
      "section": "36",
      "content": "§ 36. Nye registreringspligtige og godkendelsespligtige køretøjer, som har en EU-typegodkendelse, en individuel EU-godkendelse eller en national dansk typegodkendelse for køretøjer i lille serie, kan tages i brug på færdselslovens område efter indregistrering i Køretøjsregisteret uden godkendelse ved et registreringssyn."
    },
    {
      "provision_ref": "7:37",
      "chapter": "7",
      "section": "37",
      "content": "§ 37. Køretøjer, som har været afmeldt fra Køretøjsregisteret i højst 1 år, og senest har været indregistreret i Danmark, og som er uændrede i forhold til den seneste godkendelse, kan tages i brug på færdselslovens område efter indregistrering i Køretøjsregisteret uden godkendelse ved et registreringssyn, jf. dog stk. 2 og 3. Stk. 2. Stk. 1 finder ikke anvendelse på køretøjer, der er omfattet af reglerne om periodisk syn i kapitel 8, og som skulle have været til periodisk syn i afmeldingsperioden, hvis det ikke havde været afmeldt. Stk. 3. Stk. 1 finder ikke anvendelse på køretøjer, der ikke er omfattet af reglerne om periodisk syn i kapitel 8 i følgende tilfælde: 1) Køretøjet er registreret første gang for mere end 5 år siden og er senest godkendt ved et registreringssyn for mere end 2 år siden. 2) Køretøjet er registreret første gang for mere end 10 år siden og er senest godkendt ved et registreringssyn for mere end 1 år siden."
    },
    {
      "provision_ref": "7:38",
      "chapter": "7",
      "section": "38",
      "content": "§ 38. En afmeldt knallert, der er uændret i forhold til knallertens seneste godkendelse, kan tages i brug på færdselslovens område efter ny indregistrering i Køretøjsregisteret."
    },
    {
      "provision_ref": "7:39",
      "chapter": "7",
      "section": "39",
      "content": "§ 39. § 37, stk. 1, og § 38 finder ikke anvendelse, hvis der før eller i forbindelse med køretøjets afmelding er konstateret fejl eller mangler, der bevirker, at køretøjet ikke kan godkendes ved et registreringssyn."
    },
    {
      "provision_ref": "7:40",
      "chapter": "7",
      "section": "40",
      "content": "§ 40. Der kan ske ejer- eller brugerskifte af køretøjer, der ikke er omfattet af reglerne om periodisk syn i kapitel 8, uden godkendelse ved et registreringssyn mellem følgende parter: 1) Ægtefæller, herunder også ved separation, skilsmisse eller dødsfald. 2) Registrerede partnere, herunder også ved separation, skilsmisse eller dødsfald. 3) Samboende med fælles bopæl de seneste 2 år i forbindelse med dødsfald. 4) Samboende med fælles bopæl de seneste 5 år eller mere, herunder også ved ophævelse af den fælles bopæl."
    },
    {
      "provision_ref": "8:41",
      "chapter": "8",
      "section": "41",
      "content": "§ 41. Køretøjer omfattet af § 7 i lov om godkendelse og syn af køretøjer skal fremstilles til periodisk syn 4 år efter, at køretøjet er indregistreret første gang og derefter hvert andet år."
    },
    {
      "provision_ref": "8:42",
      "chapter": "8",
      "section": "42",
      "content": "§ 42. Følgende køretøjer skal fremstilles til periodisk syn senest 1 år efter første indregistrering og derefter årligt: 1) Køretøjer omfattet af § 8 i lov om godkendelse og syn af køretøjer. 2) Udrykningskøretøjer, jf. dog § 7, stk. 2."
    },
    {
      "provision_ref": "8:43",
      "chapter": "8",
      "section": "43",
      "content": "§ 43. Følgende køretøjer skal fremstilles til periodisk syn første gang 2 år efter første indregistrering og derefter hvert andet år, jf. dog stk. 2: 1) Motorcykler, der benyttes til øvelseskørsel. 2) Motorcykler, der benyttes til udlejning uden fører. 3) Varebiler med en tilladt totalvægt på højst 3.500 kg, der benyttes til udlejning uden fører eller til øvelseskørsel. 4) Registreringspligtige påhængskøretøjer til bil med et samlet tilladt akseltryk på over 750 kg og højst 3.500 kg, som er godkendt til Tempo 100, jf. bekendtgørelse om betingelser for Tempo 100-kørsel med campingvogn og andet registreringspligtigt påhængskøretøj til bil, dog undtaget påhængskøretøjer til bil opbygget på sættevognschassis. Stk. 2. Registreringspligtige påhængskøretøjer til bil, der er godkendt til Tempo 100, jf. stk. 1, nr. 4, skal fremstilles til periodisk syn første gang 2 år efter første registrering til Tempo 100."
    },
    {
      "provision_ref": "8:44",
      "chapter": "8",
      "section": "44",
      "content": "§ 44. Køretøjer registreret til veterankørsel skal fremstilles til periodisk syn første gang senest 35 år efter første indregistrering og derefter hvert ottende år, jf. dog § 47."
    },
    {
      "provision_ref": "8:45",
      "chapter": "8",
      "section": "45",
      "content": "§ 45. Færdselsstyrelsen indkalder et køretøj, jf. §§ 41-44, til periodisk syn. Indkaldelsen sendes til køretøjets bruger. Stk. 2. Indkaldelsen indeholder den sidste frist for fremstilling af køretøjet til periodisk syn. Indkaldelsen sendes senest 1 måned før fristen for fremstilling."
    },
    {
      "provision_ref": "8:46",
      "chapter": "8",
      "section": "46",
      "content": "§ 46. Fremstilles køretøjet ikke til periodisk syn inden synsfristen, jf. § 45, stk. 2, sender Færdselsstyrelsen et erindringsbrev til køretøjets bruger. Stk. 2. Er køretøjet ikke fremstillet til periodisk syn senest 9 uger efter synsfristen, jf. § 45, stk. 2, udsteder Færdselsstyrelsen et bødeforelæg for manglende fremstilling til periodisk syn og et påbud om, at køretøjet skal godkendes ved periodisk syn eller afmeldes. Stk. 3. Er køretøjet fremstillet til periodisk syn inden synsfristen, jf. § 45, stk. 2, men ikke godkendt, udsteder Færdselsstyrelsen et påbud om, at køretøjet skal godkendes ved periodisk syn eller afmeldes. Stk. 4. Er køretøjet ikke godkendt ved periodisk syn eller afmeldt inden fristen fastsat i påbud, jf. stk. 2 og 3, udsteder Færdselsstyrelsen et bødeforelæg for manglende godkendelse eller afmelding. Stk. 5. Er køretøjet fortsat ikke godkendt ved periodisk syn eller afmeldt 15 uger efter synsfristen, jf. § 45, stk. 2, anmoder Færdselsstyrelsen politiet om at inddrage køretøjets nummerplader."
    },
    {
      "provision_ref": "8:47",
      "chapter": "8",
      "section": "47",
      "content": "§ 47. Er køretøjet registreret til veterankørsel, vil fristen for fremstilling til periodisk syn ikke ligge i perioden fra den 1. november til og med den 31. marts."
    },
    {
      "provision_ref": "8:48",
      "chapter": "8",
      "section": "48",
      "content": "§ 48. Afmeldes et køretøj, der er indkaldt til periodisk syn, bortfalder indkaldelsen, jf. § 45, stk. 1. Stk. 2. Registreres et afmeldt køretøj på ny inden synsfristen, jf. § 45, stk. 2, uden fremstilling til periodisk syn, følger pligten til at fremstille køretøjet til periodisk syn køretøjets ejer eller bruger. Eventuelle erindringsbreve, bøder og nummerpladeinddragelser følger køretøjet. Stk. 3. Et afmeldt køretøj, der er indkaldt til periodisk syn, kan ikke registreres på ny efter synsfristen, jf. § 45, stk. 2, uden fremstilling til teknisk kontrol."
    },
    {
      "provision_ref": "8:49",
      "chapter": "8",
      "section": "49",
      "content": "§ 49. Ved ejer- eller brugerskifte af et køretøj, der er indkaldt til periodisk syn, inden synsfristen, jf. § 45, stk. 2, overgår pligten til at fremstille køretøjet til periodisk syn til køretøjets nye bruger. Eventuelle erindringsbreve, bøder og nummerpladeinddragelser følger køretøjet. Stk. 2. Ejer- eller brugerskifte kan ikke finde sted, hvis synsfristen, jf. § 45, stk. 2, er overskredet."
    },
    {
      "provision_ref": "8:50",
      "chapter": "8",
      "section": "50",
      "content": "§ 50. Fristen for periodisk syn fastsættes på baggrund af datoen for køretøjets første indregistrering, jf. dog stk. 2. Stk. 2. Fremstilles køretøjet til frivillig teknisk kontrol, jf. § 58, uden forudgående indkaldelse, vil en ny frist for periodisk syn blive fastsat på baggrund af datoen for den gennemførte frivillige tekniske kontrol, jf. dog stk. 3. Stk. 3. Fristen for periodisk syn ændres ikke i følgende tilfælde: 1) Køretøjet er registreret, men er ikke fremstillet og godkendt ved det seneste periodiske syn, køretøjet har været indkaldt til. 2) En person- eller varebil omfattet af § 7 i lov om godkendelse og syn af køretøjer, er godkendt ved en frivillig teknisk kontrol inden 2 år efter datoen for køretøjets første registrering. Stk. 4. Er køretøjet godkendt i henhold til § 61 og § 76, stk. 1, fastsættes synsfristen for periodisk syn på baggrund af datoen for det udenlandske syn."
    },
    {
      "provision_ref": "8:51",
      "chapter": "8",
      "section": "51",
      "content": "§ 51. Færdselsstyrelsen kan, for køretøjer omfattet af §§ 41-44, efter ansøgning udsætte sidste frist for fremstilling af køretøjet til periodisk syn i følgende særlige tilfælde: 1) Ved dokumentation for, at køretøjet er blevet stjålet eller tilsvarende, der umuliggør fremstilling til periodisk syn, herunder at køretøjet er på værksted, og nødvendige reservedele er i dokumenteret restordre. 2) Ved dokumenterede force majeure-situationer, der medfører, at køretøjet er beskadiget og derfor ikke kan fremstilles til periodisk syn. 3) Ved dokumentation for, at køretøjet er betydeligt trafikskadet, har været udsat for hærværk, eller er under omfattende restaurering. Køretøjet skal være omfattet af en stilstandsforsikring, og forsikringsselskabet skal erklære, at selskabet vil meddele Færdselsstyrelsen, når stilstandsforsikringen ophører."
    },
    {
      "provision_ref": "8:52",
      "chapter": "8",
      "section": "52",
      "content": "§ 52. Ansøgning om fristudsættelse indgives til Færdselsstyrelsen ved digital selvbetjening via www.virk.dk. Stk. 2. Ansøgning om fristudsættelse skal ske inden sidste frist for fremstilling til periodisk syn, jf. § 45, stk. 2. Stk. 3. Ansøger skal udfylde alle relevante felter i ansøgningsskemaet og vedlægge relevant dokumentation for opfyldelse af § 51."
    },
    {
      "provision_ref": "8:53",
      "chapter": "8",
      "section": "53",
      "content": "§ 53. Periodisk syn skal gennemføres efter bilag 1, pkt. 2 og 3. Stk. 2. §§ 68-82 finder også anvendelse på periodisk syn. Stk. 3. Periodisk syn skal udføres ved hjælp af eksisterende teknikker og udstyr og uden brug af værktøj til at afmontere eller fjerne nogen del af køretøjet. Synsvirksomheden kan kræve køretøjet adskilt eller belæsset, hvis det er nødvendigt for gennemførelsen af det periodiske syn eller for bedømmelsen af køretøjets egenskaber."
    },
    {
      "provision_ref": "8:54",
      "chapter": "8",
      "section": "54",
      "content": "§ 54. Synsvirksomheden kan kræve dokumentation, hvis det er nødvendigt for gennemførelsen af det periodiske syn."
    },
    {
      "provision_ref": "8:55",
      "chapter": "8",
      "section": "55",
      "content": "§ 55. For hvert kontrolpunkt indeholder bilag 1, pkt. 3, en liste over mulige mangler og deres alvorsgrad. Stk. 2. Mangler, der konstateres under et periodisk syn, klassificeres i en af følgende grupper: 1) Mindre mangler, som ikke har væsentlig indflydelse på køretøjets sikkerhed eller indvirkning på miljøet, og andre mindre uoverensstemmelser. 2) Væsentlige mangler, som kan påvirke køretøjets sikkerhed eller have indvirkning på miljøet eller udsætte andre trafikanter for risiko, og andre mere alvorlige uoverensstemmelser. 3) Farlige mangler, som udgør en direkte og umiddelbar risiko for trafiksikkerheden eller har indvirkning på miljøet, som berettiger et forbud mod anvendelse af køretøjet på offentlige veje. Stk. 3. Et køretøj med mangler i mere end en gruppe af de mangler, der er omhandlet i stk. 1, klassificeres i den gruppe, der svarer til den alvorligste mangel. Stk. 4. Et køretøj med adskillige mangler inden for samme inspektionselementer som defineret i anvendelsesområdet for kontrollen omhandlet i bilag 1, pkt. 2, kan klassificeres i den næstfølgende gruppe af alvorlige mangler, hvis det kan påvises, at den kombinerede virkning af disse mangler resulterer i en højere risiko for trafiksikkerheden."
    },
    {
      "provision_ref": "8:56",
      "chapter": "8",
      "section": "56",
      "content": "§ 56. Er der kun tale om mindre mangler, skal køretøjet anses for at være godkendt ved det periodiske syn. Manglerne skal udbedres, og køretøjet skal ikke kontrolleres på ny. Stk. 2. Er der tale om væsentlige mangler, anses køretøjet ikke for at være godkendt ved det periodiske syn. Køretøjet skal fremstilles til et omsyn indenfor 60 dage til kontrol af, at manglerne er udbedret. Stk. 3. Er der tale om farlige mangler, skal køretøjet ikke anses for at være godkendt ved det periodiske syn. Køretøjet skal fremstilles til omsyn indenfor 60 dage til kontrol af, at manglerne er udbedret. Synsvirksomheden kan fastsætte vilkår for kørsel eller forbyde kørsel, indtil køretøjet er godkendt ved omsyn."
    },
    {
      "provision_ref": "8:57",
      "chapter": "8",
      "section": "57",
      "content": "§ 57. Synsvirksomheden, der har foretaget et periodisk syn af et køretøj, som er registreret i Danmark, skal fremlægge en attest, såsom en påtegning i registreringsattesten, et selvklæbende mærkat, et certifikat eller enhver anden lettilgængelig oplysning, for ethvert køretøj, som er godkendt efter et periodisk syn. På attesten angives den dato, hvor det næste periodiske syn skal finde sted."
    },
    {
      "provision_ref": "8:58",
      "chapter": "8",
      "section": "58",
      "content": "§ 58. Et registreret eller godkendt køretøj omfattet af §§ 41-44 kan fremstilles til en frivillig teknisk kontrol. Kontrollen skal gennemføres i overensstemmelse med §§ 53-57. Stk. 2. Synsvirksomheden kan kræve dokumentation, hvis det er nødvendigt for gennemførelsen af den frivillige tekniske kontrol."
    },
    {
      "provision_ref": "8:59",
      "chapter": "8",
      "section": "59",
      "content": "§ 59. Ved fremstilling af køretøjer omfattet af §§ 41-44 til ekstraordinær kontrol, jf. § 12, stk. 1, i lov om godkendelse og syn af køretøjer, skal indkaldelsen fremvises til synsvirksomheden. Stk. 2. Den ekstraordinære kontrol skal udføres i overensstemmelse med §§ 53-57. Det skal derudover kontrolleres, om de fejl, der ligger til grund for indkaldelsen til ekstraordinær kontrol, er udbedret."
    },
    {
      "provision_ref": "8:60",
      "chapter": "8",
      "section": "60",
      "content": "§ 60. Fremstilles og godkendes køretøjet ikke ved ekstraordinær kontrol inden fristens udløb, anmodes politiet om at inddrage køretøjets nummerplader."
    },
    {
      "provision_ref": "8:61",
      "chapter": "8",
      "section": "61",
      "content": "§ 61. Påhængskøretøjer til tunge erhvervskøretøjer, som er godkendt ved periodisk syn i en anden EU-medlemsstat, kan anerkendes i Danmark. Stk. 2. Påhængskøretøjer til tunge erhvervskøretøjer anses som fremstillet, jf. § 10, stk. 1, i lov om godkendelse og syn af køretøjer, når det er godkendt ved periodisk syn i en anden EU-medlemsstat, og dokumentation herfor er indberettet til Færdselsstyrelsen inden synsfristen, jf. § 45, stk. 2."
    },
    {
      "provision_ref": "8:62",
      "chapter": "8",
      "section": "62",
      "content": "§ 62. Periodisk syn efter § 61 skal indberettes til Færdselsstyrelsen via en synsvirksomhed, jf. § 3, nr. 1, inden synsfristen, jf. § 45, stk. 2. Stk. 2. Synsvirksomheden skal indberette datoen for det periodiske syn foretaget i en anden EU-medlemsstat, jf. stk. 1, til Køretøjsregisteret. Stk. 3. Ejeren eller brugeren af påhængskøretøjet skal fremlægge den udenlandske synsrapport som dokumentation for, at det periodiske syn er gennemført inden synsfristen, jf. § 45, stk. 2. Stk. 4. For at kunne anerkende den udenlandske synsrapport, skal synsrapporten overholde kravene i bilag II i Europa-Parlamentets og Rådets direktiv 2014/45/EU af 3. april 2014 om periodisk teknisk kontrol med motorkøretøjer og påhængskøretøjer dertil og om ophævelse af direktiv 2009/40/EF med senere ændringer. Stk. 5. Indberettes den udenlandske synsrapport ikke inden synsfristen, jf. § 45, stk. 2, iværksættes normal procedure efter § 46."
    },
    {
      "provision_ref": "8:63",
      "chapter": "8",
      "section": "63",
      "content": "§ 63. Når et registreret køretøj skifter ejer eller bruger, har den nye ejer eller bruger pligt til snarest muligt og senest inden 3 uger efter ejer- eller brugerskiftet at fremstille køretøjet til teknisk kontrol og få det godkendt, når dette følger af stk. 2, medmindre køretøjet afmeldes forinden, jf. dog stk. 3. Stk. 2. Et køretøj, der ikke er underkastet periodisk syn, skal bortset fra knallert fremstilles til teknisk kontrol og godkendes, hvis 1) køretøjet er registreret første gang for mellem 5 og 10 år siden og senest fremstillet til teknisk kontrol og godkendt for mere end 2 år siden, eller 2) køretøjet er registreret første gang for mere end 10 år siden og senest fremstillet til teknisk kontrol og godkendt for mere end 1 år siden. Stk. 3. De i stk. 2 nævnte køretøjer kræves ikke fremstillet til teknisk kontrol, hvis 1) ejer- eller brugerskifte sker mellem ægtefæller eller registrerede partnere, 2) en ægtefælle eller registreret partner efter den anden ægtefælles eller registrerede partners død eller i tilfælde af skilsmisse eller separation overtager et køretøj, der er registreret i den anden ægtefælles eller registrerede partners navn, 3) en person overtager et køretøj, der er registreret i en samboendes navn, hvis den fælles bopæl har bestået de sidste 5 år, 4) en person ved dødsfald overtager et køretøj, der er registreret i afdødes navn, hvis vedkommende har haft fælles bopæl med afdøde de sidste 2 år før dødsfaldet, eller 5) en person ved ophævelse af fælles bopæl overtager et køretøj, der er registreret i en samboendes navn, hvis den fælles bopæl har bestået de sidste 5 år før samlivsophævelsen."
    },
    {
      "provision_ref": "8:64",
      "chapter": "8",
      "section": "64",
      "content": "§ 64. Den tekniske kontrol, jf. § 63, stk. 1 og 2, skal udføres i overensstemmelse med §§ 53-57."
    },
    {
      "provision_ref": "9:65",
      "chapter": "9",
      "section": "65",
      "content": "§ 65. Køretøjer, der ikke er periodesynspligtige efter §§ 41-44, kan til enhver tid fremstilles til frivillig teknisk kontrol. Stk. 2. Den frivillige tekniske kontrol skal gennemføres i overensstemmelse med de regler, der gælder for den valgte type teknisk kontrol."
    },
    {
      "provision_ref": "9:66",
      "chapter": "9",
      "section": "66",
      "content": "§ 66. Ved fremstilling af køretøjer, der ikke er periodesynspligtige efter §§ 41-44, til ekstraordinær kontrol, jf. § 12, stk. 1, i lov om godkendelse og syn af køretøjer, skal indkaldelsen fremvises til synsvirksomheden. Stk. 2. Den ekstraordinære kontrol skal udføres i overensstemmelse med den type kontrol, der er indkaldt til. Det skal derudover kontrolleres, om de fejl, der ligger til grund for indkaldelsen til ekstraordinær kontrol, er udbedret."
    },
    {
      "provision_ref": "9:67",
      "chapter": "9",
      "section": "67",
      "content": "§ 67. Fremstilles og godkendes køretøjet ikke ved ekstraordinær kontrol inden fristens udløb, anmodes politiet om at inddrage køretøjets nummerplader."
    },
    {
      "provision_ref": "10:68",
      "chapter": "10",
      "section": "68",
      "content": "§ 68. Ved fremstilling af et køretøj til teknisk kontrol varetages ejerens eller brugerens interesse af den, der fremstiller køretøjet."
    },
    {
      "provision_ref": "10:69",
      "chapter": "10",
      "section": "69",
      "content": "§ 69. Et køretøj, der fremstilles til teknisk kontrol, skal være rengjort og i en sådan stand, at den tekniske kontrol kan gennemføres uden vanskeligheder."
    },
    {
      "provision_ref": "10:70",
      "chapter": "10",
      "section": "70",
      "content": "§ 70. Et påhængskøretøj, der fremstilles til teknisk kontrol, skal være tilkoblet et egnet trækkende køretøj."
    },
    {
      "provision_ref": "10:71",
      "chapter": "10",
      "section": "71",
      "content": "§ 71. Under den tekniske kontrol skal der foretages en prøvekørsel, hvor køretøjet føres af synsvirksomhedens personale, hvis det er nødvendigt for gennemførelse af den tekniske kontrol. Fremstilleren kan deltage i prøvekørslen. Ved prøvekørsel med køretøj, der er registreret til transport af farligt gods, kan det kræves, at fremstilleren deltager i prøvekørslen."
    },
    {
      "provision_ref": "10:72",
      "chapter": "10",
      "section": "72",
      "content": "§ 72. Synsvirksomheden udsteder ved afslutning af enhver teknisk kontrol en synsrapport eller en rapport, der skal udleveres til fremstiller straks efter den tekniske kontrol. Stk. 2. Synsrapporter i forbindelse med periodisk syn og rapporter i forbindelse med et registreringssyn skal opfylde kravene i bilag 2."
    },
    {
      "provision_ref": "10:73",
      "chapter": "10",
      "section": "73",
      "content": "§ 73. Et af følgende synsresultater skal fremgå af synsrapporten: 1) Godkendt. 2) Betinget godkendt. 3) Kan godkendes efter omsyn hos (om)synsvirksomhed. 4) Kan godkendes efter omsyn hos synsvirksomhed. 5) Ikke godkendt og omsyn er ikke muligt. 6) Ufuldstændigt syn. Stk. 2. Resultatet »Betinget godkendt«, jf. stk. 1, nr. 2, må ved omsyn kun benyttes i de tilfælde, hvor der er opstået en eller flere nye mindre mangler på køretøjet, som ikke er påført synsrapporten ved det seneste syn eller omsyn. Stk. 3. Resultatet »Kan godkendes efter omsyn hos synsvirksomhed«, jf. stk. 1, nr. 4, skal anvendes, hvis årsagen til, at køretøjet ikke kan godkendes, er 1) manglende dokumentation, der er nødvendig for gennemførsel af det periodiske syn, 2) fejl, som medfører, at den tekniske kontrol ikke kan gennemføres, eller 3) fejl på køretøjet i forbindelse med et registreringssyn efter §§ 5-7, eller godkendelse til særlig transport. Stk. 4. Resultatet »Ufuldstændigt syn«, jf. stk. 1, nr. 6, skal anvendes, når et syn er påbegyndt, men ikke afsluttet, og synet ønskes afbrudt af fremstiller eller synsvirksomheden. Årsagen til ufuldstændigt syn anføres på synsrapporten."
    },
    {
      "provision_ref": "10:74",
      "chapter": "10",
      "section": "74",
      "content": "§ 74. Alle konstaterede fejl ved køretøjet skal anføres i synsrapporten. Stk. 2. Er køretøjet i så dårlig stand, at en udtømmende opregning af de konstaterede fejl vil være ekstraordinært tidskrævende, eller vil en tilbundsgående undersøgelse kræve yderligere rengøring af køretøjet, skal kun de væsentligste og mest iøjnefaldende fejl anføres i synsrapporten. Synsrapporten skal i disse tilfælde indeholde oplysning om, at synsrapporten ikke er udtømmende. Stk. 3. Det skal fremgå af synsrapporten, hvis synsvirksomheden har truffet afgørelse om 1) vilkår for kørsel, eller 2) kørselsforbud."
    },
    {
      "provision_ref": "10:75",
      "chapter": "10",
      "section": "75",
      "content": "§ 75. Resultatet af den tekniske kontrol skal indberettes til Færdselsstyrelsen straks efter kontrollen. Ved periodisk syn, frivillige tekniske kontroller, jf. § 58, og ekstraordinære kontroller, jf. § 59, videresender Færdselsstyrelsen oplysningerne til Køretøjsregisteret. Stk. 2. Synsvirksomheden skal også indberette resultatet af den tekniske kontrol til Motorstyrelsen straks efter et registreringssyn og øvrige kontroller."
    },
    {
      "provision_ref": "10:76",
      "chapter": "10",
      "section": "76",
      "content": "§ 76. Ved omregistrering af et køretøj, der er registreret i en anden EU-medlemsstat, anerkendes en synsrapport udstedt af den anden medlemsstat, forudsat at synsrapporten er gyldig med hensyn til kontrolhyppigheden for periodiske syn efter denne bekendtgørelse. Stk. 2. Synvirksomheden indberetter datoen for det udenlandske periodiske syn, jf. stk. 1, til Køretøjsregisteret."
    },
    {
      "provision_ref": "10:77",
      "chapter": "10",
      "section": "77",
      "content": "§ 77. Det skal fremgå af synsrapporten, at synet er indberettet på baggrund af en udenlandsk synsrapport, jf. § 61 og § 76, stk. 1."
    },
    {
      "provision_ref": "10:78",
      "chapter": "10",
      "section": "78",
      "content": "§ 78. Er køretøjet ved en teknisk kontrol behæftet med så væsentlige fejl, at det ikke straks kan godkendes betinget med påpegede fejl, kan synsvirksomheden tillade, at køretøjet inden for en frist på 60 kalenderdage regnet fra og med synsdatoen fremstilles til ét eller flere omsyn, jf. dog stk. 3. Stk. 2. Der kan ikke gives tilladelse til omsyn, hvis synsrapporten eller rapporten ikke er udtømmende, jf. § 74, stk. 2. Stk. 3. Fristen i stk. 1 kan i forbindelse med periodisk syn aldrig blive længere end en eventuel frist givet som påbud af Færdselsstyrelsen i forbindelse med manglende periodisk syn, godkendelse eller afmelding. Stk. 4. Kan et køretøj godkendes efter et omsyn på baggrund af et registreringssyn, indberetter synsvirksomheden eller omsynsvirksomheden dette til Køretøjsregisteret."
    },
    {
      "provision_ref": "10:79",
      "chapter": "10",
      "section": "79",
      "content": "§ 79. Kan et køretøjet ikke godkendes alene som følge af manglende dokumentation, der ikke kræver kontrol af køretøjets indretning og udstyr, kan synsvirksomheden tillade omsyn hos en synsvirksomhed uden, at køretøjet medbringes. Stk. 2. Ved manglende godkendelse på grund af, at den aftagelige del af kuglekobling ikke er medtaget til teknisk kontrol, kan omsyn hos en synsvirksomhed eller omsynsvirksomhed tillades."
    },
    {
      "provision_ref": "10:80",
      "chapter": "10",
      "section": "80",
      "content": "§ 80. Ved omsyn kan fristen fastsat af synsvirksomheden, jf. § 78, stk. 1, ikke forlænges."
    },
    {
      "provision_ref": "10:81",
      "chapter": "10",
      "section": "81",
      "content": "§ 81. Ved fremstilling til omsyn skal fremstilleren aflevere følgende: 1) Synsrapporten eller rapporten fra den seneste tekniske kontrol eller det seneste omsyn. 2) Eventuel påkrævet dokumentation ifølge synsrapporten eller rapporten."
    },
    {
      "provision_ref": "10:82",
      "chapter": "10",
      "section": "82",
      "content": "§ 82. Et køretøj kan godkendes efter omsyn, når alle konstaterede fejl ved den seneste tekniske kontrol er udbedret, og der ikke konstateres nye fejl på køretøjet. Stk. 2. Konstateres der nye fejl på køretøjet ved et omsyn, skal fejlene vurderes og synsresultatet træffes i overensstemmelse med de regler, der gælder for den pågældende tekniske kontrol."
    },
    {
      "provision_ref": "10:83",
      "chapter": "10",
      "section": "83",
      "content": "§ 83. Færdselsstyrelsen kan indkalde et køretøj til en fornyet teknisk kontrol eller inddrage køretøjets godkendelse, hvis det efter en teknisk kontrol konstateres, at køretøjet er godkendt på et åbenbart ukorrekt grundlag."
    },
    {
      "provision_ref": "11:84",
      "chapter": "11",
      "section": "84",
      "content": "§ 84. Standarder, der henvises til i denne bekendtgørelse, indføres ikke i Lovtidende. Stk. 2. Standarderne, jf. stk. 1, er gældende, selvom de ikke foreligger på dansk. Stk. 3. Standarderne, jf. stk. 1, kan gennemses i Færdselsstyrelsen eller købes ved Dansk Standard."
    },
    {
      "provision_ref": "12:85",
      "chapter": "12",
      "section": "85",
      "content": "§ 85. Afgørelser truffet af en synsvirksomhed eller omsynsvirksomhed efter reglerne i denne bekendtgørelse, kan indbringes for Færdselsstyrelsen. Stk. 2. Klagefristen er 4 uger fra den dag, afgørelsen er meddelt. Stk. 3. Klage over en afgørelse fritager ikke klageren for at efterkomme denne. Stk. 4. Færdselsstyrelsens afgørelser efter denne bekendtgørelse kan ikke indbringes for transportministeren eller anden administrativ myndighed, jf. § 35, stk. 1, i lov om godkendelse og syn af køretøjer."
    },
    {
      "provision_ref": "13:86",
      "chapter": "13",
      "section": "86",
      "content": "§ 86. Med bøde straffes den, der 1) overtræder §§ 4-6, § 7, stk. 1, § 10, stk. 3 og 4, § 15, § 33, stk. 1, og § 63, stk. 1, eller 2) benytter et køretøj i strid med de vilkår eller forbud en synsvirksomhed fastsætter, jf. § 21, stk. 2, § 33, stk. 2, eller § 56, stk. 3, 3. pkt. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "14:87",
      "chapter": "14",
      "section": "87",
      "content": "§ 87. Bekendtgørelsen træder i kraft den 1. januar 2026. Stk. 2. Bekendtgørelse nr. 819 af 26. juni 2024 om godkendelse og syn af køretøjer ophæves. Stk. 3. § 61 finder anvendelse for periodiske syn, der foretages fra og med den 5. januar 2026."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsens formål er at fastsætte regler om, i hvilke tilfælde køretøjer skal fremstilles til teknisk kontrol ved en synsvirksomhed eller en omsynsvirksomhed, herunder frister samt krav til fremstilling og udførelse af den tekniske kontrol.",
      "valid_from": "2025-12-16",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Denne bekendtgørelse finder anvendelse på følgende: 1) Registreringssyn af køretøjer. 2) Periodisk syn af køretøjer. 3) Øvrige kontroller af køretøjer, som ikke er omfattet af nr. 1 eller 2. 4) Færdselsstyrelsens godkendelser af køretøjer, jf. dog stk. 2. Stk. 2. Bekendtgørelsen finder ikke anvendelse på national individuel godkendelse af nye motorkøretøjer og påhængskøretøjer dertil, hvis forholdet er reguleret i bekendtgørelse om national individuel godkendelse af nye motorkøretøjer og påhængskøretøjer dertil.",
      "valid_from": "2025-12-16",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. I denne bekendtgørelse forstås ved: 1) Synsvirksomhed: En virksomhed, der har tilladelse fra Færdselsstyrelsen til at drive synsvirksomhed, jf. bekendtgørelse om synsvirksomheder. 2) Omsynsvirksomhed: En virksomhed, der har tilladelse fra Færdselsstyrelsen til at drive omsynsvirksomhed, jf. bekendtgørelse om omsynsvirksomheder. 3) Registreringspligtigt køretøj: Et køretøj, der skal registreres efter § 2 i lov om registrering af køretøjer. 4) Godkendelsespligtigt køretøj: En traktor eller en blokvogn, der skal godkendes, jf. § 4 i lov om registrering af køretøjer. 5) Registreringssyn: En teknisk kontrol af et køretøj, som endnu ikke er registreret i Køretøjsregisteret, eller af et køretøj, hvor der er foretaget registreringspligtige ændringer af køretøjet. 6) Periodisk syn: En teknisk kontrol udført i overensstemmelse med kapitel 8. 7) Omsyn: En teknisk kontrol af et køretøj med henblik på at sikre, at fejl ved køretøjet konstateret ved en teknisk kontrol efter nr. 5, 6 eller 8 er udbedret. 8) Øvrige kontroller: Tekniske kontroller af et køretøj, som ikke er omfattet af nr. 5, 6 eller 7. 9) Godkendelseserklæring: Dokument udstedt af Færdselsstyrelsen, der godkender et chassis opbygning og dokumentation herfor, jf. dog § 2, stk. 2. 10) Synsrapport: Dokument udstedt af en synsvirksomhed eller omsynsvirksomhed efter et periodisk syn eller et omsyn efter et periodisk syn, som er udfærdiget efter reglerne i kapitel 10. 11) Rapport: Dokument udstedt af en synsvirksomhed efter registreringssyn og øvrige kontroller, jf. kapitel 9, eller et omsyn efter registreringssyn og øvrige kontroller. 12) CoC: Det dokument, der er udstedt af fabrikanten, og som attesterer, at et fremstillet køretøj er i overensstemmelse med den godkendte køretøjstype og med alle de retsakter, der gjaldt på produktionstidspunktet.",
      "valid_from": "2025-12-16",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Et registreringspligtigt køretøj, som ikke er registreret, og et godkendelsespligtigt køretøj, som ikke er godkendt, skal godkendes ved et registreringssyn, inden køretøjet kan registreres i Køretøjsregisteret og tages i brug på færdselslovens område, medmindre andet følger af denne bekendtgørelse.",
      "valid_from": "2025-12-16",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Ved følgende ændringer af indretning eller udstyr på et registreret eller godkendt køretøj skal køretøjet godkendes ved et registreringssyn, inden køretøjet tages i brug på færdselslovens område, jf. dog § 15: 1) Konstruktive ændringer, som nævnt i bilag 2 i bekendtgørelse om detailforskrifter for køretøjers indretning, udstyr og anvendelse. 2) Montering eller ændring af tilkoblingsanordning, herunder til sidevogn til tohjulet motorcykel, jf. dog stk. 2. 3) Ændring af køretøjets køreklare vægt eller egenvægt med mere end 50 kg. 4) Ændring af køretøjets køreklare vægt eller egenvægt med 50 kg eller derunder, hvis ændringen ønskes registreret i Køretøjsregisteret. 5) Ændring af køretøjets tilladte vægte, jf. dog stk. 3. 6) Øvrige ændringer af køretøjets registrerede tekniske data. Stk. 2. Stk. 1, nr. 2, finder ikke anvendelse på køretøjer omfattet af § 3, stk. 3, i bekendtgørelse om synsfri sammenkobling af bil og påhængskøretøj med en tilladt totalvægt på højst 3.500 kg. Stk. 3. Stk. 1, nr. 5, gælder ikke ved nedsættelse af tilladt vægt af påhængskøretøj med bremser for bil op til 3.500 kg.",
      "valid_from": "2025-12-16",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Ved ændring af et registreret køretøjs art skal køretøjet godkendes ved et registreringssyn, inden køretøjet tages i brug på færdselslovens område.",
      "valid_from": "2025-12-16",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Ved ændring af et registreret køretøjs anvendelse skal køretøjet godkendes ved et registreringssyn, inden køretøjet tages i brug til følgende på færdselslovens område: 1) Erhvervsmæssig persontransport i henhold til tilladelse efter taxiloven til taxikørsel, limousinekørsel eller kørsel for en offentlig myndighed, som myndigheden udfører med hjemmel i lov. 2) Ambulancekørsel. 3) Buskørsel, herunder rutekørsel. 4) Udlejning uden fører. 5) Øvelseskørsel. 6) Slæbning. 7) Udrykningskørsel, jf. dog stk. 2. Stk. 2. Stk. 1, nr. 7, gælder ikke for køretøjer, der tilhører politiet, og som kun undtagelsesvist anvendes til udrykningskørsel.",
      "valid_from": "2025-12-16",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. En bil, der skal anvendes i forbindelse med et bestemt påhængskøretøj i fast kombination eller flere bestemte påhængskøretøjer i variabel kombination, skal sammen med påhængskøretøjerne godkendes ved et registreringssyn, jf. dog stk. 4. Stk. 2. En motorcykel, der skal anvendes i forbindelse med en eller flere sidevogne eller et eller flere registreringspligtige påhængskøretøjer, skal sammen med disse køretøjer godkendes ved et registreringssyn. Stk. 3. En stor knallert, der skal anvendes i forbindelse med en eller flere påhængsvogne, skal sammen med disse påhængsvogne godkendes ved et registreringssyn. Stk. 4. Synsvirksomheden kan tillade, at et eller begge køretøjer, der skal indgå i et vogntog, jf. stk. 1, kan godkendes uden et registreringssyn, hvis der er udstedt en koblingsspecifikation for begge køretøjer, jf. § 11.",
      "valid_from": "2025-12-16",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Synsvirksomheden kan ved et registreringssyn godkende et trækkende køretøj til kørsel med et ubestemt antal påhængskøretøjer, der er ensartede. Synsvirksomheden kan kræve, at ét af påhængskøretøjerne fremstilles sammen med det trækkende køretøj.",
      "valid_from": "2025-12-16",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Synsvirksomheden udsteder en eller flere supplerende attester efter følgende godkendelser ved et registreringssyn: 1) Godkendelse af et trækkende køretøj til sammenkobling med flere bestemte påhængskøretøjer, jf. § 8, stk. 1. 2) Godkendelse af en motorcykel til sammenkobling med en eller flere sidevogne, jf. § 8, stk. 2. 3) Godkendelse af et trækkende køretøj til sammenkobling med et ubestemt antal påhængskøretøjer, der er ensartede, jf. § 9. 4) Godkendelse af et køretøj i flere udførelser. Stk. 2. Synsvirksomheden indberetter til Køretøjsregisteret, hvilke supplerende attester, der er udstedt. Stk. 3. Supplerende attester efter stk. 1, nr. 1-3, eller kopi heraf skal medbringes under kørsel med tilkoblet køretøj. Stk. 4. Supplerende attester efter stk. 1, nr. 4, eller kopi heraf skal medbringes under kørsel.",
      "valid_from": "2025-12-16",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. En synsvirksomhed kan efter anmodning udstede en koblingsspecifikation til et bestemt køretøj. Stk. 2. Koblingsspecifikation efter stk. 1 skal indeholde oplysninger om køretøjets og tilkoblingsanordningens art samt øvrige oplysninger, der er nødvendige for, at køretøjet kan godkendes efter § 8, stk. 4, uden et registreringssyn.",
      "valid_from": "2025-12-16",
      "valid_to": null
    },
    {
      "provision_ref": "3:12",
      "chapter": "3",
      "section": "12",
      "content": "§ 12. En synsvirksomhed skal efter anmodning, og på baggrund af et registreringssyn af en EF-typegodkendt lille knallert, der er ibrugtaget før 1. juli 2006, udstede en synsrapport, hvoraf det fremgår, at knallerten ikke er registreringspligtig, og at den har en konstruktiv bestemt maksimal hastighed på højst 30 km/t. Stk. 2. Ved anmodningen skal der fremlægges en gyldig EF-overensstemmelsesattest, hvoraf det fremgår, at knallerten er EF-typegodkendt med en dokumenteret maksimal hastighed på højst 30 km/t.",
      "valid_from": "2025-12-16",
      "valid_to": null
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Følgende typer af køretøjer skal godkendes ved et registreringssyn, inden køretøjet tages i brug på færdselslovens område: 1) Registreringspligtig personbil til højst 9 personer medregnet føreren. 2) Registreringspligtig varebil. 3) Registreringspligtig motorcykel. 4) Registreringspligtig stor knallert. 5) Registreringspligtig lille knallert, som ved en EU- eller EF-overensstemmelsesattest har en dokumenteret hastighed på maksimalt 30 km/t. 6) Registreringspligtig traktor. 7) Registreringspligtigt motorredskab. 8) Registreringspligtig påhængs- eller campingvogn forsynet med påløbsbremser eller som ikke er forsynet med bremser. 9) Registreringspligtig påhængsvogn til traktor og motorredskab. 10) Andre registreringspligtige påhængsredskaber end campingvogne. 11) Godkendelsespligtigt køretøj. 12) Køretøjer, som nævnt i §§ 14 eller 15, men som er i overensstemmelse med en tidligere udstedt standardtypegodkendelse eller anmeldt EF-typegodkendelse. 13) Køretøjer, der tidligere har været registreret efter de særlige regler om forsvarets eller redningsberedskabets køretøjer. 14) Uændret køretøj med en EU-typegodkendelse som ukomplet.",
      "valid_from": "2025-12-16",
      "valid_to": null
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Følgende registreringspligtige køretøjer skal godkendes af Færdselsstyrelsen ved udstedelse af en godkendelseserklæring og efterfølgende godkendes ved et registreringssyn, inden køretøjet tages i brug på færdselslovens område, jf. dog stk. 2: 1) Personbil med mere end 8 siddepladser udover førerens siddeplads. 2) Lastbil. 3) Påhængsvogn til bil, hvor påhængsvognen er forsynet med andre bremser end påløbsbremser. 4) Sættevogn. 5) Campingvogn forsynet med andre bremser end påløbsbremser. Stk. 2. Stk. 1 finder ikke anvendelse på køretøjer nævnt i § 13, nr. 12-14.",
      "valid_from": "2025-12-16",
      "valid_to": null
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Enhver ændring af konstruktion, indretning eller udstyr, der medfører, at et køretøj omfattet af § 14 ikke længere er i overensstemmelse med køretøjets godkendelseserklæring, skal godkendes på ny af Færdselsstyrelsen ved udstedelse af en godkendelseserklæring og efterfølgende godkendes ved et registreringssyn.",
      "valid_from": "2025-12-16",
      "valid_to": null
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Færdselsstyrelsen kan udstede en godkendelseserklæring efter ansøgning. Stk. 2. Færdselsstyrelsen kan inden udstedelse af en godkendelseserklæring, jf. stk. 1, kræve køretøjet indleveret til en synsvirksomhed til forudgående undersøgelse i belastet eller ubelastet stand eller kræve køretøjet undersøgt af en godkendt prøvningsinstans.",
      "valid_from": "2025-12-16",
      "valid_to": null
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Færdselsstyrelsen kan udstede en godkendelseserklæring efter anmeldelse, hvis dele af køretøjet allerede er godkendt i henhold til nærmere bestemte FN-regulativer eller EF-direktiver. Stk. 2. Færdselsstyrelsen kan inden udstedelse af en godkendelseserklæring, jf. stk. 1, kræve køretøjet indleveret til en synsvirksomhed til forudgående undersøgelse i belastet eller ubelastet stand, eller kræve køretøjet undersøgt af en godkendt prøvningsinstans, hvis der er grund til at antage, at køretøjet ikke opfylder kravene til køretøjets indretning eller udstyr.",
      "valid_from": "2025-12-16",
      "valid_to": null
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Udgifter til undersøgelse af køretøjet efter § 16, stk. 2, og § 17, stk. 2, betales af ansøgeren eller anmelderen.",
      "valid_from": "2025-12-16",
      "valid_to": null
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Færdselsstyrelsen offentliggør udstedte godkendelseserklæringer på styrelsens hjemmeside.",
      "valid_from": "2025-12-16",
      "valid_to": null
    },
    {
      "provision_ref": "5:20",
      "chapter": "5",
      "section": "20",
      "content": "§ 20. Køretøjer, der registreres på danske grænsenummerplader, skal godkendes ved et registreringssyn efter reglerne for registrering af det pågældende køretøj på almindelige nummerplader, inden køretøjet tages i brug på færdselslovens område, jf. dog stk. 2. Stk. 2. Synsvirksomheden kan ved et registreringssyn godkende et køretøj, jf. stk. 1, som ikke opfylder de tekniske krav, når 1) der er tale om enkelte afvigelser fra de tekniske krav, 2) køretøjet kan benyttes uden fare, og 3) køretøjet opfylder kravene til køretøjers indretning og udstyr i den internationale færdselskonvention af 8. november 1968. Stk. 3. Et køretøj, der har været ført ud af Danmark på danske grænsenummerplader og har været registreret i udlandet, og som indføres på ny i Danmark, skal godkendes ved et registreringssyn efter § 23, hvis køretøjet skal registreres på almindelige nummerplader. Stk. 4. Stk. 3 finder tilsvarende anvendelse på køretøjer godkendt efter stk. 2, hvis køretøjet skal registreres på almindelige nummerplader. Stk. 5. Øvrige køretøjer, der er eller har været registreret på danske grænsenummerplader, skal godkendes ved et registreringssyn efter § 25. Stk. 6. Synsvirksomheden indberetter til Køretøjsregisteret, at køretøjet er godkendt i medfør af denne bestemmelse.",
      "valid_from": "2025-12-16",
      "valid_to": null
    },
    {
      "provision_ref": "5:21",
      "chapter": "5",
      "section": "21",
      "content": "§ 21. En synsvirksomhed kan godkende et køretøj, der ikke opfylder de tekniske krav, som gælder for køretøjet, ved et registreringssyn, hvis følgende er opfyldt: 1) Køretøjet er registreret første gang for mere end 30 år siden. 2) Køretøjet udelukkende anvendes af teknisk-historiske grunde til lejlighedsvis kørsel med prøvemærker efter reglerne i § 7 f i lov om registrering af køretøjer. 3) Kørsel må anses for forsvarligt under hensyn til køretøjets anvendelse som veterankøretøj. Stk. 2. Synsvirksomheden kan ved godkendelse efter stk. 1 fastsætte yderligere vilkår for køretøjets anvendelse.",
      "valid_from": "2025-12-16",
      "valid_to": null
    },
    {
      "provision_ref": "5:22",
      "chapter": "5",
      "section": "22",
      "content": "§ 22. Opfylder et køretøj ikke de tekniske krav, kan en synsvirksomhed godkende køretøjet midlertidigt ved et registreringssyn, hvis følgende er opfyldt: 1) Køretøjet er registreret i udlandet. 2) Perioden fra registreringspligten indtræder, til køretøjet føres ud af landet, må antages at være kortvarig. 3) Der er tale om enkelte afvigelser fra de tekniske krav. 4) Køretøjet kan benyttes uden fare. 5) Køretøjet opfylder kravene til køretøjers indretning og udstyr i den internationale færdselskonvention af 8. november 1968. Stk. 2. Synsvirksomheden indberetter til Køretøjsregisteret, at køretøjet er godkendt midlertidigt efter stk. 1.",
      "valid_from": "2025-12-16",
      "valid_to": null
    },
    {
      "provision_ref": "6:23",
      "chapter": "6",
      "section": "23",
      "content": "§ 23. Ved fremstilling til et registreringssyn af et køretøj, der ikke tidligere har været registreret i Danmark, eller som senest har været registreret efter de særlige regler om forsvarets eller redningsberedskabets køretøjer, skal fremstilleren oplyse følgende: 1) Køretøjets art. 2) Køretøjets anvendelse. 3) Køretøjets drivkraft. 4) Om køretøjet er nyt eller brugt. 5) Om der er foretaget konstruktive ændringer efter seneste godkendelse.",
      "valid_from": "2025-12-16",
      "valid_to": null
    },
    {
      "provision_ref": "6:24",
      "chapter": "6",
      "section": "24",
      "content": "§ 24. Ved fremstilling til et registreringssyn, jf. § 23, skal fremstilleren fremvise følgende til synsvirksomheden i det omfang, det er relevant for køretøjet: 1) Dokumentation for køretøjets mærke, model, variant og stelnummer. 2) Godkendelseserklæring, jf. § 14. 3) EF-overensstemmelsesattest for lille knallert, jf. § 12, stk. 2. 4) Vægtseddel fra vejning udført af en virksomhed akkrediteret til vejning, jf. dog stk. 3. 5) Dataerklæring fra fabrikanten, dennes repræsentant, en godkendt prøvningsinstans eller en godkendt teknisk tjeneste, gyldig EF-overensstemmelsesattest eller gyldigt CoC. 6) Dokumentation for, at køretøjet opfylder gældende regler ved godkendelse af konstruktive ændringer af køretøjer med en tilladt totalvægt på højst 3.500 kg. 7) Dokumentation for, at køretøjet opfylder gældende regler ved godkendelse som replica-bil med en tilladt totalvægt på højst 3.500 kg. 8) Øvrig dokumentation for forhold, der ikke kan undersøges med synsvirksomhedens udstyr, herunder dokumentation for, at køretøjet opfylder gældende krav til køretøjets indretning og udstyr. Stk. 2. For køretøjer, der senest har været registreret i udlandet, skal fremstilleren også fremvise den udenlandske registreringsattest eller lignende dokumentation for køretøjets udenlandske registrering. Stk. 3. Synsvirksomheden kan fravige kravet om vægtseddel, jf. stk. 1, nr. 4, hvis køretøjets køreklare vægt eller egenvægt kan bestemmes med tilstrækkelig sikkerhed på andet grundlag. Stk. 4. Dokumenter, jf. stk. 1, nr. 5, må på tidspunktet for køretøjets fremstilling ikke være ældre end 1 år regnet fra udstedelsesdatoen. Gyldigheden på 1 år kan forlænges ved supplerende erklæring fra udstederen.",
      "valid_from": "2025-12-16",
      "valid_to": null
    },
    {
      "provision_ref": "6:25",
      "chapter": "6",
      "section": "25",
      "content": "§ 25. Ved fremstilling til et registreringssyn af et køretøj, der er eller senest har været registreret i Danmark, skal fremstilleren oplyse følgende: 1) Køretøjets art. 2) Køretøjets anvendelse. 3) Køretøjets drivkraft. 4) Om køretøjet er nyt eller brugt. 5) Om der er foretaget konstruktive ændringer efter seneste godkendelse.",
      "valid_from": "2025-12-16",
      "valid_to": null
    },
    {
      "provision_ref": "6:26",
      "chapter": "6",
      "section": "26",
      "content": "§ 26. Ved fremstilling til et registreringssyn, jf. § 25, skal fremstilleren fremvise følgende til synsvirksomheden i det omfang, det er relevant for køretøjet: 1) Dokumentation for køretøjets mærke, model, variant og stelnummer. 2) Supplerende attester, jf. § 10. 3) Koblingsspecifikation, jf. § 11. 4) Registreringsattest. 5) Godkendelseserklæring, jf. § 14. 6) Dokumentation for at køretøjet opfylder gældende regler ved konstruktive ændringer af køretøjer, der ikke er omfattet af nr. 5. 7) Øvrig dokumentation for forhold, der ikke kan undersøges med synsvirksomhedens normale udstyr, herunder dokumentation for, at køretøjet opfylder gældende krav til køretøjets indretning og udstyr.",
      "valid_from": "2025-12-16",
      "valid_to": null
    },
    {
      "provision_ref": "6:27",
      "chapter": "6",
      "section": "27",
      "content": "§ 27. Ved et registreringssyn kontrollerer synsvirksomheden, om køretøjet er i forskriftsmæssig stand og køretøjets identitet. Stk. 2. Synsvirksomheden skal, til brug for identifikation af køretøjet, foretage en visuel inspektion af køretøjet og anvende en anordning til tilslutning til køretøjets elektroniske grænseflade, som muliggør udlæsning.",
      "valid_from": "2025-12-16",
      "valid_to": null
    },
    {
      "provision_ref": "6:28",
      "chapter": "6",
      "section": "28",
      "content": "§ 28. Synsvirksomheden kan kræve køretøjet adskilt eller belæsset, hvis det er nødvendigt af hensyn til gennemførelse af registreringssynet eller for bedømmelsen af køretøjets egenskaber.",
      "valid_from": "2025-12-16",
      "valid_to": null
    },
    {
      "provision_ref": "6:29",
      "chapter": "6",
      "section": "29",
      "content": "§ 29. Den tekniske kontrol udføres ved hjælp af eksisterende teknikker og udstyr.",
      "valid_from": "2025-12-16",
      "valid_to": null
    },
    {
      "provision_ref": "6:30",
      "chapter": "6",
      "section": "30",
      "content": "§ 30. Hvis køretøjet er eller senest har været registreret i Danmark, skal synsvirksomheden kontrollere, at det fremstillede køretøj er identisk med det senest registrerede.",
      "valid_from": "2025-12-16",
      "valid_to": null
    },
    {
      "provision_ref": "6:31",
      "chapter": "6",
      "section": "31",
      "content": "§ 31. Kan synsvirksomheden ikke konstatere en første registreringsdato i forbindelse med den tekniske kontrol, skal den 1. januar i køretøjets fabrikationsår anvendes. Stk. 2. Kan synsvirksomheden ikke konstatere et fabrikationsår, jf. stk. 1, kan synsvirksomheden skønsmæssigt fastsætte køretøjets fabrikationsår. Stk. 3. Synsvirksomheden indberetter data, jf. stk. 1 og 2, til Køretøjsregisteret i forbindelse med et registreringssyn.",
      "valid_from": "2025-12-16",
      "valid_to": null
    },
    {
      "provision_ref": "6:32",
      "chapter": "6",
      "section": "32",
      "content": "§ 32. Ved registreringssyn af en ibrugtaget lastbil eller en ibrugtaget personbil til flere end 9 personer (bus), som skal være forsynet med hastighedsbegrænser, jf. bekendtgørelse om detailforskrifter for køretøjers indretning, udstyr og anvendelse, skal synsvirksomheden foretage en kontrol af hastighedsbegrænseren i overensstemmelse med bilag 1.",
      "valid_from": "2025-12-16",
      "valid_to": null
    },
    {
      "provision_ref": "6:33",
      "chapter": "6",
      "section": "33",
      "content": "§ 33. Køretøjer, der i forbindelse med et registreringssyn eller et omsyn efter et registreringssyn ikke kan godkendes, må kun benyttes til den kørsel, der er nødvendig for at udbedre de fejl eller mangler, der ligger til grund for synsvirksomhedens eller omsynsvirksomhedens afgørelse. Stk. 2. Synsvirksomheden kan fastsætte vilkår for kørsel til reparation eller helt forbyde kørsel.",
      "valid_from": "2025-12-16",
      "valid_to": null
    },
    {
      "provision_ref": "6:34",
      "chapter": "6",
      "section": "34",
      "content": "§ 34. Godkendes et godkendelsespligtigt køretøj ved et registreringssyn, indberetter synsvirksomheden dette til Køretøjsregisteret. Godkendelsen er gyldig i 1 år til den anførte art og anvendelse m.v.",
      "valid_from": "2025-12-16",
      "valid_to": null
    },
    {
      "provision_ref": "6:35",
      "chapter": "6",
      "section": "35",
      "content": "§ 35. Ved indberetning til Køretøjsregisteret af første registrering i Danmark, ændringer af art, anvendelse eller tekniske data, udleverer synsvirksomheden en udskrift af det indberettede registreringsgrundlag til fremstiller.",
      "valid_from": "2025-12-16",
      "valid_to": null
    },
    {
      "provision_ref": "7:36",
      "chapter": "7",
      "section": "36",
      "content": "§ 36. Nye registreringspligtige og godkendelsespligtige køretøjer, som har en EU-typegodkendelse, en individuel EU-godkendelse eller en national dansk typegodkendelse for køretøjer i lille serie, kan tages i brug på færdselslovens område efter indregistrering i Køretøjsregisteret uden godkendelse ved et registreringssyn.",
      "valid_from": "2025-12-16",
      "valid_to": null
    },
    {
      "provision_ref": "7:37",
      "chapter": "7",
      "section": "37",
      "content": "§ 37. Køretøjer, som har været afmeldt fra Køretøjsregisteret i højst 1 år, og senest har været indregistreret i Danmark, og som er uændrede i forhold til den seneste godkendelse, kan tages i brug på færdselslovens område efter indregistrering i Køretøjsregisteret uden godkendelse ved et registreringssyn, jf. dog stk. 2 og 3. Stk. 2. Stk. 1 finder ikke anvendelse på køretøjer, der er omfattet af reglerne om periodisk syn i kapitel 8, og som skulle have været til periodisk syn i afmeldingsperioden, hvis det ikke havde været afmeldt. Stk. 3. Stk. 1 finder ikke anvendelse på køretøjer, der ikke er omfattet af reglerne om periodisk syn i kapitel 8 i følgende tilfælde: 1) Køretøjet er registreret første gang for mere end 5 år siden og er senest godkendt ved et registreringssyn for mere end 2 år siden. 2) Køretøjet er registreret første gang for mere end 10 år siden og er senest godkendt ved et registreringssyn for mere end 1 år siden.",
      "valid_from": "2025-12-16",
      "valid_to": null
    },
    {
      "provision_ref": "7:38",
      "chapter": "7",
      "section": "38",
      "content": "§ 38. En afmeldt knallert, der er uændret i forhold til knallertens seneste godkendelse, kan tages i brug på færdselslovens område efter ny indregistrering i Køretøjsregisteret.",
      "valid_from": "2025-12-16",
      "valid_to": null
    },
    {
      "provision_ref": "7:39",
      "chapter": "7",
      "section": "39",
      "content": "§ 39. § 37, stk. 1, og § 38 finder ikke anvendelse, hvis der før eller i forbindelse med køretøjets afmelding er konstateret fejl eller mangler, der bevirker, at køretøjet ikke kan godkendes ved et registreringssyn.",
      "valid_from": "2025-12-16",
      "valid_to": null
    },
    {
      "provision_ref": "7:40",
      "chapter": "7",
      "section": "40",
      "content": "§ 40. Der kan ske ejer- eller brugerskifte af køretøjer, der ikke er omfattet af reglerne om periodisk syn i kapitel 8, uden godkendelse ved et registreringssyn mellem følgende parter: 1) Ægtefæller, herunder også ved separation, skilsmisse eller dødsfald. 2) Registrerede partnere, herunder også ved separation, skilsmisse eller dødsfald. 3) Samboende med fælles bopæl de seneste 2 år i forbindelse med dødsfald. 4) Samboende med fælles bopæl de seneste 5 år eller mere, herunder også ved ophævelse af den fælles bopæl.",
      "valid_from": "2025-12-16",
      "valid_to": null
    },
    {
      "provision_ref": "8:41",
      "chapter": "8",
      "section": "41",
      "content": "§ 41. Køretøjer omfattet af § 7 i lov om godkendelse og syn af køretøjer skal fremstilles til periodisk syn 4 år efter, at køretøjet er indregistreret første gang og derefter hvert andet år.",
      "valid_from": "2025-12-16",
      "valid_to": null
    },
    {
      "provision_ref": "8:42",
      "chapter": "8",
      "section": "42",
      "content": "§ 42. Følgende køretøjer skal fremstilles til periodisk syn senest 1 år efter første indregistrering og derefter årligt: 1) Køretøjer omfattet af § 8 i lov om godkendelse og syn af køretøjer. 2) Udrykningskøretøjer, jf. dog § 7, stk. 2.",
      "valid_from": "2025-12-16",
      "valid_to": null
    },
    {
      "provision_ref": "8:43",
      "chapter": "8",
      "section": "43",
      "content": "§ 43. Følgende køretøjer skal fremstilles til periodisk syn første gang 2 år efter første indregistrering og derefter hvert andet år, jf. dog stk. 2: 1) Motorcykler, der benyttes til øvelseskørsel. 2) Motorcykler, der benyttes til udlejning uden fører. 3) Varebiler med en tilladt totalvægt på højst 3.500 kg, der benyttes til udlejning uden fører eller til øvelseskørsel. 4) Registreringspligtige påhængskøretøjer til bil med et samlet tilladt akseltryk på over 750 kg og højst 3.500 kg, som er godkendt til Tempo 100, jf. bekendtgørelse om betingelser for Tempo 100-kørsel med campingvogn og andet registreringspligtigt påhængskøretøj til bil, dog undtaget påhængskøretøjer til bil opbygget på sættevognschassis. Stk. 2. Registreringspligtige påhængskøretøjer til bil, der er godkendt til Tempo 100, jf. stk. 1, nr. 4, skal fremstilles til periodisk syn første gang 2 år efter første registrering til Tempo 100.",
      "valid_from": "2025-12-16",
      "valid_to": null
    },
    {
      "provision_ref": "8:44",
      "chapter": "8",
      "section": "44",
      "content": "§ 44. Køretøjer registreret til veterankørsel skal fremstilles til periodisk syn første gang senest 35 år efter første indregistrering og derefter hvert ottende år, jf. dog § 47.",
      "valid_from": "2025-12-16",
      "valid_to": null
    },
    {
      "provision_ref": "8:45",
      "chapter": "8",
      "section": "45",
      "content": "§ 45. Færdselsstyrelsen indkalder et køretøj, jf. §§ 41-44, til periodisk syn. Indkaldelsen sendes til køretøjets bruger. Stk. 2. Indkaldelsen indeholder den sidste frist for fremstilling af køretøjet til periodisk syn. Indkaldelsen sendes senest 1 måned før fristen for fremstilling.",
      "valid_from": "2025-12-16",
      "valid_to": null
    },
    {
      "provision_ref": "8:46",
      "chapter": "8",
      "section": "46",
      "content": "§ 46. Fremstilles køretøjet ikke til periodisk syn inden synsfristen, jf. § 45, stk. 2, sender Færdselsstyrelsen et erindringsbrev til køretøjets bruger. Stk. 2. Er køretøjet ikke fremstillet til periodisk syn senest 9 uger efter synsfristen, jf. § 45, stk. 2, udsteder Færdselsstyrelsen et bødeforelæg for manglende fremstilling til periodisk syn og et påbud om, at køretøjet skal godkendes ved periodisk syn eller afmeldes. Stk. 3. Er køretøjet fremstillet til periodisk syn inden synsfristen, jf. § 45, stk. 2, men ikke godkendt, udsteder Færdselsstyrelsen et påbud om, at køretøjet skal godkendes ved periodisk syn eller afmeldes. Stk. 4. Er køretøjet ikke godkendt ved periodisk syn eller afmeldt inden fristen fastsat i påbud, jf. stk. 2 og 3, udsteder Færdselsstyrelsen et bødeforelæg for manglende godkendelse eller afmelding. Stk. 5. Er køretøjet fortsat ikke godkendt ved periodisk syn eller afmeldt 15 uger efter synsfristen, jf. § 45, stk. 2, anmoder Færdselsstyrelsen politiet om at inddrage køretøjets nummerplader.",
      "valid_from": "2025-12-16",
      "valid_to": null
    },
    {
      "provision_ref": "8:47",
      "chapter": "8",
      "section": "47",
      "content": "§ 47. Er køretøjet registreret til veterankørsel, vil fristen for fremstilling til periodisk syn ikke ligge i perioden fra den 1. november til og med den 31. marts.",
      "valid_from": "2025-12-16",
      "valid_to": null
    },
    {
      "provision_ref": "8:48",
      "chapter": "8",
      "section": "48",
      "content": "§ 48. Afmeldes et køretøj, der er indkaldt til periodisk syn, bortfalder indkaldelsen, jf. § 45, stk. 1. Stk. 2. Registreres et afmeldt køretøj på ny inden synsfristen, jf. § 45, stk. 2, uden fremstilling til periodisk syn, følger pligten til at fremstille køretøjet til periodisk syn køretøjets ejer eller bruger. Eventuelle erindringsbreve, bøder og nummerpladeinddragelser følger køretøjet. Stk. 3. Et afmeldt køretøj, der er indkaldt til periodisk syn, kan ikke registreres på ny efter synsfristen, jf. § 45, stk. 2, uden fremstilling til teknisk kontrol.",
      "valid_from": "2025-12-16",
      "valid_to": null
    },
    {
      "provision_ref": "8:49",
      "chapter": "8",
      "section": "49",
      "content": "§ 49. Ved ejer- eller brugerskifte af et køretøj, der er indkaldt til periodisk syn, inden synsfristen, jf. § 45, stk. 2, overgår pligten til at fremstille køretøjet til periodisk syn til køretøjets nye bruger. Eventuelle erindringsbreve, bøder og nummerpladeinddragelser følger køretøjet. Stk. 2. Ejer- eller brugerskifte kan ikke finde sted, hvis synsfristen, jf. § 45, stk. 2, er overskredet.",
      "valid_from": "2025-12-16",
      "valid_to": null
    },
    {
      "provision_ref": "8:50",
      "chapter": "8",
      "section": "50",
      "content": "§ 50. Fristen for periodisk syn fastsættes på baggrund af datoen for køretøjets første indregistrering, jf. dog stk. 2. Stk. 2. Fremstilles køretøjet til frivillig teknisk kontrol, jf. § 58, uden forudgående indkaldelse, vil en ny frist for periodisk syn blive fastsat på baggrund af datoen for den gennemførte frivillige tekniske kontrol, jf. dog stk. 3. Stk. 3. Fristen for periodisk syn ændres ikke i følgende tilfælde: 1) Køretøjet er registreret, men er ikke fremstillet og godkendt ved det seneste periodiske syn, køretøjet har været indkaldt til. 2) En person- eller varebil omfattet af § 7 i lov om godkendelse og syn af køretøjer, er godkendt ved en frivillig teknisk kontrol inden 2 år efter datoen for køretøjets første registrering. Stk. 4. Er køretøjet godkendt i henhold til § 61 og § 76, stk. 1, fastsættes synsfristen for periodisk syn på baggrund af datoen for det udenlandske syn.",
      "valid_from": "2025-12-16",
      "valid_to": null
    },
    {
      "provision_ref": "8:51",
      "chapter": "8",
      "section": "51",
      "content": "§ 51. Færdselsstyrelsen kan, for køretøjer omfattet af §§ 41-44, efter ansøgning udsætte sidste frist for fremstilling af køretøjet til periodisk syn i følgende særlige tilfælde: 1) Ved dokumentation for, at køretøjet er blevet stjålet eller tilsvarende, der umuliggør fremstilling til periodisk syn, herunder at køretøjet er på værksted, og nødvendige reservedele er i dokumenteret restordre. 2) Ved dokumenterede force majeure-situationer, der medfører, at køretøjet er beskadiget og derfor ikke kan fremstilles til periodisk syn. 3) Ved dokumentation for, at køretøjet er betydeligt trafikskadet, har været udsat for hærværk, eller er under omfattende restaurering. Køretøjet skal være omfattet af en stilstandsforsikring, og forsikringsselskabet skal erklære, at selskabet vil meddele Færdselsstyrelsen, når stilstandsforsikringen ophører.",
      "valid_from": "2025-12-16",
      "valid_to": null
    },
    {
      "provision_ref": "8:52",
      "chapter": "8",
      "section": "52",
      "content": "§ 52. Ansøgning om fristudsættelse indgives til Færdselsstyrelsen ved digital selvbetjening via www.virk.dk. Stk. 2. Ansøgning om fristudsættelse skal ske inden sidste frist for fremstilling til periodisk syn, jf. § 45, stk. 2. Stk. 3. Ansøger skal udfylde alle relevante felter i ansøgningsskemaet og vedlægge relevant dokumentation for opfyldelse af § 51.",
      "valid_from": "2025-12-16",
      "valid_to": null
    },
    {
      "provision_ref": "8:53",
      "chapter": "8",
      "section": "53",
      "content": "§ 53. Periodisk syn skal gennemføres efter bilag 1, pkt. 2 og 3. Stk. 2. §§ 68-82 finder også anvendelse på periodisk syn. Stk. 3. Periodisk syn skal udføres ved hjælp af eksisterende teknikker og udstyr og uden brug af værktøj til at afmontere eller fjerne nogen del af køretøjet. Synsvirksomheden kan kræve køretøjet adskilt eller belæsset, hvis det er nødvendigt for gennemførelsen af det periodiske syn eller for bedømmelsen af køretøjets egenskaber.",
      "valid_from": "2025-12-16",
      "valid_to": null
    },
    {
      "provision_ref": "8:54",
      "chapter": "8",
      "section": "54",
      "content": "§ 54. Synsvirksomheden kan kræve dokumentation, hvis det er nødvendigt for gennemførelsen af det periodiske syn.",
      "valid_from": "2025-12-16",
      "valid_to": null
    },
    {
      "provision_ref": "8:55",
      "chapter": "8",
      "section": "55",
      "content": "§ 55. For hvert kontrolpunkt indeholder bilag 1, pkt. 3, en liste over mulige mangler og deres alvorsgrad. Stk. 2. Mangler, der konstateres under et periodisk syn, klassificeres i en af følgende grupper: 1) Mindre mangler, som ikke har væsentlig indflydelse på køretøjets sikkerhed eller indvirkning på miljøet, og andre mindre uoverensstemmelser. 2) Væsentlige mangler, som kan påvirke køretøjets sikkerhed eller have indvirkning på miljøet eller udsætte andre trafikanter for risiko, og andre mere alvorlige uoverensstemmelser. 3) Farlige mangler, som udgør en direkte og umiddelbar risiko for trafiksikkerheden eller har indvirkning på miljøet, som berettiger et forbud mod anvendelse af køretøjet på offentlige veje. Stk. 3. Et køretøj med mangler i mere end en gruppe af de mangler, der er omhandlet i stk. 1, klassificeres i den gruppe, der svarer til den alvorligste mangel. Stk. 4. Et køretøj med adskillige mangler inden for samme inspektionselementer som defineret i anvendelsesområdet for kontrollen omhandlet i bilag 1, pkt. 2, kan klassificeres i den næstfølgende gruppe af alvorlige mangler, hvis det kan påvises, at den kombinerede virkning af disse mangler resulterer i en højere risiko for trafiksikkerheden.",
      "valid_from": "2025-12-16",
      "valid_to": null
    },
    {
      "provision_ref": "8:56",
      "chapter": "8",
      "section": "56",
      "content": "§ 56. Er der kun tale om mindre mangler, skal køretøjet anses for at være godkendt ved det periodiske syn. Manglerne skal udbedres, og køretøjet skal ikke kontrolleres på ny. Stk. 2. Er der tale om væsentlige mangler, anses køretøjet ikke for at være godkendt ved det periodiske syn. Køretøjet skal fremstilles til et omsyn indenfor 60 dage til kontrol af, at manglerne er udbedret. Stk. 3. Er der tale om farlige mangler, skal køretøjet ikke anses for at være godkendt ved det periodiske syn. Køretøjet skal fremstilles til omsyn indenfor 60 dage til kontrol af, at manglerne er udbedret. Synsvirksomheden kan fastsætte vilkår for kørsel eller forbyde kørsel, indtil køretøjet er godkendt ved omsyn.",
      "valid_from": "2025-12-16",
      "valid_to": null
    },
    {
      "provision_ref": "8:57",
      "chapter": "8",
      "section": "57",
      "content": "§ 57. Synsvirksomheden, der har foretaget et periodisk syn af et køretøj, som er registreret i Danmark, skal fremlægge en attest, såsom en påtegning i registreringsattesten, et selvklæbende mærkat, et certifikat eller enhver anden lettilgængelig oplysning, for ethvert køretøj, som er godkendt efter et periodisk syn. På attesten angives den dato, hvor det næste periodiske syn skal finde sted.",
      "valid_from": "2025-12-16",
      "valid_to": null
    },
    {
      "provision_ref": "8:58",
      "chapter": "8",
      "section": "58",
      "content": "§ 58. Et registreret eller godkendt køretøj omfattet af §§ 41-44 kan fremstilles til en frivillig teknisk kontrol. Kontrollen skal gennemføres i overensstemmelse med §§ 53-57. Stk. 2. Synsvirksomheden kan kræve dokumentation, hvis det er nødvendigt for gennemførelsen af den frivillige tekniske kontrol.",
      "valid_from": "2025-12-16",
      "valid_to": null
    },
    {
      "provision_ref": "8:59",
      "chapter": "8",
      "section": "59",
      "content": "§ 59. Ved fremstilling af køretøjer omfattet af §§ 41-44 til ekstraordinær kontrol, jf. § 12, stk. 1, i lov om godkendelse og syn af køretøjer, skal indkaldelsen fremvises til synsvirksomheden. Stk. 2. Den ekstraordinære kontrol skal udføres i overensstemmelse med §§ 53-57. Det skal derudover kontrolleres, om de fejl, der ligger til grund for indkaldelsen til ekstraordinær kontrol, er udbedret.",
      "valid_from": "2025-12-16",
      "valid_to": null
    },
    {
      "provision_ref": "8:60",
      "chapter": "8",
      "section": "60",
      "content": "§ 60. Fremstilles og godkendes køretøjet ikke ved ekstraordinær kontrol inden fristens udløb, anmodes politiet om at inddrage køretøjets nummerplader.",
      "valid_from": "2025-12-16",
      "valid_to": null
    },
    {
      "provision_ref": "8:61",
      "chapter": "8",
      "section": "61",
      "content": "§ 61. Påhængskøretøjer til tunge erhvervskøretøjer, som er godkendt ved periodisk syn i en anden EU-medlemsstat, kan anerkendes i Danmark. Stk. 2. Påhængskøretøjer til tunge erhvervskøretøjer anses som fremstillet, jf. § 10, stk. 1, i lov om godkendelse og syn af køretøjer, når det er godkendt ved periodisk syn i en anden EU-medlemsstat, og dokumentation herfor er indberettet til Færdselsstyrelsen inden synsfristen, jf. § 45, stk. 2.",
      "valid_from": "2025-12-16",
      "valid_to": null
    },
    {
      "provision_ref": "8:62",
      "chapter": "8",
      "section": "62",
      "content": "§ 62. Periodisk syn efter § 61 skal indberettes til Færdselsstyrelsen via en synsvirksomhed, jf. § 3, nr. 1, inden synsfristen, jf. § 45, stk. 2. Stk. 2. Synsvirksomheden skal indberette datoen for det periodiske syn foretaget i en anden EU-medlemsstat, jf. stk. 1, til Køretøjsregisteret. Stk. 3. Ejeren eller brugeren af påhængskøretøjet skal fremlægge den udenlandske synsrapport som dokumentation for, at det periodiske syn er gennemført inden synsfristen, jf. § 45, stk. 2. Stk. 4. For at kunne anerkende den udenlandske synsrapport, skal synsrapporten overholde kravene i bilag II i Europa-Parlamentets og Rådets direktiv 2014/45/EU af 3. april 2014 om periodisk teknisk kontrol med motorkøretøjer og påhængskøretøjer dertil og om ophævelse af direktiv 2009/40/EF med senere ændringer. Stk. 5. Indberettes den udenlandske synsrapport ikke inden synsfristen, jf. § 45, stk. 2, iværksættes normal procedure efter § 46.",
      "valid_from": "2025-12-16",
      "valid_to": null
    },
    {
      "provision_ref": "8:63",
      "chapter": "8",
      "section": "63",
      "content": "§ 63. Når et registreret køretøj skifter ejer eller bruger, har den nye ejer eller bruger pligt til snarest muligt og senest inden 3 uger efter ejer- eller brugerskiftet at fremstille køretøjet til teknisk kontrol og få det godkendt, når dette følger af stk. 2, medmindre køretøjet afmeldes forinden, jf. dog stk. 3. Stk. 2. Et køretøj, der ikke er underkastet periodisk syn, skal bortset fra knallert fremstilles til teknisk kontrol og godkendes, hvis 1) køretøjet er registreret første gang for mellem 5 og 10 år siden og senest fremstillet til teknisk kontrol og godkendt for mere end 2 år siden, eller 2) køretøjet er registreret første gang for mere end 10 år siden og senest fremstillet til teknisk kontrol og godkendt for mere end 1 år siden. Stk. 3. De i stk. 2 nævnte køretøjer kræves ikke fremstillet til teknisk kontrol, hvis 1) ejer- eller brugerskifte sker mellem ægtefæller eller registrerede partnere, 2) en ægtefælle eller registreret partner efter den anden ægtefælles eller registrerede partners død eller i tilfælde af skilsmisse eller separation overtager et køretøj, der er registreret i den anden ægtefælles eller registrerede partners navn, 3) en person overtager et køretøj, der er registreret i en samboendes navn, hvis den fælles bopæl har bestået de sidste 5 år, 4) en person ved dødsfald overtager et køretøj, der er registreret i afdødes navn, hvis vedkommende har haft fælles bopæl med afdøde de sidste 2 år før dødsfaldet, eller 5) en person ved ophævelse af fælles bopæl overtager et køretøj, der er registreret i en samboendes navn, hvis den fælles bopæl har bestået de sidste 5 år før samlivsophævelsen.",
      "valid_from": "2025-12-16",
      "valid_to": null
    },
    {
      "provision_ref": "8:64",
      "chapter": "8",
      "section": "64",
      "content": "§ 64. Den tekniske kontrol, jf. § 63, stk. 1 og 2, skal udføres i overensstemmelse med §§ 53-57.",
      "valid_from": "2025-12-16",
      "valid_to": null
    },
    {
      "provision_ref": "9:65",
      "chapter": "9",
      "section": "65",
      "content": "§ 65. Køretøjer, der ikke er periodesynspligtige efter §§ 41-44, kan til enhver tid fremstilles til frivillig teknisk kontrol. Stk. 2. Den frivillige tekniske kontrol skal gennemføres i overensstemmelse med de regler, der gælder for den valgte type teknisk kontrol.",
      "valid_from": "2025-12-16",
      "valid_to": null
    },
    {
      "provision_ref": "9:66",
      "chapter": "9",
      "section": "66",
      "content": "§ 66. Ved fremstilling af køretøjer, der ikke er periodesynspligtige efter §§ 41-44, til ekstraordinær kontrol, jf. § 12, stk. 1, i lov om godkendelse og syn af køretøjer, skal indkaldelsen fremvises til synsvirksomheden. Stk. 2. Den ekstraordinære kontrol skal udføres i overensstemmelse med den type kontrol, der er indkaldt til. Det skal derudover kontrolleres, om de fejl, der ligger til grund for indkaldelsen til ekstraordinær kontrol, er udbedret.",
      "valid_from": "2025-12-16",
      "valid_to": null
    },
    {
      "provision_ref": "9:67",
      "chapter": "9",
      "section": "67",
      "content": "§ 67. Fremstilles og godkendes køretøjet ikke ved ekstraordinær kontrol inden fristens udløb, anmodes politiet om at inddrage køretøjets nummerplader.",
      "valid_from": "2025-12-16",
      "valid_to": null
    },
    {
      "provision_ref": "10:68",
      "chapter": "10",
      "section": "68",
      "content": "§ 68. Ved fremstilling af et køretøj til teknisk kontrol varetages ejerens eller brugerens interesse af den, der fremstiller køretøjet.",
      "valid_from": "2025-12-16",
      "valid_to": null
    },
    {
      "provision_ref": "10:69",
      "chapter": "10",
      "section": "69",
      "content": "§ 69. Et køretøj, der fremstilles til teknisk kontrol, skal være rengjort og i en sådan stand, at den tekniske kontrol kan gennemføres uden vanskeligheder.",
      "valid_from": "2025-12-16",
      "valid_to": null
    },
    {
      "provision_ref": "10:70",
      "chapter": "10",
      "section": "70",
      "content": "§ 70. Et påhængskøretøj, der fremstilles til teknisk kontrol, skal være tilkoblet et egnet trækkende køretøj.",
      "valid_from": "2025-12-16",
      "valid_to": null
    },
    {
      "provision_ref": "10:71",
      "chapter": "10",
      "section": "71",
      "content": "§ 71. Under den tekniske kontrol skal der foretages en prøvekørsel, hvor køretøjet føres af synsvirksomhedens personale, hvis det er nødvendigt for gennemførelse af den tekniske kontrol. Fremstilleren kan deltage i prøvekørslen. Ved prøvekørsel med køretøj, der er registreret til transport af farligt gods, kan det kræves, at fremstilleren deltager i prøvekørslen.",
      "valid_from": "2025-12-16",
      "valid_to": null
    },
    {
      "provision_ref": "10:72",
      "chapter": "10",
      "section": "72",
      "content": "§ 72. Synsvirksomheden udsteder ved afslutning af enhver teknisk kontrol en synsrapport eller en rapport, der skal udleveres til fremstiller straks efter den tekniske kontrol. Stk. 2. Synsrapporter i forbindelse med periodisk syn og rapporter i forbindelse med et registreringssyn skal opfylde kravene i bilag 2.",
      "valid_from": "2025-12-16",
      "valid_to": null
    },
    {
      "provision_ref": "10:73",
      "chapter": "10",
      "section": "73",
      "content": "§ 73. Et af følgende synsresultater skal fremgå af synsrapporten: 1) Godkendt. 2) Betinget godkendt. 3) Kan godkendes efter omsyn hos (om)synsvirksomhed. 4) Kan godkendes efter omsyn hos synsvirksomhed. 5) Ikke godkendt og omsyn er ikke muligt. 6) Ufuldstændigt syn. Stk. 2. Resultatet »Betinget godkendt«, jf. stk. 1, nr. 2, må ved omsyn kun benyttes i de tilfælde, hvor der er opstået en eller flere nye mindre mangler på køretøjet, som ikke er påført synsrapporten ved det seneste syn eller omsyn. Stk. 3. Resultatet »Kan godkendes efter omsyn hos synsvirksomhed«, jf. stk. 1, nr. 4, skal anvendes, hvis årsagen til, at køretøjet ikke kan godkendes, er 1) manglende dokumentation, der er nødvendig for gennemførsel af det periodiske syn, 2) fejl, som medfører, at den tekniske kontrol ikke kan gennemføres, eller 3) fejl på køretøjet i forbindelse med et registreringssyn efter §§ 5-7, eller godkendelse til særlig transport. Stk. 4. Resultatet »Ufuldstændigt syn«, jf. stk. 1, nr. 6, skal anvendes, når et syn er påbegyndt, men ikke afsluttet, og synet ønskes afbrudt af fremstiller eller synsvirksomheden. Årsagen til ufuldstændigt syn anføres på synsrapporten.",
      "valid_from": "2025-12-16",
      "valid_to": null
    },
    {
      "provision_ref": "10:74",
      "chapter": "10",
      "section": "74",
      "content": "§ 74. Alle konstaterede fejl ved køretøjet skal anføres i synsrapporten. Stk. 2. Er køretøjet i så dårlig stand, at en udtømmende opregning af de konstaterede fejl vil være ekstraordinært tidskrævende, eller vil en tilbundsgående undersøgelse kræve yderligere rengøring af køretøjet, skal kun de væsentligste og mest iøjnefaldende fejl anføres i synsrapporten. Synsrapporten skal i disse tilfælde indeholde oplysning om, at synsrapporten ikke er udtømmende. Stk. 3. Det skal fremgå af synsrapporten, hvis synsvirksomheden har truffet afgørelse om 1) vilkår for kørsel, eller 2) kørselsforbud.",
      "valid_from": "2025-12-16",
      "valid_to": null
    },
    {
      "provision_ref": "10:75",
      "chapter": "10",
      "section": "75",
      "content": "§ 75. Resultatet af den tekniske kontrol skal indberettes til Færdselsstyrelsen straks efter kontrollen. Ved periodisk syn, frivillige tekniske kontroller, jf. § 58, og ekstraordinære kontroller, jf. § 59, videresender Færdselsstyrelsen oplysningerne til Køretøjsregisteret. Stk. 2. Synsvirksomheden skal også indberette resultatet af den tekniske kontrol til Motorstyrelsen straks efter et registreringssyn og øvrige kontroller.",
      "valid_from": "2025-12-16",
      "valid_to": null
    },
    {
      "provision_ref": "10:76",
      "chapter": "10",
      "section": "76",
      "content": "§ 76. Ved omregistrering af et køretøj, der er registreret i en anden EU-medlemsstat, anerkendes en synsrapport udstedt af den anden medlemsstat, forudsat at synsrapporten er gyldig med hensyn til kontrolhyppigheden for periodiske syn efter denne bekendtgørelse. Stk. 2. Synvirksomheden indberetter datoen for det udenlandske periodiske syn, jf. stk. 1, til Køretøjsregisteret.",
      "valid_from": "2025-12-16",
      "valid_to": null
    },
    {
      "provision_ref": "10:77",
      "chapter": "10",
      "section": "77",
      "content": "§ 77. Det skal fremgå af synsrapporten, at synet er indberettet på baggrund af en udenlandsk synsrapport, jf. § 61 og § 76, stk. 1.",
      "valid_from": "2025-12-16",
      "valid_to": null
    },
    {
      "provision_ref": "10:78",
      "chapter": "10",
      "section": "78",
      "content": "§ 78. Er køretøjet ved en teknisk kontrol behæftet med så væsentlige fejl, at det ikke straks kan godkendes betinget med påpegede fejl, kan synsvirksomheden tillade, at køretøjet inden for en frist på 60 kalenderdage regnet fra og med synsdatoen fremstilles til ét eller flere omsyn, jf. dog stk. 3. Stk. 2. Der kan ikke gives tilladelse til omsyn, hvis synsrapporten eller rapporten ikke er udtømmende, jf. § 74, stk. 2. Stk. 3. Fristen i stk. 1 kan i forbindelse med periodisk syn aldrig blive længere end en eventuel frist givet som påbud af Færdselsstyrelsen i forbindelse med manglende periodisk syn, godkendelse eller afmelding. Stk. 4. Kan et køretøj godkendes efter et omsyn på baggrund af et registreringssyn, indberetter synsvirksomheden eller omsynsvirksomheden dette til Køretøjsregisteret.",
      "valid_from": "2025-12-16",
      "valid_to": null
    },
    {
      "provision_ref": "10:79",
      "chapter": "10",
      "section": "79",
      "content": "§ 79. Kan et køretøjet ikke godkendes alene som følge af manglende dokumentation, der ikke kræver kontrol af køretøjets indretning og udstyr, kan synsvirksomheden tillade omsyn hos en synsvirksomhed uden, at køretøjet medbringes. Stk. 2. Ved manglende godkendelse på grund af, at den aftagelige del af kuglekobling ikke er medtaget til teknisk kontrol, kan omsyn hos en synsvirksomhed eller omsynsvirksomhed tillades.",
      "valid_from": "2025-12-16",
      "valid_to": null
    },
    {
      "provision_ref": "10:80",
      "chapter": "10",
      "section": "80",
      "content": "§ 80. Ved omsyn kan fristen fastsat af synsvirksomheden, jf. § 78, stk. 1, ikke forlænges.",
      "valid_from": "2025-12-16",
      "valid_to": null
    },
    {
      "provision_ref": "10:81",
      "chapter": "10",
      "section": "81",
      "content": "§ 81. Ved fremstilling til omsyn skal fremstilleren aflevere følgende: 1) Synsrapporten eller rapporten fra den seneste tekniske kontrol eller det seneste omsyn. 2) Eventuel påkrævet dokumentation ifølge synsrapporten eller rapporten.",
      "valid_from": "2025-12-16",
      "valid_to": null
    },
    {
      "provision_ref": "10:82",
      "chapter": "10",
      "section": "82",
      "content": "§ 82. Et køretøj kan godkendes efter omsyn, når alle konstaterede fejl ved den seneste tekniske kontrol er udbedret, og der ikke konstateres nye fejl på køretøjet. Stk. 2. Konstateres der nye fejl på køretøjet ved et omsyn, skal fejlene vurderes og synsresultatet træffes i overensstemmelse med de regler, der gælder for den pågældende tekniske kontrol.",
      "valid_from": "2025-12-16",
      "valid_to": null
    },
    {
      "provision_ref": "10:83",
      "chapter": "10",
      "section": "83",
      "content": "§ 83. Færdselsstyrelsen kan indkalde et køretøj til en fornyet teknisk kontrol eller inddrage køretøjets godkendelse, hvis det efter en teknisk kontrol konstateres, at køretøjet er godkendt på et åbenbart ukorrekt grundlag.",
      "valid_from": "2025-12-16",
      "valid_to": null
    },
    {
      "provision_ref": "11:84",
      "chapter": "11",
      "section": "84",
      "content": "§ 84. Standarder, der henvises til i denne bekendtgørelse, indføres ikke i Lovtidende. Stk. 2. Standarderne, jf. stk. 1, er gældende, selvom de ikke foreligger på dansk. Stk. 3. Standarderne, jf. stk. 1, kan gennemses i Færdselsstyrelsen eller købes ved Dansk Standard.",
      "valid_from": "2025-12-16",
      "valid_to": null
    },
    {
      "provision_ref": "12:85",
      "chapter": "12",
      "section": "85",
      "content": "§ 85. Afgørelser truffet af en synsvirksomhed eller omsynsvirksomhed efter reglerne i denne bekendtgørelse, kan indbringes for Færdselsstyrelsen. Stk. 2. Klagefristen er 4 uger fra den dag, afgørelsen er meddelt. Stk. 3. Klage over en afgørelse fritager ikke klageren for at efterkomme denne. Stk. 4. Færdselsstyrelsens afgørelser efter denne bekendtgørelse kan ikke indbringes for transportministeren eller anden administrativ myndighed, jf. § 35, stk. 1, i lov om godkendelse og syn af køretøjer.",
      "valid_from": "2025-12-16",
      "valid_to": null
    },
    {
      "provision_ref": "13:86",
      "chapter": "13",
      "section": "86",
      "content": "§ 86. Med bøde straffes den, der 1) overtræder §§ 4-6, § 7, stk. 1, § 10, stk. 3 og 4, § 15, § 33, stk. 1, og § 63, stk. 1, eller 2) benytter et køretøj i strid med de vilkår eller forbud en synsvirksomhed fastsætter, jf. § 21, stk. 2, § 33, stk. 2, eller § 56, stk. 3, 3. pkt. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2025-12-16",
      "valid_to": null
    },
    {
      "provision_ref": "14:87",
      "chapter": "14",
      "section": "87",
      "content": "§ 87. Bekendtgørelsen træder i kraft den 1. januar 2026. Stk. 2. Bekendtgørelse nr. 819 af 26. juni 2024 om godkendelse og syn af køretøjer ophæves. Stk. 3. § 61 finder anvendelse for periodiske syn, der foretages fra og med den 5. januar 2026.",
      "valid_from": "2025-12-16",
      "valid_to": null
    }
  ],
  "definitions": []
}
