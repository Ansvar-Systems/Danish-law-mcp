{
  "id": "2024:1498",
  "type": "statute",
  "title": "Bekendtgørelse om auktionslederes beskikkelse, sikkerhedsstillelse og vederlag",
  "short_name": "BEK H#LOKDOK04",
  "status": "in_force",
  "issued_date": "2024-12-10",
  "url": "https://www.retsinformation.dk/eli/lta/2024/1498/xml",
  "description": "Retsinformation source. DocumentId=AA014534; AccessionNumber=B20240149805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Beskikkelse som auktionsleder efter auktionslederlovens §§ 5 og 6 meddeles for en periode på 10 år. Stk. 2. En meddelt beskikkelse efter auktionslederlovens §§ 5 og 6 kan efter ansøgning forlænges for en ny periode på 10 år, medmindre særlige grunde taler herimod. For beskikkelse efter auktionslederlovens § 5 skal der ikke ved ansøgning om forlængelse ske genopslag af hvervet. Stk. 3. En ansøgning om forlængelse efter stk. 2 skal indgives senest 1 år inden udløbet af en meddelt beskikkelse, idet en ansøgning tidligst kan indgives 18 måneder inden beskikkelsens udløb. En ansøgning, som er indgivet senere end 1 år inden udløbet af en meddelt beskikkelse, kan behandles, hvis fristoverskridelsen er rimeligt begrundet."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Den sikkerhed, der skal stilles efter auktionslederlovens § 9, stk. 1, skal dække ethvert tab, som auktionslederen måtte påføre auktionsrekvirenten eller auktionskøberen i forbindelse med auktionens afholdelse. Stk. 2. Størrelsen af den sikkerhed, der er nævnt i stk. 1, skal udgøre mindst 600.000 kr. Stk. 3. Sikkerhed, der stilles på anden måde end ved tegning af forsikring, skal godkendes af fogedretten efter indstilling fra auktionslederen om, hvordan sikkerheden skal bestå, samt hvordan sikkerheden skal anbringes og klausuleres. Bevis for, at sådan sikkerhed er stillet, indsendes til fogedretten."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Auktionslederen skal straks underrette fogedretten, hvis behovet for sikkerhedsstillelse ændrer sig."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Fogedretten kan, hvis det under hensyn til omfanget af auktionslederens virksomhed eller på grund af andre omstændigheder må anses for påkrævet, kræve, at sikkerheden forhøjes. På tilsvarende måde kan fogedretten godkende, at sikkerheden efter indstilling fra auktionslederen nedsættes."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Policerne for forsikringer skal udformes således, at forsikringen ikke efterfølgende kan ændres eller opsiges uden fogedrettens samtykke. Forsikringsselskabet underretter fogedretten med mindst 1 måneds varsel, hvis forsikringen ophører på grund af misligholdelse. Fogedretten kan forlange at få policerne forevist."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Bortfalder auktionslederens beskikkelse, eller bliver beskikkelsen tilbagekaldt, jf. auktionslederlovens § 10, og der for kreditkøb er forløbet 2 måneder fra auktionslederens seneste auktion, frigives sikkerheden efter auktionslederlovens § 9, stk. 1, efter fogedrettens bestemmelse herom. Stk. 2. Auktionslederen skal over for fogedretten, før sikkerheden frigives efter stk. 1, på tro og love erklære, at samtlige auktionsrekvirenter og auktionskøbere er fyldestgjort for deres eventuelle erstatningskrav."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Auktionsrekvirenten betaler vederlag for auktionslederens arbejde i forbindelse med afholdelse af auktion på 2,5 pct. af budsummen med tillæg af de omkostninger, som auktionskøberen skal betale i henhold til auktionsvilkårene, og de forpligtelser, som auktionskøberen skal overtage uden for budsummen, jf. dog stk. 2. Periodiske ydelser medregnes med ydelsernes samlede værdi for den aftalte løbetid, dog højst 10 år efter auktionen. Stk. 2. På hverdage fra kl. 08.00 til kl. 17.00 kan auktionslederens samlede vederlag højst udgøre 1.000 kr. for hver påbegyndte time, som auktionen varer. Vederlaget udgør dog altid mindst 2.000 kr. For en aflyst auktion udgør vederlaget 1.000 kr. Uden for det i 1. pkt. nævnte tidsrum forhøjes vederlaget med 100 pct. Stk. 3. De i stk. 2 nævnte beløb reguleres årligt pr. 1. januar med 2,0 pct. tillagt tilpasningsprocenten for det pågældende finansår, jf. lov om satsreguleringsprocent. De herefter fremkomne beløb afrundes til nærmeste med 10 delelige kronebeløb. Reguleringen sker på grundlag af de på reguleringstidspunktet gældende beløb før afrunding. Stk. 4. Justitsministeren bekendtgør hvert år, hvilke reguleringer der skal finde sted efter stk. 3."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Auktionslederen kan endvidere kræve øvrige nødvendige udgifter, som auktionslederen har afholdt i anledning af auktionen, godtgjort af auktionsrekvirenten. Stk. 2. Auktionslederen skal på auktionsrekvirentens forespørgsel fremvise fornøden dokumentation for afholdelsen af den efter stk. 1 opkrævede udgift, og at udgiften har været nødvendig for auktionens afholdelse."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Auktionslederen skal forud for indgåelse af aftale om afholdelse af auktion oplyse auktionsrekvirenten om de forventede udgifter ved auktionen."
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Bekendtgørelsen træder i kraft den 1. januar 2025."
    },
    {
      "provision_ref": "4:11",
      "chapter": "4",
      "section": "11",
      "content": "§ 11. For auktionsledere, som er meddelt beskikkelse inden den 1. januar 2025, og som fylder 70 år, forlænges en meddelt beskikkelse efter ansøgning for en periode på 10 år, uden genopslag af hvervet, medmindre særlige grunde taler herimod. Stk. 2. En ansøgning efter stk. 1 skal indgives inden udgangen af den måned, hvori den beskikkede auktionsleder fylder 69 år, og kan tidligst indgives 2 måneder før. Ansøgning indgives til fogedretten. Dog indgives ansøgning om forlængelse af en meddelt beskikkelse for en bestemt auktionsholdervirksomhed til Justitsministeriet. En ansøgning, som er indgivet efter udløbet af den i 1. pkt. nævnte frist, kan behandles, hvis fristoverskridelsen er rimeligt begrundet. Stk. 3. Manglende ansøgning indgivet efter stk. 1, jf. stk. 2, medfører, at beskikkelsen bortfalder ved udgangen af den måned, hvori auktionslederen fylder 70 år."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Beskikkelse som auktionsleder efter auktionslederlovens §§ 5 og 6 meddeles for en periode på 10 år. Stk. 2. En meddelt beskikkelse efter auktionslederlovens §§ 5 og 6 kan efter ansøgning forlænges for en ny periode på 10 år, medmindre særlige grunde taler herimod. For beskikkelse efter auktionslederlovens § 5 skal der ikke ved ansøgning om forlængelse ske genopslag af hvervet. Stk. 3. En ansøgning om forlængelse efter stk. 2 skal indgives senest 1 år inden udløbet af en meddelt beskikkelse, idet en ansøgning tidligst kan indgives 18 måneder inden beskikkelsens udløb. En ansøgning, som er indgivet senere end 1 år inden udløbet af en meddelt beskikkelse, kan behandles, hvis fristoverskridelsen er rimeligt begrundet.",
      "valid_from": "2024-12-10",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Den sikkerhed, der skal stilles efter auktionslederlovens § 9, stk. 1, skal dække ethvert tab, som auktionslederen måtte påføre auktionsrekvirenten eller auktionskøberen i forbindelse med auktionens afholdelse. Stk. 2. Størrelsen af den sikkerhed, der er nævnt i stk. 1, skal udgøre mindst 600.000 kr. Stk. 3. Sikkerhed, der stilles på anden måde end ved tegning af forsikring, skal godkendes af fogedretten efter indstilling fra auktionslederen om, hvordan sikkerheden skal bestå, samt hvordan sikkerheden skal anbringes og klausuleres. Bevis for, at sådan sikkerhed er stillet, indsendes til fogedretten.",
      "valid_from": "2024-12-10",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Auktionslederen skal straks underrette fogedretten, hvis behovet for sikkerhedsstillelse ændrer sig.",
      "valid_from": "2024-12-10",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Fogedretten kan, hvis det under hensyn til omfanget af auktionslederens virksomhed eller på grund af andre omstændigheder må anses for påkrævet, kræve, at sikkerheden forhøjes. På tilsvarende måde kan fogedretten godkende, at sikkerheden efter indstilling fra auktionslederen nedsættes.",
      "valid_from": "2024-12-10",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Policerne for forsikringer skal udformes således, at forsikringen ikke efterfølgende kan ændres eller opsiges uden fogedrettens samtykke. Forsikringsselskabet underretter fogedretten med mindst 1 måneds varsel, hvis forsikringen ophører på grund af misligholdelse. Fogedretten kan forlange at få policerne forevist.",
      "valid_from": "2024-12-10",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Bortfalder auktionslederens beskikkelse, eller bliver beskikkelsen tilbagekaldt, jf. auktionslederlovens § 10, og der for kreditkøb er forløbet 2 måneder fra auktionslederens seneste auktion, frigives sikkerheden efter auktionslederlovens § 9, stk. 1, efter fogedrettens bestemmelse herom. Stk. 2. Auktionslederen skal over for fogedretten, før sikkerheden frigives efter stk. 1, på tro og love erklære, at samtlige auktionsrekvirenter og auktionskøbere er fyldestgjort for deres eventuelle erstatningskrav.",
      "valid_from": "2024-12-10",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Auktionsrekvirenten betaler vederlag for auktionslederens arbejde i forbindelse med afholdelse af auktion på 2,5 pct. af budsummen med tillæg af de omkostninger, som auktionskøberen skal betale i henhold til auktionsvilkårene, og de forpligtelser, som auktionskøberen skal overtage uden for budsummen, jf. dog stk. 2. Periodiske ydelser medregnes med ydelsernes samlede værdi for den aftalte løbetid, dog højst 10 år efter auktionen. Stk. 2. På hverdage fra kl. 08.00 til kl. 17.00 kan auktionslederens samlede vederlag højst udgøre 1.000 kr. for hver påbegyndte time, som auktionen varer. Vederlaget udgør dog altid mindst 2.000 kr. For en aflyst auktion udgør vederlaget 1.000 kr. Uden for det i 1. pkt. nævnte tidsrum forhøjes vederlaget med 100 pct. Stk. 3. De i stk. 2 nævnte beløb reguleres årligt pr. 1. januar med 2,0 pct. tillagt tilpasningsprocenten for det pågældende finansår, jf. lov om satsreguleringsprocent. De herefter fremkomne beløb afrundes til nærmeste med 10 delelige kronebeløb. Reguleringen sker på grundlag af de på reguleringstidspunktet gældende beløb før afrunding. Stk. 4. Justitsministeren bekendtgør hvert år, hvilke reguleringer der skal finde sted efter stk. 3.",
      "valid_from": "2024-12-10",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Auktionslederen kan endvidere kræve øvrige nødvendige udgifter, som auktionslederen har afholdt i anledning af auktionen, godtgjort af auktionsrekvirenten. Stk. 2. Auktionslederen skal på auktionsrekvirentens forespørgsel fremvise fornøden dokumentation for afholdelsen af den efter stk. 1 opkrævede udgift, og at udgiften har været nødvendig for auktionens afholdelse.",
      "valid_from": "2024-12-10",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Auktionslederen skal forud for indgåelse af aftale om afholdelse af auktion oplyse auktionsrekvirenten om de forventede udgifter ved auktionen.",
      "valid_from": "2024-12-10",
      "valid_to": null
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Bekendtgørelsen træder i kraft den 1. januar 2025.",
      "valid_from": "2024-12-10",
      "valid_to": null
    },
    {
      "provision_ref": "4:11",
      "chapter": "4",
      "section": "11",
      "content": "§ 11. For auktionsledere, som er meddelt beskikkelse inden den 1. januar 2025, og som fylder 70 år, forlænges en meddelt beskikkelse efter ansøgning for en periode på 10 år, uden genopslag af hvervet, medmindre særlige grunde taler herimod. Stk. 2. En ansøgning efter stk. 1 skal indgives inden udgangen af den måned, hvori den beskikkede auktionsleder fylder 69 år, og kan tidligst indgives 2 måneder før. Ansøgning indgives til fogedretten. Dog indgives ansøgning om forlængelse af en meddelt beskikkelse for en bestemt auktionsholdervirksomhed til Justitsministeriet. En ansøgning, som er indgivet efter udløbet af den i 1. pkt. nævnte frist, kan behandles, hvis fristoverskridelsen er rimeligt begrundet. Stk. 3. Manglende ansøgning indgivet efter stk. 1, jf. stk. 2, medfører, at beskikkelsen bortfalder ved udgangen af den måned, hvori auktionslederen fylder 70 år.",
      "valid_from": "2024-12-10",
      "valid_to": null
    }
  ],
  "definitions": []
}
