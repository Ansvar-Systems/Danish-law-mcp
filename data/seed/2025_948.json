{
  "id": "2025:948",
  "type": "statute",
  "title": "Bekendtgørelse om LAG-tilskud til projekter",
  "short_name": "BEK H#LOKDOK04",
  "status": "in_force",
  "issued_date": "2025-06-24",
  "url": "https://www.retsinformation.dk/eli/lta/2025/948/xml",
  "description": "Retsinformation source. DocumentId=CD000377; AccessionNumber=B20250094805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Formålet med bekendtgørelsen er at fastsætte rammerne for tildeling af tilskud til projekter, der vedrører job- og vækstskabende erhvervsudvikling i udpegede landdistrikter og til projekter, som forbedrer rammevilkårene i udpegede landdistrikter."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Plan- og Landdistriktsstyrelsen kan yde tilskud til følgende typer projekter: 1) Erhvervsprojekter, som har til formål at fremme vækst og etablere nye arbejdspladser i udpegede landdistrikter. 2) Almennyttige projekter, som har til formål at forbedre rammevilkårene i udpegede landdistrikter."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. I denne bekendtgørelse forstås ved: 1) EU’s statsstøtteregler: Tilskud, der ydes som de minimis-støtte omfattet af betingelserne i Kommissionens Forordning (EU) nr. 2023/2831 af 13. december 2023 om anvendelse af artikel 107 og 108 i Traktaten om Den Europæiske funktionsmåde på de minimis-støtte eller omfattet af Kommissionens forordning (EU) nr. 717/2014 af 27. juni 2014 om anvendelse af artikel 107 og 108 i traktaten om Den Europæiske Unions funktionsmåde på de minimis-støtte i fiskeri- og akvakultursektoren. 2) LEADER metoden: Lokal udvikling styret af lokalsamfundet som omhandlet i artikel 31, stk. 2, i forordning (EU) 2021/1060. Metoden indebærer at lokale aktionsgrupper, ud fra en bottom-up strategi, udvælger og indstiller projekter til godkendelse hos Plan- og Landdistriktsstyrelsen på baggrund af lokalkendskab og lokale strategier. 3) Lokale aktionsgrupper: En forening, som består af et partnerskab af repræsentanter for offentlige og private socioøkonomiske interesser, hvor ingen enkelt interessegruppe alene udøver kontrol over foreningens beslutninger og indstillinger til Plan- og Landdistriktsstyrelsen. Foreningen skal være godkendt som tilskudsberettiget af Plan- og Landdistriktsstyrelsen i henhold til bekendtgørelse om oprettelse af tilskudsberettigede lokale aktionsgrupper i udpegede landdistrikter i perioden 2023-2027. 4) Små virksomheder og mikrovirksomheder: Virksomheder med færre end 50 ansatte, og hvor enten den årlige omsætning ikke overstiger 10 mio. euro eller den årlige samlede balance ikke overstiger 10 mio. euro. 5) Tilbageløbsmidler: Midler fra den lokale aktionsgruppes årlige ramme for tilskud, jf. § 5, stk. 2-3, der er reserveret i et tilsagn om tilskud til et projekt, men ikke udbetales til det konkrete projekt. Tilbageløbsmidler kan fx opstå, hvis projektet ikke gennemføres, projektet bliver billigere end budgetteret, eller hvis tilsagnshaver søger om at få udbetalt tilskud til udgifter, som ikke er tilskudsberettigede. 6) Udisponerede midler: Midler fra den lokale aktionsgruppes årlige ramme for tilskud, jf. § 5, stk. 2-3, som ikke er reserveret i tilsagn om tilskud til projekter ved udgangen af det kalenderår, hvor de er tildelt den lokale aktionsgruppe. 7) Udpegede landdistrikter (LAG-områder): Områder, som er udpeget i bilag 1 til bekendtgørelse om oprettelse af lokale aktionsgrupper i udpegede landdistrikter og fiskeriområder i perioden 2023-2027. 8) Udviklingsstrategi: En lokal aktionsgruppes individuelle vision og målsætninger for udvikling af det lokale område. Udviklingsstrategien indeholder retningslinjerne for, hvilke typer projekter, aktionsgruppen ønsker at indstille til tilsagn om tilskud hos Plan- og Landdistriktsstyrelsen. Strategien tager udgangspunkt i det lokale områdes styrker, svagheder, muligheder og udfordringer. 9) Socioøkonomisk gruppe: Bestyrelsen for den lokale aktionsgruppe skal, så vidt muligt, sammensættes af personer, der repræsenterer følgende fire grupper: a) Lokale borgere. b) Lokale virksomheder, erhvervsorganisationer og fagforeninger. c) Lokale natur-, miljø-, kultur-, borger- og fritidsforeninger. d) Offentlige myndigheder."
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Tilskudsordningen for LAG gennemføres som lokalt styret udvikling (LEADER) med lokale aktionsgrupper i de udpegede landdistrikter."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Den lokale aktionsgruppe får tildelt en samlet, årlig bevilling, fordelt som 1) et fast beløb i tilskud til drift af den lokale aktionsgruppe, 2) tilskudsramme med midler, som aktionsgruppen skal prioritere til projekter, der indstilles til tilskud hos Plan- og Landdistriktsstyrelsen, og 3) eventuelt henlagt og overført tilskud fra tidligere år. Stk. 2. Tildelingen af den samlede, årlige bevilling sker efter principperne i bilag 3 til bekendtgørelse om drift af lokale aktionsgrupper i udpegede landdistrikter i perioden 2023-2027. Stk. 3. Den lokale aktionsgruppes tilskudsramme kan, ud over midlerne nævnt i stk. 1, omfatte genanvendelige tilbageløbsmidler og udisponerede midler. Stk. 4. Den lokale aktionsgruppe kan anvende tilskud til drift modtaget som et fast beløb efter stk. 1, nr. 1, som mellemfinansiering af projekter, som aktionsgruppen har fået tilsagn om tilskud til efter § 26. Stk. 5. Plan- og Landdistriktsstyrelsen kan fastsætte retningslinjer for, hvornår de lokale aktionsgrupper kan genanvende midler."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Plan- og Landdistriktsstyrelsen fastsætter ansøgningsrunder for ansøgning om tilsagn om tilskud, jf. dog stk. 2-5 og § 72. Styrelsen kan herunder fastsætte 1) antallet af ansøgningsrunder pr. kalenderår, 2) frist for, hvornår den lokale aktionsgruppe skal indstille ansøgninger til tilsagn om tilskud hos Plan- og Landdistriktsstyrelsen, og 3) særlige vilkår for de enkelte ansøgningsrunder, herunder om antallet af ansøgninger, den lokale aktionsgruppe kan indstille til Plan- og Landdistriktsstyrelsen i en ansøgningsrunde. Stk. 2. Plan- og Landdistriktsstyrelsen kan efter begrundet ansøgning fra den lokale aktionsgruppe dispensere fra frister fastsat efter stk. 1. Stk. 3. Plan- og Landdistriktsstyrelsen kan bestemme, at de lokale aktionsgrupper individuelt kan fastsætte 1) antallet af ansøgningsrunder pr. kalenderår, 2) en frist for hver ansøgningsrunde, og 3) særlige vilkår for de enkelte ansøgningsrunder. Stk. 4. Den lokale aktionsgruppe skal, på aktionsgruppens hjemmeside, offentliggøre ansøgningsrunder fastsat efter stk. 1 og 3 med angivelse af frist for ansøgning og eventuelle særlige vilkår for de enkelte ansøgningsrunder. Stk. 5. Bestyrelsen for den lokale aktionsgruppe kan udsætte fristen for en ansøgningsrunde, som aktionsgruppen har fastsat efter stk. 3. Den nye frist skal offentliggøres på den lokale aktionsgruppes hjemmeside."
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Tilskud til erhvervsprojekter omfattet af § 2, nr. 1, kan søges af 1) små virksomheder og mikrovirksomheder, herunder private eller selvejende institutioner, 2) fysiske personer, og 3) foreninger. Stk. 2. Tilskud til almennyttige projekter omfattet af § 2, nr. 2, kan søges af 1) små virksomheder og mikrovirksomheder, herunder private eller selvejende institutioner, 2) fysiske personer, 3) foreninger, og 4) kommunale, regionale og statslige myndigheder. Stk. 3. Hvis ansøger er en juridisk enhed, er det en betingelse for at søge om LAG-tilskud, at ansøger har et aktivt CVR-nummer."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Ansøgning om tilskud skal ske digitalt på den måde, som angives på Plan- og Landdistriktsstyrelsens hjemmeside. Stk. 2. Hvis projektet skal gennemføres i mere end en lokal aktionsgruppes område, eller kommer mere end en aktionsgruppes område til gode, skal ansøgningen behandles af alle berørte lokale aktionsgrupper. Stk. 3. Ansøgningen om tilskud skal indeholde følgende: 1) Udfyldt ansøgningsskema, der er tilgængeligt via Plan- og Landdistriktsstyrelsens hjemmeside. 2) Redegørelse for, hvordan projektet bidrager til opfyldelse af målsætningerne i de berørte lokale aktionsgruppers godkendte udviklingsstrategier. 3) Forretningsplan, hvis ansøger er en virksomhed, som er registreret i CVR-registret maksimalt to år før den ansøgningsfrist der er nævnt i § 6, stk. 3, nr. 2. 4) Erklæring om tidligere modtaget de minimis-støtte, hvis projektet er omfattet af EU’s statsstøtteregler. 5) Erklæring om, at projektet ikke er påbegyndt før den 1. januar 2023 og ikke er fysisk afsluttet eller fuldt ud gennemført inden den ansøgningsfrist, der er nævnt i § 6, stk. 3, nr. 2. 6) Dokumentation for, at tilskuddet vil blive anvendt på en økonomisk forsvarlig måde, hvis det er relevant for ansøgningen. 7) Andet relevant materiale, som foreligger på ansøgningstidspunktet, fx lejekontrakt og ansættelseskontrakter."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Hvis ansøgningen om tilskud vedrører et samarbejde mellem ansøger og mindst en økonomisk partner, skal ansøgningen, ud over oplysningerne i § 8, indeholde følgende: 1) En samarbejdsaftale om projektet, underskrevet af ansøger og økonomiske partnere i projektet. 2) Oplysninger om samarbejdspartnere i projektet. 3) En redegørelse for, at projektet enten fremmer et nyt samarbejde eller indebærer en ny aktivitet i et eksisterende samarbejde. 4) Erklæring fra økonomiske partnere om tidligere modtaget de minimis-støtte, hvis projektet er omfattet af EU’s statsstøtteregler. Stk. 2. Plan- og Landdistriktsstyrelsen kan udarbejde retningslinjer for samarbejdsaftalen, herunder som en skabelon for aftalen."
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Bestyrelsen for den lokale aktionsgruppe skal fastsætte gennemsigtige og ikke-diskriminerende kriterier for, hvordan ansøgninger udvælges og indstilles til tilsagn om tilskud hos Plan- og Landdistriktsstyrelsen. Stk. 2. Bestyrelsen for den lokale aktionsgruppe skal på baggrund af aktionsgruppens udviklingsstrategi udarbejde en procedure for 1) hvordan ansøgninger udvælges til indstilling, og 2) hvordan de i § 5, stk. 1, nr. 2, og § 5, stk. 3, nævnte midler fordeles mellem de indstillede ansøgninger. Stk. 3. Kriterier og procedurer, som nævnt i stk. 1 og 2, skal være offentligt tilgængelige på den lokale aktionsgruppes hjemmeside."
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Bestyrelsen for den lokale aktionsgruppe skal afholde et indstillingsmøde, hvor de behandler alle ansøgninger, som aktionsgruppen har modtaget i ansøgningsrunden. Stk. 2. Bestyrelsen for den lokale aktionsgruppe kan beslutte at udsætte behandlingen af en ansøgning til næste ansøgningsrunde, hvis den modtages efter fristen fastsat efter § 6, stk. 3, nr. 2. Stk. 3. Bestyrelsen kan træffe beslutning om indstilling, når 1) mere end halvdelen af bestyrelsens medlemmer deltager i mødet, og 2) ingen socioøkonomisk gruppe udgør et flertal på mødet. Stk. 4. Bestyrelsen for den lokale aktionsgruppe skal skrive referat af mødet. Referatet skal indeholde 1) en erklæring om, at bestyrelsen er beslutningsdygtig på mødet, og 2) begrundelse for bestyrelsens beslutning om at indstille ansøgninger til et mindre beløb end ansøgt og beslutning om at meddele afslag til ansøgninger. Stk. 5. Plan- og Landdistriktsstyrelsen kan udarbejde retningslinjer for erklæring om beslutningsdygtig bestyrelse og begrundelse for bestyrelsens beslutninger."
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Bestyrelsen for den lokale aktionsgruppe skal udvælge de ansøgninger, som bedst opfylder de kriterier, som bestyrelsen har udarbejdet i henhold til § 10. Stk. 2. Bestyrelsen for den lokale aktionsgruppe fastsætter en dato for afslutning af hver af de indstillede projekter. Stk. 3. Bestyrelsen træffer afgørelse om afslag på de ansøgninger, som bestyrelsen ikke har udvalgt at indstille til tilsagn om tilskud."
    },
    {
      "provision_ref": "5:13",
      "chapter": "5",
      "section": "13",
      "content": "§ 13. Bestyrelsen for den lokale aktionsgruppe indstiller de udvalgte ansøgninger til tilsagn om tilskud hos Plan- og Landdistriktsstyrelsen. Stk. 2. En ansøgning kan udvælges til indstilling, hvis følgende betingelser er opfyldt: 1) Projektet ikke er påbegyndt før den 1. januar 2023 og ikke er fysisk afsluttet eller fuldt ud gennemført inden den ansøgningsfrist, der er nævnt i § 6, stk. 3, nr. 2. 2) Projektet skal gennemføres i den lokale aktionsgruppes område, eller komme aktionsgruppens område til gode. 3) Projektets formål er omfattet af § 2. 4) Det ansøgte projekt er udvalgt i overensstemmelse med de kriterier og procedurer, som bestyrelsen har udarbejdet i overensstemmelse med § 10. 5) Projektets samlede udgifter mindst udgør 100.000 kr. 6) Projektet skal gennemføres af en juridisk eller fysisk person, som opfylder betingelserne for at modtage LAG-tilskud, jf. § 7. 7) Ansøger har dokumenteret, at LAG-tilskuddet til projektet kan medfinansieres af andre offentlige nationale midler med mindst 25 pct., hvis tilskuddet udgøres af udisponerede midler."
    },
    {
      "provision_ref": "5:14",
      "chapter": "5",
      "section": "14",
      "content": "§ 14. Hvis ansøgningen om tilskud vedrører et samarbejde mellem ansøger og mindst en økonomisk partner, kan den indstilles til tilsagn om tilskud, hvis følgende, ud over betingelserne i § 13, stk. 2, er opfyldt: 1) Ansøger og økonomiske partnere i projektet har underskrevet en samarbejdsaftale om projektet. 2) Projektet enten fremmer et nyt samarbejde eller indebærer en ny aktivitet i et eksisterende samarbejde. 3) Økonomiske partnere i projektet opfylder betingelserne for at modtage LAG-tilskud, jf. § 7."
    },
    {
      "provision_ref": "5:15",
      "chapter": "5",
      "section": "15",
      "content": "§ 15. Den lokale aktionsgruppes bestyrelse fastsætter det maksimale tilskud til hver ansøgning, som udvælges og indstilles til Plan- og Landdistriktsstyrelsen. Stk. 2. Tilskuddet til hver ansøgning skal fastsættes på følgende måde: 1) Tilskuddet til den enkelte ansøgning skal tildeles i overensstemmelse med aktionsgruppens kriterier og procedure for fordeling af tilskud, jf. § 10. 2) Tilskuddet til et projekt skal som minimum udgøre 50.000 kr. 3) Tilskuddet kan maksimalt udgøre 50 pct. af de tilskudsberettigede udgifter, jf. dog stk. 3. Stk. 3. Tilskud, som udgøres af udisponerede midler, skal medfinansieres af andre offentlige nationale midler med mindst 25 pct."
    },
    {
      "provision_ref": "5:16",
      "chapter": "5",
      "section": "16",
      "content": "§ 16. Bestyrelsen for den lokale aktionsgruppe skal indstille de udvalgte ansøgninger til Plan- og Landdistriktsstyrelsen digitalt på den måde, som angives på styrelsens hjemmeside, jf. dog § 17. Stk. 2. Den lokale aktionsgruppe skal kvalitetssikre ansøgningen. Stk. 3. Den lokale aktionsgruppe kan bede ansøger om at fremsende dokumentation, som er relevant for Plan- og Landdistriktsstyrelsens behandling af ansøgningen, herunder dokumentation for, at tilskuddet vil blive anvendt på en økonomisk forsvarlig måde."
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Hvis et udvalgt projekt skal gennemføres i flere lokale aktionsgruppers områder, skal bestyrelsen udpege et medlem af bestyrelsen til et fælles udvalg for de berørte lokale aktionsgrupper. Stk. 2. Det fælles udvalg står for indstilling af ansøgninger om ændringer af projektet og indstilling af ansøgning om udbetaling af tilskud til projektet på vegne af de berørte lokale aktionsgrupper."
    },
    {
      "provision_ref": "6:18",
      "chapter": "6",
      "section": "18",
      "content": "§ 18. Plan- og Landdistriktsstyrelsen træffer afgørelse om tilsagn om tilskud eller afgørelse om afslag på baggrund af ansøgningen og den lokale aktionsgruppes indstilling. Stk. 2. Hvis ansøgning om tilskud er sendt til flere lokale aktionsgrupper, træffer Plan- og Landdistriktsstyrelsen først afgørelse, når alle de berørte aktionsgrupper har behandlet ansøgningen og enten afvist eller indstillet projektet. Stk. 3. Plan- og Landdistriktsstyrelsen kan i afgørelsen om tilsagn om tilskud fastsætte vilkår for tilsagnet. Stk. 4. Plan- og Landdistriktsstyrelsen kan træffe afgørelsen efter stk. 1 som et betinget tilsagn om tilskud. Endeligt tilsagn meddeles først, når alle betingelser er opfyldt."
    },
    {
      "provision_ref": "6:19",
      "chapter": "6",
      "section": "19",
      "content": "§ 19. Plan- og Landdistriktsstyrelsen kan træffe afgørelse om tilsagn om tilskud, hvis følgende betingelser er opfyldt: 1) Projektet er indstillet i overensstemmelse med de kriterier og procedurer, som bestyrelsen har udarbejdet i overensstemmelse med § 10. 2) Projektet er ikke påbegyndt før den 1. januar 2023. 3) Projektet er ikke fysisk afsluttet eller fuldt ud gennemført inden den ansøgningsfrist, der er nævnt i § 6, stk. 3, nr. 2. 4) Projektet skal gennemføres i de LAG-områder, hvor projektet er indstillet til tilsagn om tilskud, eller kommer områderne til gode. 5) Projektets formål kan støttes af tilskudsordningen, jf. § 2. 6) Projektet skal gennemføres af en juridisk enhed eller fysisk person, som opfylder betingelserne for at modtage LAG-tilskud, jf. § 7. 7) Ansøger opfylder betingelserne for at modtage de minimis-støtte, hvis projektet er omfattet af EU’s statsstøtteregler. 8) Ansøger har dokumenteret, at LAG-tilskuddet til projektet kan medfinansieres af andre offentlige nationale midler med mindst 25 pct., hvis tilskuddet udgøres af udisponerede midler. 9) Ansøger har indsendt en forretningsplan, hvis ansøger er en virksomhed, som er registreret i CVR-registret maksimalt to år før den ansøgningsfrist, der er nævnt i § 6, stk. 3, nr. 2."
    },
    {
      "provision_ref": "6:20",
      "chapter": "6",
      "section": "20",
      "content": "§ 20. Plan- og Landdistriktsstyrelsen kan træffe afgørelse om tilsagn om tilskud til et projekt, som vedrører et samarbejde, hvis følgende, ud over betingelserne i § 19, er opfyldt: 1) Projektet indebærer et samarbejde mellem ansøger og mindst en anden økonomisk partner. 2) Projektet skal enten fremme et nyt samarbejde eller indebære en ny aktivitet i et eksisterende samarbejde. 3) Økonomiske partnere i projektet opfylder betingelserne for at modtage tilskud fra ordningen, jf. § 7. 4) Økonomiske partnere i projektet opfylder betingelserne for at modtage de minimis-støtte, hvis projektet er omfattet af EU’s statsstøtteregler."
    },
    {
      "provision_ref": "7:21",
      "chapter": "7",
      "section": "21",
      "content": "§ 21. Bestyrelsen for den lokale aktionsgruppe kan på et møde beslutte, at aktionsgruppen skal søge om tilskud til et projekt. Stk. 2. Bestyrelsen skal være beslutningsdygtig på mødet i overensstemmelse med betingelserne i § 11, stk. 3."
    },
    {
      "provision_ref": "7:22",
      "chapter": "7",
      "section": "22",
      "content": "§ 22. Den lokale aktionsgruppe skal søge om tilskud digitalt på den måde, som angives på Plan- og Landdistriktsstyrelsens hjemmeside. Stk. 2. Hvis projektet vedrører et samarbejde mellem flere lokale aktionsgrupper, skal de involverede aktionsgrupper hver især søge om tilskud til projektet digitalt på den måde, som angives på Plan- og Landdistriktsstyrelsens hjemmeside. Stk. 3. Ansøgningen om tilskud skal indeholde følgende: 1) Udfyldt ansøgningsskema, der er tilgængeligt via Plan- og Landdistriktsstyrelsens hjemmeside. 2) Dokumentation for bestyrelsens beslutning om ansøgning, jf. § 21. 3) Redegørelse for, hvordan projektet bidrager til opfyldelse af målsætningerne i den lokale aktionsgruppes godkendte udviklingsstrategi. 4) Redegørelse for projektets legitimitet. 5) Dokumentation for, at tilskuddet vil blive anvendt på en økonomisk forsvarlig måde, hvis det er relevant. 6) Erklæring om, at projektet ikke er påbegyndt før den 1. januar 2023 og ikke er fysisk afsluttet eller fuldt ud gennemført inden fremsendelse af ansøgningen. 7) Erklæring om tidligere modtaget de minimis-støtte, hvis projektet er omfattet af EU’s statsstøtteregler. 8) Dokumentation for dækning af eventuelt underskud i projektet. 9) Andet relevant materiale, som foreligger på ansøgningstidspunktet, fx lejekontrakt og ansættelseskontrakter."
    },
    {
      "provision_ref": "7:23",
      "chapter": "7",
      "section": "23",
      "content": "§ 23. Hvis ansøgningen om tilskud vedrører et samarbejde mellem den lokale aktionsgruppe og mindst en anden økonomisk partner, skal ansøgningen, ud over oplysningerne i § 22, indeholde følgende: 1) En samarbejdsaftale om projektet, underskrevet af ansøger og økonomiske partnere i projektet. 2) En redegørelse for, at projektet enten fremmer et nyt samarbejde eller indebærer en ny aktivitet i et eksisterende samarbejde. 3) Oplysninger om økonomiske partnere i projektet. 4) Erklæring fra økonomiske partnere om tidligere modtaget de minimis-støtte, hvis projektet er omfattet af EU’s statsstøtteregler. Stk. 2. Plan- og Landdistriktsstyrelsen kan udarbejde retningslinjer for samarbejdsaftalen, herunder som en skabelon for aftalen."
    },
    {
      "provision_ref": "7:24",
      "chapter": "7",
      "section": "24",
      "content": "§ 24. Den lokale aktionsgruppe skal, i ansøgningen om sit eget projekt, angive det tilskud, der søges til projektet. Stk. 2. Det er en betingelse for at søge tilskuddet, at 1) det samlede LAG-tilskud maksimalt udgør 50 pct. af projektets samlede udgifter, hvis projektet er et erhvervsprojekt, 2) det samlede LAG-tilskud maksimalt udgør 100 pct. af projektets samlede udgifter, hvis projektet er et almennyttigt projekt, 3) den lokale aktionsgruppe i hele programperioden 2023-2027 samlet højst får udbetalt tilskud til projekter, som svarer til 10 pct. af den bevilligede projektramme til aktionsgruppen i årene 2024-2027, 4) tilskud, som udgøres af udisponerede midler, medfinansieres af andre offentlige nationale midler med mindst 25 pct., og 5) tilskuddet kan ydes som de minimis-støtte, hvis projektet er omfattet af EU’s statsstøtteregler."
    },
    {
      "provision_ref": "7:25",
      "chapter": "7",
      "section": "25",
      "content": "§ 25. Hvis projektet skal gennemføres som et samarbejde mellem flere lokale aktionsgrupper, skal de involverede aktionsgrupper nedsætte et fælles udvalg bestående af mindst et bestyrelsesmedlem udpeget af hver involveret aktionsgruppe. Stk. 2. Det fælles udvalg repræsenterer de involverede aktionsgrupper i relation til projektet."
    },
    {
      "provision_ref": "7:26",
      "chapter": "7",
      "section": "26",
      "content": "§ 26. Plan- og Landdistriktsstyrelsen træffer afgørelse om tilsagn om tilskud eller afgørelse om afslag på den lokale aktionsgruppes ansøgning om tilskud. Stk. 2. Hvis projektet vedrører et samarbejde mellem flere lokale aktionsgrupper, træffer Plan- og Landdistriktsstyrelsen først afgørelse, når alle de berørte aktionsgrupper har indsendt ansøgning om tilskud. Stk. 3. Plan- og Landdistriktsstyrelsen fastsætter en dato for afslutning af hver af de ansøgte projekter. Stk. 4. Plan- og Landdistriktsstyrelsen kan i tilsagnet om tilskud fastsætte vilkår for tilsagnet. Stk. 5. Plan- og Landdistriktsstyrelsen kan træffe afgørelsen som et betinget tilsagn om tilskud. Endeligt tilsagn meddeles først, når alle betingelser er opfyldt."
    },
    {
      "provision_ref": "7:27",
      "chapter": "7",
      "section": "27",
      "content": "§ 27. Plan- og Landdistriktsstyrelsen kan træffe afgørelse om tilsagn om tilskud, hvis følgende betingelser er opfyldt: 1) Den lokale aktionsgruppes beslutning om at søge tilskud til projektet er sket i overensstemmelse med betingelserne i § 21. 2) Projektet ikke er påbegyndt før 1. januar 2023. 3) Projektet skal gennemføres i den lokale aktionsgruppes område, eller kommer området til gode. 4) Projektets formål kan støttes af tilskudsordningen, jf. § 2. 5) Den lokale aktionsgruppe har redegjort for, hvordan projektet bidrager til opfyldelse af målsætningerne i den lokale aktionsgruppes udviklingsstrategi. 6) Den lokale aktionsgruppe har redegjort for projektets legitimitet. 7) Den lokale aktionsgruppe har redegjort for, at tilskuddet vil blive anvendt på en økonomisk forsvarlig måde, hvis det er relevant for ansøgningen. 8) Den lokale aktionsgruppe har dokumenteret, at der er dækning for eventuelt underskud i projektet. 9) Den lokale aktionsgruppe opfylder betingelserne for at modtaget de minimis-støtte, hvis projektet er omfattet af EU’s statsstøtteregler. 10) Den lokale aktionsgruppe har dokumenteret, at LAG-tilskuddet til projektet kan medfinansieres af andre offentlige nationale midler med mindst 25 pct., hvis tilskuddet udgøres af udisponerede midler. 11) Andet relevant materiale, som foreligger på ansøgningstidspunktet, fx lejekontrakt og ansættelseskontrakter."
    },
    {
      "provision_ref": "7:28",
      "chapter": "7",
      "section": "28",
      "content": "§ 28. Plan- og Landdistriktsstyrelsen kan træffe afgørelse om tilsagn om tilskud til et projekt, som vedrører et samarbejde, hvis følgende, ud over betingelserne i § 27, er opfyldt: 1) Projektet skal enten fremme et nyt samarbejde eller indebære en ny aktivitet i et eksisterende samarbejde. 2) Økonomiske partnere i projektet skal opfylde betingelserne for at modtage tilskud fra ordningen, jf. § 7. 3) Økonomiske partnere i projektet skal opfylde betingelserne for at modtage de minimis-støtte, hvis projektet er omfattet af EU’s statsstøtteregler. Stk. 2. Plan- og Landdistriktsstyrelsen godkender de økonomiske partnere i tilsagnet om tilskud."
    },
    {
      "provision_ref": "8:29",
      "chapter": "8",
      "section": "29",
      "content": "§ 29. Plan- og Landdistriktsstyrelsen fastsætter i tilsagnet om tilskud det beløb, som der højst kan udbetales i tilskud. Det er en betingelse, at 1) tilskuddet ikke overstiger det beløb, som den lokale aktionsgruppe har indstillet i henhold til § 15, stk. 1, eller angivet i ansøgningen i henhold til § 24, 2) det samlede EU-tilskud maksimalt udgør 50 pct. af projektets samlede tilskudsberettigede udgifter, jf. dog nr. 3, 3) det samlede EU-tilskud maksimalt udgør 100 pct. af projektets samlede tilskudsberettigede udgifter, hvis ansøger er en lokal aktionsgruppe og projektet er et almennyttigt projekt, jf. § 2, nr. 2, 4) det samlede offentlige, nationale tilskud til projektet ikke overstiger de samlede tilskudsberettigede udgifter i projektet, 5) tilskud, som udgøres af udisponerede midler, medfinansieres af andre offentlige nationale midler med mindst 25 pct., og 6) tilskuddet kan ydes som de minimis-støtte, hvis projektet er omfattet af EU’s statsstøtteregler. Stk. 2. Plan- og Landdistriktsstyrelsen kan godkende udgifter som tilskudsberettigede, hvis de er nødvendige for at gennemføre projektet og direkte relaterede til projektet. Stk. 3. Plan- og Landdistriktsstyrelsen kan nedsætte prisen på en udgift i det godkendte budget, hvis 1) en tilskudsberettiget udgift er højere end de standardsatser, der fremgår af §§ 30-32 og § 34, 2) der er søgt om en tilskudsberettiget udgift til drift af en ny virksomhed i mere end seks sammenhængende måneder, jf. § 33, 3) projektet er omfattet af EU’s statsstøtteregler, men betingelserne for at modtage tilskud som de minimis-støtte kun er delvist opfyldt, eller 4) Plan- og Landdistriktsstyrelsen vurderer, at den økonomisk forsvarlige pris for en udgift er lavere, end det beløb, der er søgt om tilskud til udgiften. Stk. 4. Plan- og Landdistriktsstyrelsen afviser en udgift, hvis 1) udgiften ikke kan støttes efter §§ 30-36, eller 2) ansøger ikke har opfyldt krav om dokumentation for økonomisk forsvarlige priser."
    },
    {
      "provision_ref": "8:30",
      "chapter": "8",
      "section": "30",
      "content": "§ 30. Plan- og Landdistriktsstyrelsen kan godkende udgifter til løn til medarbejdere ansat hos tilsagnshaver og eventuelle økonomiske partnere i projektet. Stk. 2. Den tilskudsberettigede lønudgift til medarbejdere fastsættes årligt pr. 1. januar af Plan- og Landdistriktsstyrelsen som en standardsats og offentliggøres på styrelsens hjemmeside."
    },
    {
      "provision_ref": "8:31",
      "chapter": "8",
      "section": "31",
      "content": "§ 31. Plan- og Landdistriktsstyrelsen kan godkende udgifter til befordring i egen bil med et beløb, som svarer til kørselsgodtgørelse i henhold til statens takst for almindelig godkendt kørsel på tidspunktet for befordringen. Stk. 2. Det er en betingelse for, at udgiften kan godkendes, at befordringen er omfattet af grundlaget for statens takst for almindelig godkendt kørsel og foretages af 1) tilsagnshaver, 2) økonomiske partnere i samarbejdsprojekter, eller 3) medarbejdere ansat i projektet."
    },
    {
      "provision_ref": "8:32",
      "chapter": "8",
      "section": "32",
      "content": "§ 32. Plan- og Landdistriktsstyrelsen kan i tilsagnet om tilskud godkende udgifter til ophold på hotel med et beløb, som svarer til statens laveste takst for hotelophold i det land, opholdet foretages, på tidspunktet for tilsagnet."
    },
    {
      "provision_ref": "8:33",
      "chapter": "8",
      "section": "33",
      "content": "§ 33. Plan- og Landdistriktsstyrelsen kan i tilsagnet om tilskud til drift godkende udgifter, hvis ansøger er en virksomhed, som har været registreret i CVR-registret maksimalt to år inden den ansøgningsfrist, der er nævnt i § 6, stk. 3, nr. 2. Stk. 2. Udgifter til drift er kun støtteberettigede, hvis de afholdes inden for en sammenhængende periode på seks måneder. Perioden regnes fra den dato, hvor den første udgift til drift afholdes."
    },
    {
      "provision_ref": "8:34",
      "chapter": "8",
      "section": "34",
      "content": "§ 34. Plan- og Landdistriktsstyrelsen kan godkende, at udgifter til frivilligt, ulønnet arbejde indgår som en del af finansieringen af projektet med 150 kr. pr. time, hvis 1) der er tale om et almennyttigt projekt, og 2) udgifter til det frivillige arbejde højst udgør 50 pct. af de samlede godkendte udgifter."
    },
    {
      "provision_ref": "8:35",
      "chapter": "8",
      "section": "35",
      "content": "§ 35. Plan- og Landdistriktsstyrelsen afviser en ansøgning om tilskud til følgende udgifter: 1) Udgifter, som er afholdt før den 1. januar 2023. 2) Lønudgifter til ejere eller bestyrelsesmedlemmer hos ansøger, medmindre det kan godtgøres, at sidstnævnte ikke har haft indflydelse på beslutningen om ansættelse. 3) Udgifter, som er relateret til landbrugsaktiviteter. 4) Udgifter til køb af rettigheder til landbrugsproduktion. 5) Udgifter til køb af betalingsrettigheder. 6) Udgifter til køb af fast ejendom, herunder køb af jord. 7) Udgifter til køb af dyr. 8) Udgifter til køb og udplantning af etårige planter. 9) Udgifter til investeringer i infrastruktur i stor skala, som ikke er omfattet af den lokale aktionsgruppes udviklingsstrategi. 10) Udgifter i form af naturalydelser, ud over det i § 34 nævnte. 11) Udgifter til renter af gæld. 12) Udgifter til leasing af udstyr og materiel. 13) Udgifter til offentlige gebyrer. 14) Finansierings-, revisions-, advokat- og pengeinstitutomkostninger, som ikke skyldes krav fra Plan- og Landdistriktsstyrelsen. 15) Moms, medmindre denne endeligt bæres af tilsagnshaver eller af en økonomisk partner i projektet. 16) Udgifter til drift, herunder husleje, jf. dog § 33. 17) Udgifter, som tilsagnshaver eller en økonomisk partner kan få refunderet, fx pant på emballage og transportpaller. 18) Offentlige kerneopgaver, hvis tilsagnshaver eller en økonomisk partner er en kommunal, regional eller statslig myndighed. 19) Udgifter til ekstern konsulentbistand, som ikke er indeholdt i konsulentens timepris. 20) Udgifter til projekter, som indebærer samarbejde, der udelukkende involverer forskningsorganer. 21) Udgifter til grøn bioraffinering. 22) Udgifter til miljø- og klimateknologier målrettet landbrugs- og gartnerisektoren."
    },
    {
      "provision_ref": "9:36",
      "chapter": "9",
      "section": "36",
      "content": "§ 36. Plan- og Landdistriktsstyrelsen fastsætter de følgende vilkår for udbetaling, som følger af denne bekendtgørelse og anses for nødvendige, herunder at: 1) Ansøgning om udbetaling af tilskuddet skal være indsendt senest den dato, der er angivet i § 12, stk. 2. 2) Projektet må ikke være påbegyndt før den 1. januar 2023. 3) Projektet må ikke være fysisk afsluttet eller fuldt ud gennemført dagen før den ansøgningsfrist, der er nævnt i § 6, stk. 3, nr. 2. 4) LAG-tilskuddet til projektet skal medfinansieres af andre offentlige nationale midler med mindst 25 pct., hvis tilskuddet udgøres af udisponerede midler. 5) Hvis der gives tilsagn om tilskud til et projekt, som vedrører samarbejde mellem ansøger og mindst en økonomisk partner, skal projektet også gennemføres som et samarbejde. 6) Hvis udgifter i projektet er omfattet af EU’s udbudsregler, udbudslovens eller tilbudslovens regler, skal tilsagnshaver og eventuelle økonomiske partnere sikre, at reglerne overholdes. 7) Tilsagnshaver og eventuelle økonomiske partnere skal indhente nødvendige offentlige tilladelser, som er relevante for projektet. 8) Der føres regnskab for projektets udgifter, adskilt fra øvrige udgifter."
    },
    {
      "provision_ref": "9:37",
      "chapter": "9",
      "section": "37",
      "content": "§ 37. Tilsagnshaver og eventuelle økonomiske partnere i projektet skal informere offentligheden om, at tilskuddet ydes af EU i perioden fra tilsagnshaver modtager tilsagn om tilskud og indtil Plan- og Landdistriktsstyrelsen har truffet afgørelse om slutudbetaling af tilskuddet. Stk. 2. Informationen skal ske henhold til bilag II og III i Kommissionens gennemførelsesforordning (EU) 2022/129."
    },
    {
      "provision_ref": "10:38",
      "chapter": "10",
      "section": "38",
      "content": "§ 38. Tilsagnshaver skal søge om en ændring af det godkendte budget i tilsagnet om tilskud, når tilsagnet om tilskud udgør mindre end 150.000 kr., og 1) det samlede godkendte budget nedjusteres med mere end 20 pct., 2) en enkelt godkendt udgiftspost nedjusteres med mindst 50.000 kr., eller 3) tilskud anvendes på en udgiftspost af mindst 50.000 kr., som ikke indgik i budgettet på godkendelsestidspunktet. Stk. 2. Tilsagnshaver skal søge om en ændring af det godkendte budget i tilsagnet om tilskud, når tilsagnet om tilskud udgør mindst 150.000 kr., og 1) det samlede godkendte budget nedjusteres med mere end 10 pct., 2) en enkelt godkendt udgiftspost nedjusteres med mindst 50.000 kr., eller 3) tilskud anvendes på en udgiftspost af mindst 50.000 kr., som ikke indgik i budgettet på godkendelsestidspunktet."
    },
    {
      "provision_ref": "10:39",
      "chapter": "10",
      "section": "39",
      "content": "§ 39. Bestyrelsen for den lokale aktionsgruppe kan overfor Plan- og Landdistriktsstyrelsen indstille til ændring af den dato for afslutning af et projekt, der er fastsat i medfør af § 12, stk. 2. Stk. 2. Tilsagnshaver skal søge om ændring, hvis projektets fysiske aktiviteter helt eller delvist ønskes flyttet til en anden adresse uden for det LAG-område, hvor projektet er indstillet til tilskud. Stk. 3. Tilsagnshaver skal give meddelelse til den lokale aktionsgruppe, hvis projektets fysiske aktiviteter helt eller delvist flyttes til en anden adresse inden for det LAG-område, hvor projektet er indstillet til tilskud. Stk. 4. Tilsagnshaver skal søge om tilladelse til, at tilsagnet om tilskud til projektet overdrages til en anden fysisk eller juridisk person. Stk. 5. Tilsagnshaver skal søge om at få godkendt ændringer i et projekt, der er godkendt som et samarbejde. Tilsagnshaver kan herunder søge om at få godkendt nye økonomiske partnere og om at projektet ikke gennemføres som et samarbejde."
    },
    {
      "provision_ref": "10:40",
      "chapter": "10",
      "section": "40",
      "content": "§ 40. Ansøgning efter § 38, stk. 1-2, eller § 39 skal ske digitalt på den måde, som angives på Plan- og Landdistriktsstyrelsen hjemmeside. Stk. 2. Ansøgning om ændring efter § 38, stk. 1-2, eller § 39, skal være modtaget hos Plan- og Landdistriktsstyrelsen inden den frist, der er fastsat i medfør af § 12, stk. 2. Stk. 3. Ændringer, jf. § 38, stk. 1-2, eller § 39, kan igangsættes for egen regning og risiko fra projektperiodens startdato. Stk. 4. Hvis projektet vedrører et samarbejde mellem flere lokale aktionsgrupper, skal ansøgningen indstilles til Plan- og Landdistriktsstyrelsen af det udvalg, der er nedsat i henhold til § 25."
    },
    {
      "provision_ref": "10:41",
      "chapter": "10",
      "section": "41",
      "content": "§ 41. Ansøgningen om ændring skal indeholde følgende: 1) Ansøgningsskema, som er udfyldt med de påkrævede oplysninger, herunder oplysninger om de ønskede ændringer. 2) En redegørelse for, hvorfor ændringerne er nødvendige for at gennemføre projektet. 3) Dokumentation for, at tilskuddet vil blive anvendt på en økonomisk forsvarlig måde, hvis det er relevant for ansøgningen. 4) En redegørelse for projektets fortsatte legitimitet, hvis tilsagnshaver er en lokal aktionsgruppe. Stk. 2. Ved ansøgning om overdragelse af projektet efter § 39, stk. 3, skal ansøgningen desuden indeholde følgende: 1) En aftale om overdragelse, underskrevet af tilsagnshaver og den, som projektet søges overdraget til. 2) En erklæring fra den, som projektet søges overdraget til, om tidligere modtaget de minimis-støtte, hvis projektet er omfattet af EU’s statsstøtteregler. Stk. 3. Ved ansøgning om godkendelse af nye økonomiske partnere i et samarbejdsprojekt efter § 39, stk. 4, skal ansøgningen desuden indeholde følgende: 1) En ny, underskrevet samarbejdsaftale om projektet. 2) Oplysninger om nye økonomiske samarbejdspartnere i projektet. 3) En erklæring fra nye økonomiske partnere om tidligere modtaget de minimis-støtte, hvis projektet er omfattet af EU’s statsstøtteregler."
    },
    {
      "provision_ref": "10:42",
      "chapter": "10",
      "section": "42",
      "content": "§ 42. Bestyrelsen for den lokale aktionsgruppe indstiller ansøgninger modtaget efter § 41 til godkendelse eller afslag til Plan- og Landdistriktsstyrelsen, hvis tilsagnshaver ikke er en lokal aktionsgruppe. Stk. 2. Bestyrelsen kan udpege mindst et medlem af bestyrelsen, som foretager indstilling af ansøgningen på vegne af hele bestyrelsen. Stk. 3. Bestyrelsen kan udpege en koordinator, som kan foretage indstilling af ansøgning om fristforlængelse efter § 39, stk. 1."
    },
    {
      "provision_ref": "10:43",
      "chapter": "10",
      "section": "43",
      "content": "§ 43. Den lokale aktionsgruppe skal kvalitetssikre ansøgningen om ændring af projektet, inden ansøgningen sendes til Plan- og Landdistriktsstyrelsen til legalitetskontrol. Stk. 2. Den lokale aktionsgruppe kan bede tilsagnshaver om at fremsende dokumentation, som er relevant for den lokale aktionsgruppes eller Plan- og Landdistriktsstyrelsens behandling af ansøgningen."
    },
    {
      "provision_ref": "10:44",
      "chapter": "10",
      "section": "44",
      "content": "§ 44. Plan- og Landdistriktsstyrelsen træffer afgørelse om at godkende eller afvise en ansøgning om ændring af et tilsagn om tilskud og fastsætter samtidig de vilkår, der anses for nødvendige."
    },
    {
      "provision_ref": "10:45",
      "chapter": "10",
      "section": "45",
      "content": "§ 45. Det er en betingelse for, at Plan- og Landdistriktsstyrelsen kan godkende en ansøgning, at 1) tilsagnshaver har begrundet ansøgningen, 2) projektet fortsat skal gennemføres i en lokal aktionsgruppes område, eller kommer en lokal aktionsgruppes område til gode, 3) projektet fortsat skal gennemføres af en tilsagnshaver og eventuelle økonomiske partnere, som kan modtage støtte fra LAG-ordningen, jf. § 7, 4) projektet fortsat skal gennemføres af en lokal aktionsgruppe som tilsagnshaver, hvis der gives tilsagn om tilskud til et almennyttigt projekt med mere end 50 pct. højst 100 pct., 5) betingelserne for at yde tilskud som de minimis-støtte er opfyldt, hvis projektet er omfattet af EU’s statsstøtteregler, 6) tilsagnshaver har dokumenteret, at tilskuddet vil blive anvendt på en økonomisk forsvarlig måde, hvis det er relevant for ansøgningen, 7) tilsagnshaver har redegjort for projektets fortsatte legitimitet, hvis tilsagnshaver er en lokal aktionsgruppe, 8) projekttypen, jf. § 2, som er godkendt i tilsagnet om tilskud, ikke ændres, og 9) ændringen i tilsagnet om tilskud er nødvendig for projektets gennemførelse."
    },
    {
      "provision_ref": "10:46",
      "chapter": "10",
      "section": "46",
      "content": "§ 46. Plan- og Landdistriktsstyrelsen kan i afgørelsen om ændringer i tilsagnet om tilskud, 1) godkende ændringer i budgettet for projektet efter reglerne i §§ 29-35, 2) fastsætte den dato, som ændringen skal have virkning fra. Datoen kan tidligst fastsættes til projektets startdato, 3) godkende, at tilsagnet om tilskud overdrages, så en anden fysisk eller juridisk person indtræder som tilsagnshaver, 4) godkende nye økonomiske partnere i projektet, der er godkendt som et samarbejde, 5) godkende, at et projekt, der er godkendt som et samarbejde, ikke gennemføres som et samarbejde, og 6) fastsætte en ny frist for ansøgning om udbetaling af tilskud."
    },
    {
      "provision_ref": "11:47",
      "chapter": "11",
      "section": "47",
      "content": "§ 47. Tilsagnshaver kan søge om udbetaling af en rate af det tilskud, der er givet tilsagn til, når følgende betingelser er opfyldt: 1) Projektet er erhvervsrettet og omfattet af § 2, nr. 1. 2) Den i § 12, stk. 2, nævnte dato ikke er overskredet. 3) Plan- og Landdistriktsstyrelsens tilsagn om tilskud til projektet udgør mindst 200.000 kroner. 4) Raten udgør mindst 20 pct. og maksimalt 80 pct. af det samlede tilsagnsbeløb. 5) Tilsagnshaver eller økonomiske partnere i projektet har afholdt tilskudsberettigede udgifter, som mindst svarer til det beløb, der søges udbetalt."
    },
    {
      "provision_ref": "11:48",
      "chapter": "11",
      "section": "48",
      "content": "§ 48. Tilsagnshaver kan søge om at få udbetalt det tilskud, der er givet tilsagn til, når projektet er fysisk afsluttet eller fuldt ud gennemført."
    },
    {
      "provision_ref": "11:49",
      "chapter": "11",
      "section": "49",
      "content": "§ 49. Ansøgning om rate- eller slutudbetaling af tilskud skal ske digitalt på den måde, som angives på Plan- og Landdistriktsstyrelsens hjemmeside. Stk. 2. Ansøgningen skal være modtaget hos Plan- og Landdistriktsstyrelsen senest den dato, der er fastsat i medfør af § 12, stk. 2 eller § 26, stk. 3. Stk. 3. Hvis projektet vedrører et samarbejde mellem flere lokale aktionsgrupper, skal ansøgningen godkendes af Plan- og Landdistriktsstyrelsen efter indstilling fra det udvalg, der er nedsat efter § 25."
    },
    {
      "provision_ref": "11:50",
      "chapter": "11",
      "section": "50",
      "content": "§ 50. Ansøgning om rate- eller slutudbetaling af tilskud skal indeholde følgende oplysninger: 1) Ansøgningsskema, som er udfyldt med de påkrævede oplysninger, herunder med en redegørelse for de aktiviteter, der er gennemført i projektet. 2) En opgørelse over alle afholdte udgifter i projektet, der søges tilskud til. 3) Dokumentation for de afholdte udgifter, herunder fakturaer, betalingsdokumentation for udgifter over 15.000 kr. inklusiv moms, mv. Dokumentationen skal være dateret og udspecificeret, så alle udgifter kan henføres til en tilskudsberettiget og nødvendig udgift i projektet. 4) Dokumentation for, at offentligheden er informeret om, at tilskuddet ydes af EU i overensstemmelse med § 37. 5) Dokumentation for andet EU-tilskud, hvis projektet også finansieres af en anden EU-tilskudsordning. 6) Redegørelse for projektets effekter, hvis der søges om slutudbetaling af tilskuddet. 7) Dokumentation for, at tilsagnshaver og økonomiske partnere i projektet har ført et regnskab for projektets udgifter, adskilt fra øvrige udgifter, hvis der søges om slutudbetaling af tilskuddet. 8) Redegørelse for projektets legitimitet, hvis tilsagnshaver er en lokal aktionsgruppe. 9) Dokumentation for medfinansiering af LAG-tilskuddet af andre offentlige nationale midler med mindst 25 pct., hvis tilskuddet udgøres af udisponerede midler. 10) Dokumentation for, at alle nødvendige offentlige tilladelser er indhentet, hvis det er relevant for projektet. 11) Dokumentation for, at EU’s udbudsregler, udbudsloven og tilbudsloven er overholdt, hvis der søges tilskud til udgifter omfattet af disse regler. 12) Erklæring fra sælger, hvis udstyr, maskiner mv. er købt brugt, og udgiften mindst udgør 50.000 kr. pr. stk. eksklusiv moms. 13) Redegørelse for projektets legitimitet, hvis projektet gennemføres af mindst en lokal aktionsgruppe. 14) Anden dokumentation, som er relevant for Plan- og Landdistriktsstyrelsens behandling af ansøgningen. Stk. 2. Hvis der er afholdt udgifter i fremmed valuta, skal udgiften angives i danske kroner med anvendelse af vekselkursen for den dag, udgiften er betalt."
    },
    {
      "provision_ref": "11:51",
      "chapter": "11",
      "section": "51",
      "content": "§ 51. Hvis tilsagnshaver har søgt om at få udbetalt rate- eller sluttilskud på mindst 100.000 kr., skal projektet besigtiges inden tilskuddet kan udbetales. Der skal udarbejdes en rapport over besigtigelsen efter Plan- og Landdistriktsstyrelsens anvisninger. Stk. 2. Den lokale aktionsgruppe skal besigtige projektet og udarbejde besigtigelsesrapport, jf. dog stk. 3 og 5. Stk. 3. Hvis der er tale om et projekt, som gennemføres i flere lokale aktionsgruppers områder skal besigtigelsen og udarbejdelsen af besigtigelsesrapporten foretages af et medlem af det i § 17, stk. 1 nævnte udvalg eller af en koordinator, udpeget af udvalget. Stk. 4. Besigtigelsesrapporten skal sendes til Plan- og Landdistriktsstyrelsen sammen med den indstilling, der er nævnt i § 52. Stk. 5. Besigtigelse af den lokale aktionsgruppes eget projekt og udarbejdelse af tilhørende besigtigelsesrapport foretages af Plan- og Landdistriktsstyrelsen."
    },
    {
      "provision_ref": "11:52",
      "chapter": "11",
      "section": "52",
      "content": "§ 52. Bestyrelsen for den lokale aktionsgruppe indstiller ansøgninger om rate- eller slutudbetalinger til godkendelse eller afslag hos Plan- og Landdistriktsstyrelsen, hvis tilsagnshaver ikke er en lokal aktionsgruppe. Stk. 2. Hvis der er tale om et projekt, som gennemføres i flere lokale aktionsgruppers områder, skal ansøgningen indstilles af det i § 17, stk. 1 nævnte udvalg. Stk. 3. Den lokale aktionsgruppe kan bede tilsagnshaver om at fremsende dokumentation, som er relevant for Plan- og Landdistriktsstyrelsens behandling af ansøgningen."
    },
    {
      "provision_ref": "11:53",
      "chapter": "11",
      "section": "53",
      "content": "§ 53. Den lokale aktionsgruppe skal kvalitetssikre ansøgningen, inden den sendes til Plan- og Landdistriktsstyrelsen til legalitetskontrol."
    },
    {
      "provision_ref": "11:54",
      "chapter": "11",
      "section": "54",
      "content": "§ 54. Plan- og Landdistriktsstyrelsen træffer afgørelse om udbetaling af tilskud eller afslag på baggrund af følgende, jf. dog §§ 55-61: 1) Ansøgning modtaget efter §§ 49-50. 2) Den lokale aktionsgruppes indstilling, jf. § 52, hvis tilsagnshaver ikke er en lokal aktionsgruppe. 3) Besigtigelsesrapporten, hvis projektet er besigtiget i henhold til § 51."
    },
    {
      "provision_ref": "11:55",
      "chapter": "11",
      "section": "55",
      "content": "§ 55. Plan- og Landdistriktsstyrelsen udbetaler tilskuddet på baggrund af dokumenterede tilskudsberettigede udgifter i projektet, som er godkendt i budgettet i tilsagnet om tilskud efter § 29, jf. dog stk. 2-3, § 44 og §§ 57-64. Stk. 2. Plan- og Landdistriktsstyrelsen kan i forbindelse med afgørelse efter stk. 1, godkende ændringer i tilsagnet om tilskud, hvis ændringen er foretaget i projektperioden."
    },
    {
      "provision_ref": "11:56",
      "chapter": "11",
      "section": "56",
      "content": "§ 56. Tilskuddet udbetales til tilsagnshavers NemKonto."
    },
    {
      "provision_ref": "12:57",
      "chapter": "12",
      "section": "57",
      "content": "§ 57. Plan- og Landdistriktsstyrelsen kan afvise at udbetale tilskud til en udgift, hvis 1) udgiften ikke kan godkendes som tilskudsberettiget efter §§ 30-35, 2) udgiften ikke er afholdt af tilsagnshaver eller godkendte økonomiske partnere i projektet, 3) der ikke er indsendt dokumentation for udgiften, som er dateret og udspecificeret, så den kan henføres til en tilskudsberettiget og nødvendig udgift i projektet, 4) udgiften ikke er betalt, eller 5) udgiften vedrører en fysisk investering, der er besigtiget, men som ikke er klar til brug, Stk. 2. Plan- og Landdistriktsstyrelsen kan helt eller delvist nedsætte tilskuddet, hvis 1) projektet samlet modtager mere end 100 pct. i LAG-tilskud og anden national offentligt tilskud, 2) projektet samlet modtager mere end 50 pct. i LAG-tilskud og andet tilskud fra EU, jf. dog nr. 3, eller 3) projektet samlet modtager mere end 100 pct. i LAG-tilskud og andet tilskud fra EU, hvis projektet er almennyttigt og gennemføres af en lokal aktionsgruppe som tilsagnshaver."
    },
    {
      "provision_ref": "12:58",
      "chapter": "12",
      "section": "58",
      "content": "§ 58. Plan- og Landdistriktsstyrelsen modregner indtægter i de samlede tilskudsberettigede udgifter, som kan henføres direkte til projektet, hvis 1) projektet har fået tilsagn om tilskud til et almennyttigt projekt efter § 2, nr. 2, og 2) indtægterne udgør en fortjeneste. Stk. 2. Plan- og Landdistriktsstyrelsen modregner indtægter inden for hele projektperioden."
    },
    {
      "provision_ref": "12:59",
      "chapter": "12",
      "section": "59",
      "content": "§ 59. Plan- og Landdistriktsstyrelsen kan i forbindelse med afgørelse om udbetaling nedsætte tilskuddet helt eller delvist til en udgift i følgende tilfælde: 1) EU's udbudsregler, tilbudsloven eller udbudsloven er ikke overholdt. 2) Der er interessekonflikt mellem køber og sælger af en vare eller tjenesteydelse, som der søges tilskud til. Stk. 2. Plan- og Landdistriktsstyrelsen kan, i forbindelse med afgørelse om udbetaling, nedsætte det samlede tilskud til projektet med en sanktion i følgende tilfælde: 1) Tilsagnshaver eller økonomiske partnere i projektet har ikke informeret offentligheden om, at tilskuddet ydes af EU, i overensstemmelse med § 37. 2) Tilsagnshaver eller økonomiske partnere i projektet har ikke ført et regnskab for projektets udgifter, adskilt fra øvrige udgifter, i overensstemmelse med § 36, stk. 1, nr. 8. Stk. 3. Den i stk. 2 nævnte sanktion udgør op til 1 pct. af det i § 29, stk. 1, nævnte tilsagn, med fradrag af nedsættelser foretaget i medfør af § 57, stk. 1."
    },
    {
      "provision_ref": "12:60",
      "chapter": "12",
      "section": "60",
      "content": "§ 60. Plan- og Landdistriktsstyrelsen kan afvise en ansøgning om udbetaling og træffe afgørelse om at tilsagn om tilskud bortfalder, hvis 1) tilsagnshaver undlader at søge om udbetaling af tilskuddet inden for den frist for afslutning af projektet, der er nævnt i § 12, stk. 2, 2) projektet ikke er gennemført i en lokal aktionsgruppe eller kommer en lokal aktionsgruppe til gode, 3) projektet ikke er gennemført af den fysiske eller juridiske person, som er godkendt tilsagnshaver, 4) projektet er påbegyndt før den 1. januar 2023, 5) projektet var fysisk afsluttet eller fuldt ud gennemført inden den ansøgningsfrist, der er nævnt i § 6, stk. 3, nr. 2, 6) LAG-tilskuddet til projektet ikke er medfinansieret af andre offentlige nationale midler med mindst 25 pct., hvis tilskuddet udgøres af udisponerede midler, 7) projektet ikke er gennemført som et samarbejde mellem ansøger og mindst en økonomisk partner, hvis tilsagnet om tilskud vedrører et samarbejdsprojekt, eller 8) formålet med projektet ikke er opfyldt efter indstilling fra den lokale aktionsgruppe. Stk. 2. Plan- og Landdistriktsstyrelsen kan træffe afgørelse om at udelukke tilsagnshaver og økonomiske partnere i projektet fra at søge om LAG-tilskud i en periode, hvis tilsagnshaver eller en økonomisk partner har overtrådt eller undladt at opfylde forpligtelser i denne bekendtgørelse."
    },
    {
      "provision_ref": "12:61",
      "chapter": "12",
      "section": "61",
      "content": "§ 61. Plan- og Landdistriktsstyrelsens afgørelse om sanktionering, nedsættelse eller bortfald af tilsagn, skal ske ud fra en konkret vurdering i det enkelte tilfælde under hensyn til 1) manglens alvor, 2) manglens omfang, 3) hvor længe manglen har varet, 4) om manglen er sket flere gange, og 5) størrelsen af det økonomiske tab, den manglende overholdelse kan eller har påført EU. Stk. 2. Plan- og Landdistriktsstyrelsen kan undlade at nedsætte tilskuddet, hvis manglen skyldes 1) force majeure, 2) en alvorlig naturkatastrofe eller alvorlig meteorologisk begivenhed, der i væsentlig grad berører projektet, 3) tilsagnshavers død, 4) tilsagnshavers uarbejdsdygtighed i længere tid, 5) fejl begået af Plan- og Landdistriktsstyrelsen eller en anden myndighed, og fejlen ikke med rimelighed kunne være blevet opdaget af tilsagnshaver, eller 6) Plan- og Landdistriktsstyrelsen finder det godtgjort, at tilsagnshaver ikke er skyld i manglen."
    },
    {
      "provision_ref": "13:62",
      "chapter": "13",
      "section": "62",
      "content": "§ 62. Tilsagnshaver skal tilbagebetale tilskud til et erhvervsprojekt, hvis projektet udsættes for et af følgende forhold, efter tilskuddet er endeligt udbetalt: 1) En støttet produktionsaktivitet i projektet ophører. 2) En produktionsaktivitet i projektet flyttes uden for den region, hvor projektet har modtaget støtte. 3) En produktionsaktivitet i projektet flyttes inden for den region, hvor projektet har modtaget støtte, men ikke placeres i et LAG-område eller kommer et LAG-område til gode. 4) Hvis der er ydet tilskud til infrastruktur, og ejendomsretten til denne infrastruktur ændres på en måde, som giver en virksomhed eller et offentligt organ en uretmæssig fordel. 5) Projektet ændres på en måde, som strider mod projektets oprindelige formål. Stk. 2. Kravet om tilbagebetaling gælder i de første tre år efter tilskuddet er endeligt udbetalt, hvis tilsagnshaver er en virksomhed, som er omfattet af § 3, nr. 4, samt en privat eller selvejende institution. Stk. 3. Kravet om tilbagebetaling gælder i fem år efter tilskuddet er endeligt udbetalt, hvis tilsagnshaver eller en økonomisk partner i projektet er privat person, myndighed eller forening. Stk. 4. Kravet om tilbagebetaling gælder ikke, hvis 1) forholdene i stk. 1 skyldes en konkurs, hvor der ikke er konstateret svigagtige handlinger, eller 2) tilsagnet om tilskud ikke indeholder vilkår om, at produktionsaktiviteter i projektet skal fortsætte efter tilskuddet er endeligt udbetalt i henhold til stk. 2 eller 3. Stk. 5. Plan- og Landdistriktsstyrelsen fastsætter beløbet, der skal betales tilbage, i forhold til den periode, kravet ikke er overholdt."
    },
    {
      "provision_ref": "13:63",
      "chapter": "13",
      "section": "63",
      "content": "§ 63. Tilsagnshaver skal tilbagebetale tilskud til et almennyttigt projekt, hvis projektet udsættes for et af følgende forhold, efter tilskuddet er endeligt udbetalt: 1) Hvis der er ydet tilskud til infrastruktur, og ejendomsretten til denne infrastruktur ændres på en måde, som giver en virksomhed eller en offentlig myndighed en uretmæssig fordel. 2) Hvis der er ydet tilskud til infrastruktur, og projektets art, målsætninger eller gennemførelsesvilkår ændres på en måde, som ville føre til underminering af projektets oprindelige målsætninger. Stk. 2. Kravet om tilbagebetaling gælder i de første tre år efter tilskuddet er endeligt udbetalt, hvis tilsagnshaver er en virksomhed, som er omfattet af § 3, nr. 4, samt en privat eller selvejende institution. Stk. 3. Kravet om tilbagebetaling gælder i fem år efter tilskuddet er endeligt udbetalt, hvis tilsagnshaver er en privat person, forening eller en kommunal, regional eller statslig myndighed. Stk. 4. Kravet om tilbagebetaling gælder ikke, hvis 1) forholdene i stk. 1 skyldes en konkurs, hvor der ikke er konstateret svigagtige handlinger, eller 2) tilsagnet om tilskud ikke indeholder vilkår om, at infrastruktur i projektet skal fortsætte efter tilskuddet er endeligt udbetalt i henhold til stk. 1-3. Stk. 5. Plan- og Landdistriktsstyrelsen fastsætter beløbet, der skal betales tilbage, i forhold til den periode, kravet ikke er overholdt."
    },
    {
      "provision_ref": "14:64",
      "chapter": "14",
      "section": "64",
      "content": "§ 64. Tilsagnshaver kan korrigere fejl eller udeladelser i en ansøgning omfattet af denne bekendtgørelse efter den er modtaget hos Plan- og Landdistriktsstyrelsen, uden det påvirker retten til at modtage støtte, hvis 1) de fejl eller udeladelser, der skal korrigeres, er foretaget i god tro, og 2) korrektioner foretages, enten inden ansøgeren underrettes om, at vedkommende er udvalgt til kontrol på stedet, jf. § 73, eller før Plan- og Landdistriktsstyrelsen har truffet afgørelse vedrørende ansøgningen."
    },
    {
      "provision_ref": "14:65",
      "chapter": "14",
      "section": "65",
      "content": "§ 65. Tilsagnshaver og økonomiske partnere i projektet skal underrette Plan- og Landdistriktsstyrelsen, hvis betingelserne for at modtage tilskud ikke længere er opfyldt. Stk. 2. Tilsagnshaver og økonomiske partnere i projektet skal afgive erklæring om, hvorvidt betingelserne for tilskud er opfyldt, hvis Plan- og Landdistriktsstyrelsen forlanger det."
    },
    {
      "provision_ref": "14:66",
      "chapter": "14",
      "section": "66",
      "content": "§ 66. Plan- og Landdistriktsstyrelsen kan træffe afgørelse om, at tilsagn om tilskud bortfalder og allerede udbetalt tilskud skal tilbagebetales, hvis tilsagnshaver eller en godkendt økonomisk partner i projektet har afgivet urigtige eller vildledende oplysninger eller har fortiet oplysninger af betydning for tilsagnet om tilskud eller udbetalt tilskud. Stk. 2. Plan- og Landdistriktsstyrelsen fastsætter beløbet, der skal betales tilbage, i forhold til den periode, kravet ikke er overholdt."
    },
    {
      "provision_ref": "15:67",
      "chapter": "15",
      "section": "67",
      "content": "§ 67. Tilsagnshaver og økonomiske partnere i projektet skal holde alle relevante bilag og dokumenter tilgængelige i fem år regnet fra datoen for udbetaling af tilskuddet, jf. dog stk. 2. Stk. 2. Hvis tilskuddet ydes som de minimis-støtte, skal tilsagnshaver og økonomiske partnere i projektet opbevare regnskabsbilag, som er relevante for de minimis-støtten, i 10 år fra datoen for udbetaling af tilskuddet."
    },
    {
      "provision_ref": "16:68",
      "chapter": "16",
      "section": "68",
      "content": "§ 68. Offentlighedsloven, bortset fra bestemmelserne i §§ 11-12 og §§ 15-17, finder anvendelse på al virksomhed, der udøves af bestyrelsen for den lokale aktionsgruppe og personer, der udfører opgaver for bestyrelsen. Stk. 2. Forvaltningsloven gælder for behandlingen af sager, hvori der træffes afgørelse af bestyrelsen for den lokale aktionsgruppe efter §§ 11-14. Stk. 3. Bestyrelsen for den lokale aktionsgruppe og personer, der udfører opgaver for bestyrelsen, har tavshedspligt, jf. straffelovens § 152 og §§152 c-152 f, med hensyn til fortrolige oplysninger, som de får kendskab til i forbindelse med varetagelsen af deres opgaver efter denne bekendtgørelse."
    },
    {
      "provision_ref": "16:69",
      "chapter": "16",
      "section": "69",
      "content": "§ 69. Bestyrelsen for den lokale aktionsgruppe og personer, der udfører opgaver for bestyrelsen, skal sikre, at dokumenter, der er modtaget eller afsendt af den lokale aktionsgruppe som led i administrativ sagsbehandling i forbindelse med den lokale aktionsgruppes virksomhed, og som har betydning for en sag eller sagsbehandlingen i øvrigt, er opbevaret på en sådan måde, at det, bl.a. i forbindelse med tilsyn, kontrol, anmodning om aktindsigt eller en klagesag, er muligt at identificere dem og finde dem frem. Det samme gælder interne dokumenter, der foreligger i endelig form. Stk. 2. Bestyrelsen for den lokale aktionsgruppe skal holde alle relevante bilag og dokumenter tilgængelige i fem år regnet fra den dag, tilskuddet udbetales."
    },
    {
      "provision_ref": "17:70",
      "chapter": "17",
      "section": "70",
      "content": "§ 70. Bestyrelsen for den lokale aktionsgruppe skal bistå Plan- og Landdistriktsstyrelsen med opfyldelse af Kommissionens gennemførelsesforordning (EU) 2022/1475 for så vidt angår evaluering af de strategiske planer under den fælles landbrugspolitik og fremsendelse af oplysninger med henblik på overvågning og evaluering."
    },
    {
      "provision_ref": "18:71",
      "chapter": "18",
      "section": "71",
      "content": "§ 71. Den lokale aktionsgruppe skal offentliggøre oplysninger om projekter i aktionsgruppens område, som har modtaget tilsagn om tilskud. Stk. 2. Offentliggørelsen skal ske på aktionsgruppens hjemmeside."
    },
    {
      "provision_ref": "19:72",
      "chapter": "19",
      "section": "72",
      "content": "§ 72. Plan- og Landdistriktsstyrelsen kan, af hensyn til afslutning af en programperiode for Landdistriktsprogrammet, fastsætte følgende frister: 1) Sidste frist for, hvornår de lokale aktionsgrupper senest kan indstille projekter til tilsagn om tilskud. 2) Sidste frist for, hvornår tilsagnshaver skal søge om slutudbetaling af tilskuddet. Stk. 2. Fristerne offentliggøres på Plan- og Landdistriktsstyrelsens hjemmeside."
    },
    {
      "provision_ref": "20:73",
      "chapter": "20",
      "section": "73",
      "content": "§ 73. Plan- og Landdistriktsstyrelsen fører kontrol med projekter efter denne bekendtgørelse. Stk. 2. Tilsagnshaver og økonomiske partnere i projektet skal på anmodning fra Plan- og Landdistriktsstyrelsen afgive alle oplysninger til styrelsen, herunder om økonomiske og regnskabsmæssige forhold, som er nødvendige for styrelsens kontrol. Stk. 3. Tilsagnshaver og økonomiske partnere i projektet skal yde fornøden bistand ved Plan- og Landdistriktsstyrelsens kontrol, herunder bistand til kopiering af skriftligt materiale og udskrifter af elektroniske data. Stk. 4. Plan- og Landdistriktsstyrelsen kan, i forbindelse med kontrol og ved behandling af ansøgning om tilsagn, projektændringer og udbetaling af tilskud, indhente nødvendige oplysninger hos andre offentlige myndigheder med henblik på registersamkøring og sammenstilling af oplysninger, herunder via Skatteforvaltningens Dataudvekslingsplatform (DUPLA). Stk. 5. Plan- og Landdistriktsstyrelsen kan indgå aftale med andre offentlige myndigheder om, at disse myndigheder varetager Plan- og Landdistriktsstyrelsens beføjelser nævnt i stk. 1-4."
    },
    {
      "provision_ref": "21:74",
      "chapter": "21",
      "section": "74",
      "content": "§ 74. Afgørelser truffet af Plan- og Landdistriktsstyrelsen efter denne bekendtgørelse kan ikke påklages til ministeren for landdistrikter."
    },
    {
      "provision_ref": "21:75",
      "chapter": "21",
      "section": "75",
      "content": "§ 75. Afgørelser truffet af bestyrelsen for den lokale aktionsgruppe om at indstille eller ikke at indstille ansøgninger til tilsagn om tilskud, i overensstemmelse med § 12, kan påklages til Plan- og Landdistriktsstyrelsen for så vidt angår retlige spørgsmål og kan ikke påklages til anden administrativ myndighed. Stk. 2. Klagen skal indgives til bestyrelsen for den lokale aktionsgruppe, som har truffet afgørelsen, og være aktionsgruppen i hænde senest fire uger efter modtagelsen af den afgørelse, klagen vedrører."
    },
    {
      "provision_ref": "22:76",
      "chapter": "22",
      "section": "76",
      "content": "§ 76. Bekendtgørelsen træder i kraft den 1. juli 2025. Stk. 2. Bekendtgørelse nr. 838 af 25. juni 2024 om LAG-tilskud til projekter ophæves. Stk. 3. § 77, stk. 3, i bekendtgørelse nr. 838 af 25. juni 2024 finder dog fortsat anvendelse."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Formålet med bekendtgørelsen er at fastsætte rammerne for tildeling af tilskud til projekter, der vedrører job- og vækstskabende erhvervsudvikling i udpegede landdistrikter og til projekter, som forbedrer rammevilkårene i udpegede landdistrikter.",
      "valid_from": "2025-06-24",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Plan- og Landdistriktsstyrelsen kan yde tilskud til følgende typer projekter: 1) Erhvervsprojekter, som har til formål at fremme vækst og etablere nye arbejdspladser i udpegede landdistrikter. 2) Almennyttige projekter, som har til formål at forbedre rammevilkårene i udpegede landdistrikter.",
      "valid_from": "2025-06-24",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. I denne bekendtgørelse forstås ved: 1) EU’s statsstøtteregler: Tilskud, der ydes som de minimis-støtte omfattet af betingelserne i Kommissionens Forordning (EU) nr. 2023/2831 af 13. december 2023 om anvendelse af artikel 107 og 108 i Traktaten om Den Europæiske funktionsmåde på de minimis-støtte eller omfattet af Kommissionens forordning (EU) nr. 717/2014 af 27. juni 2014 om anvendelse af artikel 107 og 108 i traktaten om Den Europæiske Unions funktionsmåde på de minimis-støtte i fiskeri- og akvakultursektoren. 2) LEADER metoden: Lokal udvikling styret af lokalsamfundet som omhandlet i artikel 31, stk. 2, i forordning (EU) 2021/1060. Metoden indebærer at lokale aktionsgrupper, ud fra en bottom-up strategi, udvælger og indstiller projekter til godkendelse hos Plan- og Landdistriktsstyrelsen på baggrund af lokalkendskab og lokale strategier. 3) Lokale aktionsgrupper: En forening, som består af et partnerskab af repræsentanter for offentlige og private socioøkonomiske interesser, hvor ingen enkelt interessegruppe alene udøver kontrol over foreningens beslutninger og indstillinger til Plan- og Landdistriktsstyrelsen. Foreningen skal være godkendt som tilskudsberettiget af Plan- og Landdistriktsstyrelsen i henhold til bekendtgørelse om oprettelse af tilskudsberettigede lokale aktionsgrupper i udpegede landdistrikter i perioden 2023-2027. 4) Små virksomheder og mikrovirksomheder: Virksomheder med færre end 50 ansatte, og hvor enten den årlige omsætning ikke overstiger 10 mio. euro eller den årlige samlede balance ikke overstiger 10 mio. euro. 5) Tilbageløbsmidler: Midler fra den lokale aktionsgruppes årlige ramme for tilskud, jf. § 5, stk. 2-3, der er reserveret i et tilsagn om tilskud til et projekt, men ikke udbetales til det konkrete projekt. Tilbageløbsmidler kan fx opstå, hvis projektet ikke gennemføres, projektet bliver billigere end budgetteret, eller hvis tilsagnshaver søger om at få udbetalt tilskud til udgifter, som ikke er tilskudsberettigede. 6) Udisponerede midler: Midler fra den lokale aktionsgruppes årlige ramme for tilskud, jf. § 5, stk. 2-3, som ikke er reserveret i tilsagn om tilskud til projekter ved udgangen af det kalenderår, hvor de er tildelt den lokale aktionsgruppe. 7) Udpegede landdistrikter (LAG-områder): Områder, som er udpeget i bilag 1 til bekendtgørelse om oprettelse af lokale aktionsgrupper i udpegede landdistrikter og fiskeriområder i perioden 2023-2027. 8) Udviklingsstrategi: En lokal aktionsgruppes individuelle vision og målsætninger for udvikling af det lokale område. Udviklingsstrategien indeholder retningslinjerne for, hvilke typer projekter, aktionsgruppen ønsker at indstille til tilsagn om tilskud hos Plan- og Landdistriktsstyrelsen. Strategien tager udgangspunkt i det lokale områdes styrker, svagheder, muligheder og udfordringer. 9) Socioøkonomisk gruppe: Bestyrelsen for den lokale aktionsgruppe skal, så vidt muligt, sammensættes af personer, der repræsenterer følgende fire grupper: a) Lokale borgere. b) Lokale virksomheder, erhvervsorganisationer og fagforeninger. c) Lokale natur-, miljø-, kultur-, borger- og fritidsforeninger. d) Offentlige myndigheder.",
      "valid_from": "2025-06-24",
      "valid_to": null
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Tilskudsordningen for LAG gennemføres som lokalt styret udvikling (LEADER) med lokale aktionsgrupper i de udpegede landdistrikter.",
      "valid_from": "2025-06-24",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Den lokale aktionsgruppe får tildelt en samlet, årlig bevilling, fordelt som 1) et fast beløb i tilskud til drift af den lokale aktionsgruppe, 2) tilskudsramme med midler, som aktionsgruppen skal prioritere til projekter, der indstilles til tilskud hos Plan- og Landdistriktsstyrelsen, og 3) eventuelt henlagt og overført tilskud fra tidligere år. Stk. 2. Tildelingen af den samlede, årlige bevilling sker efter principperne i bilag 3 til bekendtgørelse om drift af lokale aktionsgrupper i udpegede landdistrikter i perioden 2023-2027. Stk. 3. Den lokale aktionsgruppes tilskudsramme kan, ud over midlerne nævnt i stk. 1, omfatte genanvendelige tilbageløbsmidler og udisponerede midler. Stk. 4. Den lokale aktionsgruppe kan anvende tilskud til drift modtaget som et fast beløb efter stk. 1, nr. 1, som mellemfinansiering af projekter, som aktionsgruppen har fået tilsagn om tilskud til efter § 26. Stk. 5. Plan- og Landdistriktsstyrelsen kan fastsætte retningslinjer for, hvornår de lokale aktionsgrupper kan genanvende midler.",
      "valid_from": "2025-06-24",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Plan- og Landdistriktsstyrelsen fastsætter ansøgningsrunder for ansøgning om tilsagn om tilskud, jf. dog stk. 2-5 og § 72. Styrelsen kan herunder fastsætte 1) antallet af ansøgningsrunder pr. kalenderår, 2) frist for, hvornår den lokale aktionsgruppe skal indstille ansøgninger til tilsagn om tilskud hos Plan- og Landdistriktsstyrelsen, og 3) særlige vilkår for de enkelte ansøgningsrunder, herunder om antallet af ansøgninger, den lokale aktionsgruppe kan indstille til Plan- og Landdistriktsstyrelsen i en ansøgningsrunde. Stk. 2. Plan- og Landdistriktsstyrelsen kan efter begrundet ansøgning fra den lokale aktionsgruppe dispensere fra frister fastsat efter stk. 1. Stk. 3. Plan- og Landdistriktsstyrelsen kan bestemme, at de lokale aktionsgrupper individuelt kan fastsætte 1) antallet af ansøgningsrunder pr. kalenderår, 2) en frist for hver ansøgningsrunde, og 3) særlige vilkår for de enkelte ansøgningsrunder. Stk. 4. Den lokale aktionsgruppe skal, på aktionsgruppens hjemmeside, offentliggøre ansøgningsrunder fastsat efter stk. 1 og 3 med angivelse af frist for ansøgning og eventuelle særlige vilkår for de enkelte ansøgningsrunder. Stk. 5. Bestyrelsen for den lokale aktionsgruppe kan udsætte fristen for en ansøgningsrunde, som aktionsgruppen har fastsat efter stk. 3. Den nye frist skal offentliggøres på den lokale aktionsgruppes hjemmeside.",
      "valid_from": "2025-06-24",
      "valid_to": null
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Tilskud til erhvervsprojekter omfattet af § 2, nr. 1, kan søges af 1) små virksomheder og mikrovirksomheder, herunder private eller selvejende institutioner, 2) fysiske personer, og 3) foreninger. Stk. 2. Tilskud til almennyttige projekter omfattet af § 2, nr. 2, kan søges af 1) små virksomheder og mikrovirksomheder, herunder private eller selvejende institutioner, 2) fysiske personer, 3) foreninger, og 4) kommunale, regionale og statslige myndigheder. Stk. 3. Hvis ansøger er en juridisk enhed, er det en betingelse for at søge om LAG-tilskud, at ansøger har et aktivt CVR-nummer.",
      "valid_from": "2025-06-24",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Ansøgning om tilskud skal ske digitalt på den måde, som angives på Plan- og Landdistriktsstyrelsens hjemmeside. Stk. 2. Hvis projektet skal gennemføres i mere end en lokal aktionsgruppes område, eller kommer mere end en aktionsgruppes område til gode, skal ansøgningen behandles af alle berørte lokale aktionsgrupper. Stk. 3. Ansøgningen om tilskud skal indeholde følgende: 1) Udfyldt ansøgningsskema, der er tilgængeligt via Plan- og Landdistriktsstyrelsens hjemmeside. 2) Redegørelse for, hvordan projektet bidrager til opfyldelse af målsætningerne i de berørte lokale aktionsgruppers godkendte udviklingsstrategier. 3) Forretningsplan, hvis ansøger er en virksomhed, som er registreret i CVR-registret maksimalt to år før den ansøgningsfrist der er nævnt i § 6, stk. 3, nr. 2. 4) Erklæring om tidligere modtaget de minimis-støtte, hvis projektet er omfattet af EU’s statsstøtteregler. 5) Erklæring om, at projektet ikke er påbegyndt før den 1. januar 2023 og ikke er fysisk afsluttet eller fuldt ud gennemført inden den ansøgningsfrist, der er nævnt i § 6, stk. 3, nr. 2. 6) Dokumentation for, at tilskuddet vil blive anvendt på en økonomisk forsvarlig måde, hvis det er relevant for ansøgningen. 7) Andet relevant materiale, som foreligger på ansøgningstidspunktet, fx lejekontrakt og ansættelseskontrakter.",
      "valid_from": "2025-06-24",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Hvis ansøgningen om tilskud vedrører et samarbejde mellem ansøger og mindst en økonomisk partner, skal ansøgningen, ud over oplysningerne i § 8, indeholde følgende: 1) En samarbejdsaftale om projektet, underskrevet af ansøger og økonomiske partnere i projektet. 2) Oplysninger om samarbejdspartnere i projektet. 3) En redegørelse for, at projektet enten fremmer et nyt samarbejde eller indebærer en ny aktivitet i et eksisterende samarbejde. 4) Erklæring fra økonomiske partnere om tidligere modtaget de minimis-støtte, hvis projektet er omfattet af EU’s statsstøtteregler. Stk. 2. Plan- og Landdistriktsstyrelsen kan udarbejde retningslinjer for samarbejdsaftalen, herunder som en skabelon for aftalen.",
      "valid_from": "2025-06-24",
      "valid_to": null
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Bestyrelsen for den lokale aktionsgruppe skal fastsætte gennemsigtige og ikke-diskriminerende kriterier for, hvordan ansøgninger udvælges og indstilles til tilsagn om tilskud hos Plan- og Landdistriktsstyrelsen. Stk. 2. Bestyrelsen for den lokale aktionsgruppe skal på baggrund af aktionsgruppens udviklingsstrategi udarbejde en procedure for 1) hvordan ansøgninger udvælges til indstilling, og 2) hvordan de i § 5, stk. 1, nr. 2, og § 5, stk. 3, nævnte midler fordeles mellem de indstillede ansøgninger. Stk. 3. Kriterier og procedurer, som nævnt i stk. 1 og 2, skal være offentligt tilgængelige på den lokale aktionsgruppes hjemmeside.",
      "valid_from": "2025-06-24",
      "valid_to": null
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Bestyrelsen for den lokale aktionsgruppe skal afholde et indstillingsmøde, hvor de behandler alle ansøgninger, som aktionsgruppen har modtaget i ansøgningsrunden. Stk. 2. Bestyrelsen for den lokale aktionsgruppe kan beslutte at udsætte behandlingen af en ansøgning til næste ansøgningsrunde, hvis den modtages efter fristen fastsat efter § 6, stk. 3, nr. 2. Stk. 3. Bestyrelsen kan træffe beslutning om indstilling, når 1) mere end halvdelen af bestyrelsens medlemmer deltager i mødet, og 2) ingen socioøkonomisk gruppe udgør et flertal på mødet. Stk. 4. Bestyrelsen for den lokale aktionsgruppe skal skrive referat af mødet. Referatet skal indeholde 1) en erklæring om, at bestyrelsen er beslutningsdygtig på mødet, og 2) begrundelse for bestyrelsens beslutning om at indstille ansøgninger til et mindre beløb end ansøgt og beslutning om at meddele afslag til ansøgninger. Stk. 5. Plan- og Landdistriktsstyrelsen kan udarbejde retningslinjer for erklæring om beslutningsdygtig bestyrelse og begrundelse for bestyrelsens beslutninger.",
      "valid_from": "2025-06-24",
      "valid_to": null
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Bestyrelsen for den lokale aktionsgruppe skal udvælge de ansøgninger, som bedst opfylder de kriterier, som bestyrelsen har udarbejdet i henhold til § 10. Stk. 2. Bestyrelsen for den lokale aktionsgruppe fastsætter en dato for afslutning af hver af de indstillede projekter. Stk. 3. Bestyrelsen træffer afgørelse om afslag på de ansøgninger, som bestyrelsen ikke har udvalgt at indstille til tilsagn om tilskud.",
      "valid_from": "2025-06-24",
      "valid_to": null
    },
    {
      "provision_ref": "5:13",
      "chapter": "5",
      "section": "13",
      "content": "§ 13. Bestyrelsen for den lokale aktionsgruppe indstiller de udvalgte ansøgninger til tilsagn om tilskud hos Plan- og Landdistriktsstyrelsen. Stk. 2. En ansøgning kan udvælges til indstilling, hvis følgende betingelser er opfyldt: 1) Projektet ikke er påbegyndt før den 1. januar 2023 og ikke er fysisk afsluttet eller fuldt ud gennemført inden den ansøgningsfrist, der er nævnt i § 6, stk. 3, nr. 2. 2) Projektet skal gennemføres i den lokale aktionsgruppes område, eller komme aktionsgruppens område til gode. 3) Projektets formål er omfattet af § 2. 4) Det ansøgte projekt er udvalgt i overensstemmelse med de kriterier og procedurer, som bestyrelsen har udarbejdet i overensstemmelse med § 10. 5) Projektets samlede udgifter mindst udgør 100.000 kr. 6) Projektet skal gennemføres af en juridisk eller fysisk person, som opfylder betingelserne for at modtage LAG-tilskud, jf. § 7. 7) Ansøger har dokumenteret, at LAG-tilskuddet til projektet kan medfinansieres af andre offentlige nationale midler med mindst 25 pct., hvis tilskuddet udgøres af udisponerede midler.",
      "valid_from": "2025-06-24",
      "valid_to": null
    },
    {
      "provision_ref": "5:14",
      "chapter": "5",
      "section": "14",
      "content": "§ 14. Hvis ansøgningen om tilskud vedrører et samarbejde mellem ansøger og mindst en økonomisk partner, kan den indstilles til tilsagn om tilskud, hvis følgende, ud over betingelserne i § 13, stk. 2, er opfyldt: 1) Ansøger og økonomiske partnere i projektet har underskrevet en samarbejdsaftale om projektet. 2) Projektet enten fremmer et nyt samarbejde eller indebærer en ny aktivitet i et eksisterende samarbejde. 3) Økonomiske partnere i projektet opfylder betingelserne for at modtage LAG-tilskud, jf. § 7.",
      "valid_from": "2025-06-24",
      "valid_to": null
    },
    {
      "provision_ref": "5:15",
      "chapter": "5",
      "section": "15",
      "content": "§ 15. Den lokale aktionsgruppes bestyrelse fastsætter det maksimale tilskud til hver ansøgning, som udvælges og indstilles til Plan- og Landdistriktsstyrelsen. Stk. 2. Tilskuddet til hver ansøgning skal fastsættes på følgende måde: 1) Tilskuddet til den enkelte ansøgning skal tildeles i overensstemmelse med aktionsgruppens kriterier og procedure for fordeling af tilskud, jf. § 10. 2) Tilskuddet til et projekt skal som minimum udgøre 50.000 kr. 3) Tilskuddet kan maksimalt udgøre 50 pct. af de tilskudsberettigede udgifter, jf. dog stk. 3. Stk. 3. Tilskud, som udgøres af udisponerede midler, skal medfinansieres af andre offentlige nationale midler med mindst 25 pct.",
      "valid_from": "2025-06-24",
      "valid_to": null
    },
    {
      "provision_ref": "5:16",
      "chapter": "5",
      "section": "16",
      "content": "§ 16. Bestyrelsen for den lokale aktionsgruppe skal indstille de udvalgte ansøgninger til Plan- og Landdistriktsstyrelsen digitalt på den måde, som angives på styrelsens hjemmeside, jf. dog § 17. Stk. 2. Den lokale aktionsgruppe skal kvalitetssikre ansøgningen. Stk. 3. Den lokale aktionsgruppe kan bede ansøger om at fremsende dokumentation, som er relevant for Plan- og Landdistriktsstyrelsens behandling af ansøgningen, herunder dokumentation for, at tilskuddet vil blive anvendt på en økonomisk forsvarlig måde.",
      "valid_from": "2025-06-24",
      "valid_to": null
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Hvis et udvalgt projekt skal gennemføres i flere lokale aktionsgruppers områder, skal bestyrelsen udpege et medlem af bestyrelsen til et fælles udvalg for de berørte lokale aktionsgrupper. Stk. 2. Det fælles udvalg står for indstilling af ansøgninger om ændringer af projektet og indstilling af ansøgning om udbetaling af tilskud til projektet på vegne af de berørte lokale aktionsgrupper.",
      "valid_from": "2025-06-24",
      "valid_to": null
    },
    {
      "provision_ref": "6:18",
      "chapter": "6",
      "section": "18",
      "content": "§ 18. Plan- og Landdistriktsstyrelsen træffer afgørelse om tilsagn om tilskud eller afgørelse om afslag på baggrund af ansøgningen og den lokale aktionsgruppes indstilling. Stk. 2. Hvis ansøgning om tilskud er sendt til flere lokale aktionsgrupper, træffer Plan- og Landdistriktsstyrelsen først afgørelse, når alle de berørte aktionsgrupper har behandlet ansøgningen og enten afvist eller indstillet projektet. Stk. 3. Plan- og Landdistriktsstyrelsen kan i afgørelsen om tilsagn om tilskud fastsætte vilkår for tilsagnet. Stk. 4. Plan- og Landdistriktsstyrelsen kan træffe afgørelsen efter stk. 1 som et betinget tilsagn om tilskud. Endeligt tilsagn meddeles først, når alle betingelser er opfyldt.",
      "valid_from": "2025-06-24",
      "valid_to": null
    },
    {
      "provision_ref": "6:19",
      "chapter": "6",
      "section": "19",
      "content": "§ 19. Plan- og Landdistriktsstyrelsen kan træffe afgørelse om tilsagn om tilskud, hvis følgende betingelser er opfyldt: 1) Projektet er indstillet i overensstemmelse med de kriterier og procedurer, som bestyrelsen har udarbejdet i overensstemmelse med § 10. 2) Projektet er ikke påbegyndt før den 1. januar 2023. 3) Projektet er ikke fysisk afsluttet eller fuldt ud gennemført inden den ansøgningsfrist, der er nævnt i § 6, stk. 3, nr. 2. 4) Projektet skal gennemføres i de LAG-områder, hvor projektet er indstillet til tilsagn om tilskud, eller kommer områderne til gode. 5) Projektets formål kan støttes af tilskudsordningen, jf. § 2. 6) Projektet skal gennemføres af en juridisk enhed eller fysisk person, som opfylder betingelserne for at modtage LAG-tilskud, jf. § 7. 7) Ansøger opfylder betingelserne for at modtage de minimis-støtte, hvis projektet er omfattet af EU’s statsstøtteregler. 8) Ansøger har dokumenteret, at LAG-tilskuddet til projektet kan medfinansieres af andre offentlige nationale midler med mindst 25 pct., hvis tilskuddet udgøres af udisponerede midler. 9) Ansøger har indsendt en forretningsplan, hvis ansøger er en virksomhed, som er registreret i CVR-registret maksimalt to år før den ansøgningsfrist, der er nævnt i § 6, stk. 3, nr. 2.",
      "valid_from": "2025-06-24",
      "valid_to": null
    },
    {
      "provision_ref": "6:20",
      "chapter": "6",
      "section": "20",
      "content": "§ 20. Plan- og Landdistriktsstyrelsen kan træffe afgørelse om tilsagn om tilskud til et projekt, som vedrører et samarbejde, hvis følgende, ud over betingelserne i § 19, er opfyldt: 1) Projektet indebærer et samarbejde mellem ansøger og mindst en anden økonomisk partner. 2) Projektet skal enten fremme et nyt samarbejde eller indebære en ny aktivitet i et eksisterende samarbejde. 3) Økonomiske partnere i projektet opfylder betingelserne for at modtage tilskud fra ordningen, jf. § 7. 4) Økonomiske partnere i projektet opfylder betingelserne for at modtage de minimis-støtte, hvis projektet er omfattet af EU’s statsstøtteregler.",
      "valid_from": "2025-06-24",
      "valid_to": null
    },
    {
      "provision_ref": "7:21",
      "chapter": "7",
      "section": "21",
      "content": "§ 21. Bestyrelsen for den lokale aktionsgruppe kan på et møde beslutte, at aktionsgruppen skal søge om tilskud til et projekt. Stk. 2. Bestyrelsen skal være beslutningsdygtig på mødet i overensstemmelse med betingelserne i § 11, stk. 3.",
      "valid_from": "2025-06-24",
      "valid_to": null
    },
    {
      "provision_ref": "7:22",
      "chapter": "7",
      "section": "22",
      "content": "§ 22. Den lokale aktionsgruppe skal søge om tilskud digitalt på den måde, som angives på Plan- og Landdistriktsstyrelsens hjemmeside. Stk. 2. Hvis projektet vedrører et samarbejde mellem flere lokale aktionsgrupper, skal de involverede aktionsgrupper hver især søge om tilskud til projektet digitalt på den måde, som angives på Plan- og Landdistriktsstyrelsens hjemmeside. Stk. 3. Ansøgningen om tilskud skal indeholde følgende: 1) Udfyldt ansøgningsskema, der er tilgængeligt via Plan- og Landdistriktsstyrelsens hjemmeside. 2) Dokumentation for bestyrelsens beslutning om ansøgning, jf. § 21. 3) Redegørelse for, hvordan projektet bidrager til opfyldelse af målsætningerne i den lokale aktionsgruppes godkendte udviklingsstrategi. 4) Redegørelse for projektets legitimitet. 5) Dokumentation for, at tilskuddet vil blive anvendt på en økonomisk forsvarlig måde, hvis det er relevant. 6) Erklæring om, at projektet ikke er påbegyndt før den 1. januar 2023 og ikke er fysisk afsluttet eller fuldt ud gennemført inden fremsendelse af ansøgningen. 7) Erklæring om tidligere modtaget de minimis-støtte, hvis projektet er omfattet af EU’s statsstøtteregler. 8) Dokumentation for dækning af eventuelt underskud i projektet. 9) Andet relevant materiale, som foreligger på ansøgningstidspunktet, fx lejekontrakt og ansættelseskontrakter.",
      "valid_from": "2025-06-24",
      "valid_to": null
    },
    {
      "provision_ref": "7:23",
      "chapter": "7",
      "section": "23",
      "content": "§ 23. Hvis ansøgningen om tilskud vedrører et samarbejde mellem den lokale aktionsgruppe og mindst en anden økonomisk partner, skal ansøgningen, ud over oplysningerne i § 22, indeholde følgende: 1) En samarbejdsaftale om projektet, underskrevet af ansøger og økonomiske partnere i projektet. 2) En redegørelse for, at projektet enten fremmer et nyt samarbejde eller indebærer en ny aktivitet i et eksisterende samarbejde. 3) Oplysninger om økonomiske partnere i projektet. 4) Erklæring fra økonomiske partnere om tidligere modtaget de minimis-støtte, hvis projektet er omfattet af EU’s statsstøtteregler. Stk. 2. Plan- og Landdistriktsstyrelsen kan udarbejde retningslinjer for samarbejdsaftalen, herunder som en skabelon for aftalen.",
      "valid_from": "2025-06-24",
      "valid_to": null
    },
    {
      "provision_ref": "7:24",
      "chapter": "7",
      "section": "24",
      "content": "§ 24. Den lokale aktionsgruppe skal, i ansøgningen om sit eget projekt, angive det tilskud, der søges til projektet. Stk. 2. Det er en betingelse for at søge tilskuddet, at 1) det samlede LAG-tilskud maksimalt udgør 50 pct. af projektets samlede udgifter, hvis projektet er et erhvervsprojekt, 2) det samlede LAG-tilskud maksimalt udgør 100 pct. af projektets samlede udgifter, hvis projektet er et almennyttigt projekt, 3) den lokale aktionsgruppe i hele programperioden 2023-2027 samlet højst får udbetalt tilskud til projekter, som svarer til 10 pct. af den bevilligede projektramme til aktionsgruppen i årene 2024-2027, 4) tilskud, som udgøres af udisponerede midler, medfinansieres af andre offentlige nationale midler med mindst 25 pct., og 5) tilskuddet kan ydes som de minimis-støtte, hvis projektet er omfattet af EU’s statsstøtteregler.",
      "valid_from": "2025-06-24",
      "valid_to": null
    },
    {
      "provision_ref": "7:25",
      "chapter": "7",
      "section": "25",
      "content": "§ 25. Hvis projektet skal gennemføres som et samarbejde mellem flere lokale aktionsgrupper, skal de involverede aktionsgrupper nedsætte et fælles udvalg bestående af mindst et bestyrelsesmedlem udpeget af hver involveret aktionsgruppe. Stk. 2. Det fælles udvalg repræsenterer de involverede aktionsgrupper i relation til projektet.",
      "valid_from": "2025-06-24",
      "valid_to": null
    },
    {
      "provision_ref": "7:26",
      "chapter": "7",
      "section": "26",
      "content": "§ 26. Plan- og Landdistriktsstyrelsen træffer afgørelse om tilsagn om tilskud eller afgørelse om afslag på den lokale aktionsgruppes ansøgning om tilskud. Stk. 2. Hvis projektet vedrører et samarbejde mellem flere lokale aktionsgrupper, træffer Plan- og Landdistriktsstyrelsen først afgørelse, når alle de berørte aktionsgrupper har indsendt ansøgning om tilskud. Stk. 3. Plan- og Landdistriktsstyrelsen fastsætter en dato for afslutning af hver af de ansøgte projekter. Stk. 4. Plan- og Landdistriktsstyrelsen kan i tilsagnet om tilskud fastsætte vilkår for tilsagnet. Stk. 5. Plan- og Landdistriktsstyrelsen kan træffe afgørelsen som et betinget tilsagn om tilskud. Endeligt tilsagn meddeles først, når alle betingelser er opfyldt.",
      "valid_from": "2025-06-24",
      "valid_to": null
    },
    {
      "provision_ref": "7:27",
      "chapter": "7",
      "section": "27",
      "content": "§ 27. Plan- og Landdistriktsstyrelsen kan træffe afgørelse om tilsagn om tilskud, hvis følgende betingelser er opfyldt: 1) Den lokale aktionsgruppes beslutning om at søge tilskud til projektet er sket i overensstemmelse med betingelserne i § 21. 2) Projektet ikke er påbegyndt før 1. januar 2023. 3) Projektet skal gennemføres i den lokale aktionsgruppes område, eller kommer området til gode. 4) Projektets formål kan støttes af tilskudsordningen, jf. § 2. 5) Den lokale aktionsgruppe har redegjort for, hvordan projektet bidrager til opfyldelse af målsætningerne i den lokale aktionsgruppes udviklingsstrategi. 6) Den lokale aktionsgruppe har redegjort for projektets legitimitet. 7) Den lokale aktionsgruppe har redegjort for, at tilskuddet vil blive anvendt på en økonomisk forsvarlig måde, hvis det er relevant for ansøgningen. 8) Den lokale aktionsgruppe har dokumenteret, at der er dækning for eventuelt underskud i projektet. 9) Den lokale aktionsgruppe opfylder betingelserne for at modtaget de minimis-støtte, hvis projektet er omfattet af EU’s statsstøtteregler. 10) Den lokale aktionsgruppe har dokumenteret, at LAG-tilskuddet til projektet kan medfinansieres af andre offentlige nationale midler med mindst 25 pct., hvis tilskuddet udgøres af udisponerede midler. 11) Andet relevant materiale, som foreligger på ansøgningstidspunktet, fx lejekontrakt og ansættelseskontrakter.",
      "valid_from": "2025-06-24",
      "valid_to": null
    },
    {
      "provision_ref": "7:28",
      "chapter": "7",
      "section": "28",
      "content": "§ 28. Plan- og Landdistriktsstyrelsen kan træffe afgørelse om tilsagn om tilskud til et projekt, som vedrører et samarbejde, hvis følgende, ud over betingelserne i § 27, er opfyldt: 1) Projektet skal enten fremme et nyt samarbejde eller indebære en ny aktivitet i et eksisterende samarbejde. 2) Økonomiske partnere i projektet skal opfylde betingelserne for at modtage tilskud fra ordningen, jf. § 7. 3) Økonomiske partnere i projektet skal opfylde betingelserne for at modtage de minimis-støtte, hvis projektet er omfattet af EU’s statsstøtteregler. Stk. 2. Plan- og Landdistriktsstyrelsen godkender de økonomiske partnere i tilsagnet om tilskud.",
      "valid_from": "2025-06-24",
      "valid_to": null
    },
    {
      "provision_ref": "8:29",
      "chapter": "8",
      "section": "29",
      "content": "§ 29. Plan- og Landdistriktsstyrelsen fastsætter i tilsagnet om tilskud det beløb, som der højst kan udbetales i tilskud. Det er en betingelse, at 1) tilskuddet ikke overstiger det beløb, som den lokale aktionsgruppe har indstillet i henhold til § 15, stk. 1, eller angivet i ansøgningen i henhold til § 24, 2) det samlede EU-tilskud maksimalt udgør 50 pct. af projektets samlede tilskudsberettigede udgifter, jf. dog nr. 3, 3) det samlede EU-tilskud maksimalt udgør 100 pct. af projektets samlede tilskudsberettigede udgifter, hvis ansøger er en lokal aktionsgruppe og projektet er et almennyttigt projekt, jf. § 2, nr. 2, 4) det samlede offentlige, nationale tilskud til projektet ikke overstiger de samlede tilskudsberettigede udgifter i projektet, 5) tilskud, som udgøres af udisponerede midler, medfinansieres af andre offentlige nationale midler med mindst 25 pct., og 6) tilskuddet kan ydes som de minimis-støtte, hvis projektet er omfattet af EU’s statsstøtteregler. Stk. 2. Plan- og Landdistriktsstyrelsen kan godkende udgifter som tilskudsberettigede, hvis de er nødvendige for at gennemføre projektet og direkte relaterede til projektet. Stk. 3. Plan- og Landdistriktsstyrelsen kan nedsætte prisen på en udgift i det godkendte budget, hvis 1) en tilskudsberettiget udgift er højere end de standardsatser, der fremgår af §§ 30-32 og § 34, 2) der er søgt om en tilskudsberettiget udgift til drift af en ny virksomhed i mere end seks sammenhængende måneder, jf. § 33, 3) projektet er omfattet af EU’s statsstøtteregler, men betingelserne for at modtage tilskud som de minimis-støtte kun er delvist opfyldt, eller 4) Plan- og Landdistriktsstyrelsen vurderer, at den økonomisk forsvarlige pris for en udgift er lavere, end det beløb, der er søgt om tilskud til udgiften. Stk. 4. Plan- og Landdistriktsstyrelsen afviser en udgift, hvis 1) udgiften ikke kan støttes efter §§ 30-36, eller 2) ansøger ikke har opfyldt krav om dokumentation for økonomisk forsvarlige priser.",
      "valid_from": "2025-06-24",
      "valid_to": null
    },
    {
      "provision_ref": "8:30",
      "chapter": "8",
      "section": "30",
      "content": "§ 30. Plan- og Landdistriktsstyrelsen kan godkende udgifter til løn til medarbejdere ansat hos tilsagnshaver og eventuelle økonomiske partnere i projektet. Stk. 2. Den tilskudsberettigede lønudgift til medarbejdere fastsættes årligt pr. 1. januar af Plan- og Landdistriktsstyrelsen som en standardsats og offentliggøres på styrelsens hjemmeside.",
      "valid_from": "2025-06-24",
      "valid_to": null
    },
    {
      "provision_ref": "8:31",
      "chapter": "8",
      "section": "31",
      "content": "§ 31. Plan- og Landdistriktsstyrelsen kan godkende udgifter til befordring i egen bil med et beløb, som svarer til kørselsgodtgørelse i henhold til statens takst for almindelig godkendt kørsel på tidspunktet for befordringen. Stk. 2. Det er en betingelse for, at udgiften kan godkendes, at befordringen er omfattet af grundlaget for statens takst for almindelig godkendt kørsel og foretages af 1) tilsagnshaver, 2) økonomiske partnere i samarbejdsprojekter, eller 3) medarbejdere ansat i projektet.",
      "valid_from": "2025-06-24",
      "valid_to": null
    },
    {
      "provision_ref": "8:32",
      "chapter": "8",
      "section": "32",
      "content": "§ 32. Plan- og Landdistriktsstyrelsen kan i tilsagnet om tilskud godkende udgifter til ophold på hotel med et beløb, som svarer til statens laveste takst for hotelophold i det land, opholdet foretages, på tidspunktet for tilsagnet.",
      "valid_from": "2025-06-24",
      "valid_to": null
    },
    {
      "provision_ref": "8:33",
      "chapter": "8",
      "section": "33",
      "content": "§ 33. Plan- og Landdistriktsstyrelsen kan i tilsagnet om tilskud til drift godkende udgifter, hvis ansøger er en virksomhed, som har været registreret i CVR-registret maksimalt to år inden den ansøgningsfrist, der er nævnt i § 6, stk. 3, nr. 2. Stk. 2. Udgifter til drift er kun støtteberettigede, hvis de afholdes inden for en sammenhængende periode på seks måneder. Perioden regnes fra den dato, hvor den første udgift til drift afholdes.",
      "valid_from": "2025-06-24",
      "valid_to": null
    },
    {
      "provision_ref": "8:34",
      "chapter": "8",
      "section": "34",
      "content": "§ 34. Plan- og Landdistriktsstyrelsen kan godkende, at udgifter til frivilligt, ulønnet arbejde indgår som en del af finansieringen af projektet med 150 kr. pr. time, hvis 1) der er tale om et almennyttigt projekt, og 2) udgifter til det frivillige arbejde højst udgør 50 pct. af de samlede godkendte udgifter.",
      "valid_from": "2025-06-24",
      "valid_to": null
    },
    {
      "provision_ref": "8:35",
      "chapter": "8",
      "section": "35",
      "content": "§ 35. Plan- og Landdistriktsstyrelsen afviser en ansøgning om tilskud til følgende udgifter: 1) Udgifter, som er afholdt før den 1. januar 2023. 2) Lønudgifter til ejere eller bestyrelsesmedlemmer hos ansøger, medmindre det kan godtgøres, at sidstnævnte ikke har haft indflydelse på beslutningen om ansættelse. 3) Udgifter, som er relateret til landbrugsaktiviteter. 4) Udgifter til køb af rettigheder til landbrugsproduktion. 5) Udgifter til køb af betalingsrettigheder. 6) Udgifter til køb af fast ejendom, herunder køb af jord. 7) Udgifter til køb af dyr. 8) Udgifter til køb og udplantning af etårige planter. 9) Udgifter til investeringer i infrastruktur i stor skala, som ikke er omfattet af den lokale aktionsgruppes udviklingsstrategi. 10) Udgifter i form af naturalydelser, ud over det i § 34 nævnte. 11) Udgifter til renter af gæld. 12) Udgifter til leasing af udstyr og materiel. 13) Udgifter til offentlige gebyrer. 14) Finansierings-, revisions-, advokat- og pengeinstitutomkostninger, som ikke skyldes krav fra Plan- og Landdistriktsstyrelsen. 15) Moms, medmindre denne endeligt bæres af tilsagnshaver eller af en økonomisk partner i projektet. 16) Udgifter til drift, herunder husleje, jf. dog § 33. 17) Udgifter, som tilsagnshaver eller en økonomisk partner kan få refunderet, fx pant på emballage og transportpaller. 18) Offentlige kerneopgaver, hvis tilsagnshaver eller en økonomisk partner er en kommunal, regional eller statslig myndighed. 19) Udgifter til ekstern konsulentbistand, som ikke er indeholdt i konsulentens timepris. 20) Udgifter til projekter, som indebærer samarbejde, der udelukkende involverer forskningsorganer. 21) Udgifter til grøn bioraffinering. 22) Udgifter til miljø- og klimateknologier målrettet landbrugs- og gartnerisektoren.",
      "valid_from": "2025-06-24",
      "valid_to": null
    },
    {
      "provision_ref": "9:36",
      "chapter": "9",
      "section": "36",
      "content": "§ 36. Plan- og Landdistriktsstyrelsen fastsætter de følgende vilkår for udbetaling, som følger af denne bekendtgørelse og anses for nødvendige, herunder at: 1) Ansøgning om udbetaling af tilskuddet skal være indsendt senest den dato, der er angivet i § 12, stk. 2. 2) Projektet må ikke være påbegyndt før den 1. januar 2023. 3) Projektet må ikke være fysisk afsluttet eller fuldt ud gennemført dagen før den ansøgningsfrist, der er nævnt i § 6, stk. 3, nr. 2. 4) LAG-tilskuddet til projektet skal medfinansieres af andre offentlige nationale midler med mindst 25 pct., hvis tilskuddet udgøres af udisponerede midler. 5) Hvis der gives tilsagn om tilskud til et projekt, som vedrører samarbejde mellem ansøger og mindst en økonomisk partner, skal projektet også gennemføres som et samarbejde. 6) Hvis udgifter i projektet er omfattet af EU’s udbudsregler, udbudslovens eller tilbudslovens regler, skal tilsagnshaver og eventuelle økonomiske partnere sikre, at reglerne overholdes. 7) Tilsagnshaver og eventuelle økonomiske partnere skal indhente nødvendige offentlige tilladelser, som er relevante for projektet. 8) Der føres regnskab for projektets udgifter, adskilt fra øvrige udgifter.",
      "valid_from": "2025-06-24",
      "valid_to": null
    },
    {
      "provision_ref": "9:37",
      "chapter": "9",
      "section": "37",
      "content": "§ 37. Tilsagnshaver og eventuelle økonomiske partnere i projektet skal informere offentligheden om, at tilskuddet ydes af EU i perioden fra tilsagnshaver modtager tilsagn om tilskud og indtil Plan- og Landdistriktsstyrelsen har truffet afgørelse om slutudbetaling af tilskuddet. Stk. 2. Informationen skal ske henhold til bilag II og III i Kommissionens gennemførelsesforordning (EU) 2022/129.",
      "valid_from": "2025-06-24",
      "valid_to": null
    },
    {
      "provision_ref": "10:38",
      "chapter": "10",
      "section": "38",
      "content": "§ 38. Tilsagnshaver skal søge om en ændring af det godkendte budget i tilsagnet om tilskud, når tilsagnet om tilskud udgør mindre end 150.000 kr., og 1) det samlede godkendte budget nedjusteres med mere end 20 pct., 2) en enkelt godkendt udgiftspost nedjusteres med mindst 50.000 kr., eller 3) tilskud anvendes på en udgiftspost af mindst 50.000 kr., som ikke indgik i budgettet på godkendelsestidspunktet. Stk. 2. Tilsagnshaver skal søge om en ændring af det godkendte budget i tilsagnet om tilskud, når tilsagnet om tilskud udgør mindst 150.000 kr., og 1) det samlede godkendte budget nedjusteres med mere end 10 pct., 2) en enkelt godkendt udgiftspost nedjusteres med mindst 50.000 kr., eller 3) tilskud anvendes på en udgiftspost af mindst 50.000 kr., som ikke indgik i budgettet på godkendelsestidspunktet.",
      "valid_from": "2025-06-24",
      "valid_to": null
    },
    {
      "provision_ref": "10:39",
      "chapter": "10",
      "section": "39",
      "content": "§ 39. Bestyrelsen for den lokale aktionsgruppe kan overfor Plan- og Landdistriktsstyrelsen indstille til ændring af den dato for afslutning af et projekt, der er fastsat i medfør af § 12, stk. 2. Stk. 2. Tilsagnshaver skal søge om ændring, hvis projektets fysiske aktiviteter helt eller delvist ønskes flyttet til en anden adresse uden for det LAG-område, hvor projektet er indstillet til tilskud. Stk. 3. Tilsagnshaver skal give meddelelse til den lokale aktionsgruppe, hvis projektets fysiske aktiviteter helt eller delvist flyttes til en anden adresse inden for det LAG-område, hvor projektet er indstillet til tilskud. Stk. 4. Tilsagnshaver skal søge om tilladelse til, at tilsagnet om tilskud til projektet overdrages til en anden fysisk eller juridisk person. Stk. 5. Tilsagnshaver skal søge om at få godkendt ændringer i et projekt, der er godkendt som et samarbejde. Tilsagnshaver kan herunder søge om at få godkendt nye økonomiske partnere og om at projektet ikke gennemføres som et samarbejde.",
      "valid_from": "2025-06-24",
      "valid_to": null
    },
    {
      "provision_ref": "10:40",
      "chapter": "10",
      "section": "40",
      "content": "§ 40. Ansøgning efter § 38, stk. 1-2, eller § 39 skal ske digitalt på den måde, som angives på Plan- og Landdistriktsstyrelsen hjemmeside. Stk. 2. Ansøgning om ændring efter § 38, stk. 1-2, eller § 39, skal være modtaget hos Plan- og Landdistriktsstyrelsen inden den frist, der er fastsat i medfør af § 12, stk. 2. Stk. 3. Ændringer, jf. § 38, stk. 1-2, eller § 39, kan igangsættes for egen regning og risiko fra projektperiodens startdato. Stk. 4. Hvis projektet vedrører et samarbejde mellem flere lokale aktionsgrupper, skal ansøgningen indstilles til Plan- og Landdistriktsstyrelsen af det udvalg, der er nedsat i henhold til § 25.",
      "valid_from": "2025-06-24",
      "valid_to": null
    },
    {
      "provision_ref": "10:41",
      "chapter": "10",
      "section": "41",
      "content": "§ 41. Ansøgningen om ændring skal indeholde følgende: 1) Ansøgningsskema, som er udfyldt med de påkrævede oplysninger, herunder oplysninger om de ønskede ændringer. 2) En redegørelse for, hvorfor ændringerne er nødvendige for at gennemføre projektet. 3) Dokumentation for, at tilskuddet vil blive anvendt på en økonomisk forsvarlig måde, hvis det er relevant for ansøgningen. 4) En redegørelse for projektets fortsatte legitimitet, hvis tilsagnshaver er en lokal aktionsgruppe. Stk. 2. Ved ansøgning om overdragelse af projektet efter § 39, stk. 3, skal ansøgningen desuden indeholde følgende: 1) En aftale om overdragelse, underskrevet af tilsagnshaver og den, som projektet søges overdraget til. 2) En erklæring fra den, som projektet søges overdraget til, om tidligere modtaget de minimis-støtte, hvis projektet er omfattet af EU’s statsstøtteregler. Stk. 3. Ved ansøgning om godkendelse af nye økonomiske partnere i et samarbejdsprojekt efter § 39, stk. 4, skal ansøgningen desuden indeholde følgende: 1) En ny, underskrevet samarbejdsaftale om projektet. 2) Oplysninger om nye økonomiske samarbejdspartnere i projektet. 3) En erklæring fra nye økonomiske partnere om tidligere modtaget de minimis-støtte, hvis projektet er omfattet af EU’s statsstøtteregler.",
      "valid_from": "2025-06-24",
      "valid_to": null
    },
    {
      "provision_ref": "10:42",
      "chapter": "10",
      "section": "42",
      "content": "§ 42. Bestyrelsen for den lokale aktionsgruppe indstiller ansøgninger modtaget efter § 41 til godkendelse eller afslag til Plan- og Landdistriktsstyrelsen, hvis tilsagnshaver ikke er en lokal aktionsgruppe. Stk. 2. Bestyrelsen kan udpege mindst et medlem af bestyrelsen, som foretager indstilling af ansøgningen på vegne af hele bestyrelsen. Stk. 3. Bestyrelsen kan udpege en koordinator, som kan foretage indstilling af ansøgning om fristforlængelse efter § 39, stk. 1.",
      "valid_from": "2025-06-24",
      "valid_to": null
    },
    {
      "provision_ref": "10:43",
      "chapter": "10",
      "section": "43",
      "content": "§ 43. Den lokale aktionsgruppe skal kvalitetssikre ansøgningen om ændring af projektet, inden ansøgningen sendes til Plan- og Landdistriktsstyrelsen til legalitetskontrol. Stk. 2. Den lokale aktionsgruppe kan bede tilsagnshaver om at fremsende dokumentation, som er relevant for den lokale aktionsgruppes eller Plan- og Landdistriktsstyrelsens behandling af ansøgningen.",
      "valid_from": "2025-06-24",
      "valid_to": null
    },
    {
      "provision_ref": "10:44",
      "chapter": "10",
      "section": "44",
      "content": "§ 44. Plan- og Landdistriktsstyrelsen træffer afgørelse om at godkende eller afvise en ansøgning om ændring af et tilsagn om tilskud og fastsætter samtidig de vilkår, der anses for nødvendige.",
      "valid_from": "2025-06-24",
      "valid_to": null
    },
    {
      "provision_ref": "10:45",
      "chapter": "10",
      "section": "45",
      "content": "§ 45. Det er en betingelse for, at Plan- og Landdistriktsstyrelsen kan godkende en ansøgning, at 1) tilsagnshaver har begrundet ansøgningen, 2) projektet fortsat skal gennemføres i en lokal aktionsgruppes område, eller kommer en lokal aktionsgruppes område til gode, 3) projektet fortsat skal gennemføres af en tilsagnshaver og eventuelle økonomiske partnere, som kan modtage støtte fra LAG-ordningen, jf. § 7, 4) projektet fortsat skal gennemføres af en lokal aktionsgruppe som tilsagnshaver, hvis der gives tilsagn om tilskud til et almennyttigt projekt med mere end 50 pct. højst 100 pct., 5) betingelserne for at yde tilskud som de minimis-støtte er opfyldt, hvis projektet er omfattet af EU’s statsstøtteregler, 6) tilsagnshaver har dokumenteret, at tilskuddet vil blive anvendt på en økonomisk forsvarlig måde, hvis det er relevant for ansøgningen, 7) tilsagnshaver har redegjort for projektets fortsatte legitimitet, hvis tilsagnshaver er en lokal aktionsgruppe, 8) projekttypen, jf. § 2, som er godkendt i tilsagnet om tilskud, ikke ændres, og 9) ændringen i tilsagnet om tilskud er nødvendig for projektets gennemførelse.",
      "valid_from": "2025-06-24",
      "valid_to": null
    },
    {
      "provision_ref": "10:46",
      "chapter": "10",
      "section": "46",
      "content": "§ 46. Plan- og Landdistriktsstyrelsen kan i afgørelsen om ændringer i tilsagnet om tilskud, 1) godkende ændringer i budgettet for projektet efter reglerne i §§ 29-35, 2) fastsætte den dato, som ændringen skal have virkning fra. Datoen kan tidligst fastsættes til projektets startdato, 3) godkende, at tilsagnet om tilskud overdrages, så en anden fysisk eller juridisk person indtræder som tilsagnshaver, 4) godkende nye økonomiske partnere i projektet, der er godkendt som et samarbejde, 5) godkende, at et projekt, der er godkendt som et samarbejde, ikke gennemføres som et samarbejde, og 6) fastsætte en ny frist for ansøgning om udbetaling af tilskud.",
      "valid_from": "2025-06-24",
      "valid_to": null
    },
    {
      "provision_ref": "11:47",
      "chapter": "11",
      "section": "47",
      "content": "§ 47. Tilsagnshaver kan søge om udbetaling af en rate af det tilskud, der er givet tilsagn til, når følgende betingelser er opfyldt: 1) Projektet er erhvervsrettet og omfattet af § 2, nr. 1. 2) Den i § 12, stk. 2, nævnte dato ikke er overskredet. 3) Plan- og Landdistriktsstyrelsens tilsagn om tilskud til projektet udgør mindst 200.000 kroner. 4) Raten udgør mindst 20 pct. og maksimalt 80 pct. af det samlede tilsagnsbeløb. 5) Tilsagnshaver eller økonomiske partnere i projektet har afholdt tilskudsberettigede udgifter, som mindst svarer til det beløb, der søges udbetalt.",
      "valid_from": "2025-06-24",
      "valid_to": null
    },
    {
      "provision_ref": "11:48",
      "chapter": "11",
      "section": "48",
      "content": "§ 48. Tilsagnshaver kan søge om at få udbetalt det tilskud, der er givet tilsagn til, når projektet er fysisk afsluttet eller fuldt ud gennemført.",
      "valid_from": "2025-06-24",
      "valid_to": null
    },
    {
      "provision_ref": "11:49",
      "chapter": "11",
      "section": "49",
      "content": "§ 49. Ansøgning om rate- eller slutudbetaling af tilskud skal ske digitalt på den måde, som angives på Plan- og Landdistriktsstyrelsens hjemmeside. Stk. 2. Ansøgningen skal være modtaget hos Plan- og Landdistriktsstyrelsen senest den dato, der er fastsat i medfør af § 12, stk. 2 eller § 26, stk. 3. Stk. 3. Hvis projektet vedrører et samarbejde mellem flere lokale aktionsgrupper, skal ansøgningen godkendes af Plan- og Landdistriktsstyrelsen efter indstilling fra det udvalg, der er nedsat efter § 25.",
      "valid_from": "2025-06-24",
      "valid_to": null
    },
    {
      "provision_ref": "11:50",
      "chapter": "11",
      "section": "50",
      "content": "§ 50. Ansøgning om rate- eller slutudbetaling af tilskud skal indeholde følgende oplysninger: 1) Ansøgningsskema, som er udfyldt med de påkrævede oplysninger, herunder med en redegørelse for de aktiviteter, der er gennemført i projektet. 2) En opgørelse over alle afholdte udgifter i projektet, der søges tilskud til. 3) Dokumentation for de afholdte udgifter, herunder fakturaer, betalingsdokumentation for udgifter over 15.000 kr. inklusiv moms, mv. Dokumentationen skal være dateret og udspecificeret, så alle udgifter kan henføres til en tilskudsberettiget og nødvendig udgift i projektet. 4) Dokumentation for, at offentligheden er informeret om, at tilskuddet ydes af EU i overensstemmelse med § 37. 5) Dokumentation for andet EU-tilskud, hvis projektet også finansieres af en anden EU-tilskudsordning. 6) Redegørelse for projektets effekter, hvis der søges om slutudbetaling af tilskuddet. 7) Dokumentation for, at tilsagnshaver og økonomiske partnere i projektet har ført et regnskab for projektets udgifter, adskilt fra øvrige udgifter, hvis der søges om slutudbetaling af tilskuddet. 8) Redegørelse for projektets legitimitet, hvis tilsagnshaver er en lokal aktionsgruppe. 9) Dokumentation for medfinansiering af LAG-tilskuddet af andre offentlige nationale midler med mindst 25 pct., hvis tilskuddet udgøres af udisponerede midler. 10) Dokumentation for, at alle nødvendige offentlige tilladelser er indhentet, hvis det er relevant for projektet. 11) Dokumentation for, at EU’s udbudsregler, udbudsloven og tilbudsloven er overholdt, hvis der søges tilskud til udgifter omfattet af disse regler. 12) Erklæring fra sælger, hvis udstyr, maskiner mv. er købt brugt, og udgiften mindst udgør 50.000 kr. pr. stk. eksklusiv moms. 13) Redegørelse for projektets legitimitet, hvis projektet gennemføres af mindst en lokal aktionsgruppe. 14) Anden dokumentation, som er relevant for Plan- og Landdistriktsstyrelsens behandling af ansøgningen. Stk. 2. Hvis der er afholdt udgifter i fremmed valuta, skal udgiften angives i danske kroner med anvendelse af vekselkursen for den dag, udgiften er betalt.",
      "valid_from": "2025-06-24",
      "valid_to": null
    },
    {
      "provision_ref": "11:51",
      "chapter": "11",
      "section": "51",
      "content": "§ 51. Hvis tilsagnshaver har søgt om at få udbetalt rate- eller sluttilskud på mindst 100.000 kr., skal projektet besigtiges inden tilskuddet kan udbetales. Der skal udarbejdes en rapport over besigtigelsen efter Plan- og Landdistriktsstyrelsens anvisninger. Stk. 2. Den lokale aktionsgruppe skal besigtige projektet og udarbejde besigtigelsesrapport, jf. dog stk. 3 og 5. Stk. 3. Hvis der er tale om et projekt, som gennemføres i flere lokale aktionsgruppers områder skal besigtigelsen og udarbejdelsen af besigtigelsesrapporten foretages af et medlem af det i § 17, stk. 1 nævnte udvalg eller af en koordinator, udpeget af udvalget. Stk. 4. Besigtigelsesrapporten skal sendes til Plan- og Landdistriktsstyrelsen sammen med den indstilling, der er nævnt i § 52. Stk. 5. Besigtigelse af den lokale aktionsgruppes eget projekt og udarbejdelse af tilhørende besigtigelsesrapport foretages af Plan- og Landdistriktsstyrelsen.",
      "valid_from": "2025-06-24",
      "valid_to": null
    },
    {
      "provision_ref": "11:52",
      "chapter": "11",
      "section": "52",
      "content": "§ 52. Bestyrelsen for den lokale aktionsgruppe indstiller ansøgninger om rate- eller slutudbetalinger til godkendelse eller afslag hos Plan- og Landdistriktsstyrelsen, hvis tilsagnshaver ikke er en lokal aktionsgruppe. Stk. 2. Hvis der er tale om et projekt, som gennemføres i flere lokale aktionsgruppers områder, skal ansøgningen indstilles af det i § 17, stk. 1 nævnte udvalg. Stk. 3. Den lokale aktionsgruppe kan bede tilsagnshaver om at fremsende dokumentation, som er relevant for Plan- og Landdistriktsstyrelsens behandling af ansøgningen.",
      "valid_from": "2025-06-24",
      "valid_to": null
    },
    {
      "provision_ref": "11:53",
      "chapter": "11",
      "section": "53",
      "content": "§ 53. Den lokale aktionsgruppe skal kvalitetssikre ansøgningen, inden den sendes til Plan- og Landdistriktsstyrelsen til legalitetskontrol.",
      "valid_from": "2025-06-24",
      "valid_to": null
    },
    {
      "provision_ref": "11:54",
      "chapter": "11",
      "section": "54",
      "content": "§ 54. Plan- og Landdistriktsstyrelsen træffer afgørelse om udbetaling af tilskud eller afslag på baggrund af følgende, jf. dog §§ 55-61: 1) Ansøgning modtaget efter §§ 49-50. 2) Den lokale aktionsgruppes indstilling, jf. § 52, hvis tilsagnshaver ikke er en lokal aktionsgruppe. 3) Besigtigelsesrapporten, hvis projektet er besigtiget i henhold til § 51.",
      "valid_from": "2025-06-24",
      "valid_to": null
    },
    {
      "provision_ref": "11:55",
      "chapter": "11",
      "section": "55",
      "content": "§ 55. Plan- og Landdistriktsstyrelsen udbetaler tilskuddet på baggrund af dokumenterede tilskudsberettigede udgifter i projektet, som er godkendt i budgettet i tilsagnet om tilskud efter § 29, jf. dog stk. 2-3, § 44 og §§ 57-64. Stk. 2. Plan- og Landdistriktsstyrelsen kan i forbindelse med afgørelse efter stk. 1, godkende ændringer i tilsagnet om tilskud, hvis ændringen er foretaget i projektperioden.",
      "valid_from": "2025-06-24",
      "valid_to": null
    },
    {
      "provision_ref": "11:56",
      "chapter": "11",
      "section": "56",
      "content": "§ 56. Tilskuddet udbetales til tilsagnshavers NemKonto.",
      "valid_from": "2025-06-24",
      "valid_to": null
    },
    {
      "provision_ref": "12:57",
      "chapter": "12",
      "section": "57",
      "content": "§ 57. Plan- og Landdistriktsstyrelsen kan afvise at udbetale tilskud til en udgift, hvis 1) udgiften ikke kan godkendes som tilskudsberettiget efter §§ 30-35, 2) udgiften ikke er afholdt af tilsagnshaver eller godkendte økonomiske partnere i projektet, 3) der ikke er indsendt dokumentation for udgiften, som er dateret og udspecificeret, så den kan henføres til en tilskudsberettiget og nødvendig udgift i projektet, 4) udgiften ikke er betalt, eller 5) udgiften vedrører en fysisk investering, der er besigtiget, men som ikke er klar til brug, Stk. 2. Plan- og Landdistriktsstyrelsen kan helt eller delvist nedsætte tilskuddet, hvis 1) projektet samlet modtager mere end 100 pct. i LAG-tilskud og anden national offentligt tilskud, 2) projektet samlet modtager mere end 50 pct. i LAG-tilskud og andet tilskud fra EU, jf. dog nr. 3, eller 3) projektet samlet modtager mere end 100 pct. i LAG-tilskud og andet tilskud fra EU, hvis projektet er almennyttigt og gennemføres af en lokal aktionsgruppe som tilsagnshaver.",
      "valid_from": "2025-06-24",
      "valid_to": null
    },
    {
      "provision_ref": "12:58",
      "chapter": "12",
      "section": "58",
      "content": "§ 58. Plan- og Landdistriktsstyrelsen modregner indtægter i de samlede tilskudsberettigede udgifter, som kan henføres direkte til projektet, hvis 1) projektet har fået tilsagn om tilskud til et almennyttigt projekt efter § 2, nr. 2, og 2) indtægterne udgør en fortjeneste. Stk. 2. Plan- og Landdistriktsstyrelsen modregner indtægter inden for hele projektperioden.",
      "valid_from": "2025-06-24",
      "valid_to": null
    },
    {
      "provision_ref": "12:59",
      "chapter": "12",
      "section": "59",
      "content": "§ 59. Plan- og Landdistriktsstyrelsen kan i forbindelse med afgørelse om udbetaling nedsætte tilskuddet helt eller delvist til en udgift i følgende tilfælde: 1) EU's udbudsregler, tilbudsloven eller udbudsloven er ikke overholdt. 2) Der er interessekonflikt mellem køber og sælger af en vare eller tjenesteydelse, som der søges tilskud til. Stk. 2. Plan- og Landdistriktsstyrelsen kan, i forbindelse med afgørelse om udbetaling, nedsætte det samlede tilskud til projektet med en sanktion i følgende tilfælde: 1) Tilsagnshaver eller økonomiske partnere i projektet har ikke informeret offentligheden om, at tilskuddet ydes af EU, i overensstemmelse med § 37. 2) Tilsagnshaver eller økonomiske partnere i projektet har ikke ført et regnskab for projektets udgifter, adskilt fra øvrige udgifter, i overensstemmelse med § 36, stk. 1, nr. 8. Stk. 3. Den i stk. 2 nævnte sanktion udgør op til 1 pct. af det i § 29, stk. 1, nævnte tilsagn, med fradrag af nedsættelser foretaget i medfør af § 57, stk. 1.",
      "valid_from": "2025-06-24",
      "valid_to": null
    },
    {
      "provision_ref": "12:60",
      "chapter": "12",
      "section": "60",
      "content": "§ 60. Plan- og Landdistriktsstyrelsen kan afvise en ansøgning om udbetaling og træffe afgørelse om at tilsagn om tilskud bortfalder, hvis 1) tilsagnshaver undlader at søge om udbetaling af tilskuddet inden for den frist for afslutning af projektet, der er nævnt i § 12, stk. 2, 2) projektet ikke er gennemført i en lokal aktionsgruppe eller kommer en lokal aktionsgruppe til gode, 3) projektet ikke er gennemført af den fysiske eller juridiske person, som er godkendt tilsagnshaver, 4) projektet er påbegyndt før den 1. januar 2023, 5) projektet var fysisk afsluttet eller fuldt ud gennemført inden den ansøgningsfrist, der er nævnt i § 6, stk. 3, nr. 2, 6) LAG-tilskuddet til projektet ikke er medfinansieret af andre offentlige nationale midler med mindst 25 pct., hvis tilskuddet udgøres af udisponerede midler, 7) projektet ikke er gennemført som et samarbejde mellem ansøger og mindst en økonomisk partner, hvis tilsagnet om tilskud vedrører et samarbejdsprojekt, eller 8) formålet med projektet ikke er opfyldt efter indstilling fra den lokale aktionsgruppe. Stk. 2. Plan- og Landdistriktsstyrelsen kan træffe afgørelse om at udelukke tilsagnshaver og økonomiske partnere i projektet fra at søge om LAG-tilskud i en periode, hvis tilsagnshaver eller en økonomisk partner har overtrådt eller undladt at opfylde forpligtelser i denne bekendtgørelse.",
      "valid_from": "2025-06-24",
      "valid_to": null
    },
    {
      "provision_ref": "12:61",
      "chapter": "12",
      "section": "61",
      "content": "§ 61. Plan- og Landdistriktsstyrelsens afgørelse om sanktionering, nedsættelse eller bortfald af tilsagn, skal ske ud fra en konkret vurdering i det enkelte tilfælde under hensyn til 1) manglens alvor, 2) manglens omfang, 3) hvor længe manglen har varet, 4) om manglen er sket flere gange, og 5) størrelsen af det økonomiske tab, den manglende overholdelse kan eller har påført EU. Stk. 2. Plan- og Landdistriktsstyrelsen kan undlade at nedsætte tilskuddet, hvis manglen skyldes 1) force majeure, 2) en alvorlig naturkatastrofe eller alvorlig meteorologisk begivenhed, der i væsentlig grad berører projektet, 3) tilsagnshavers død, 4) tilsagnshavers uarbejdsdygtighed i længere tid, 5) fejl begået af Plan- og Landdistriktsstyrelsen eller en anden myndighed, og fejlen ikke med rimelighed kunne være blevet opdaget af tilsagnshaver, eller 6) Plan- og Landdistriktsstyrelsen finder det godtgjort, at tilsagnshaver ikke er skyld i manglen.",
      "valid_from": "2025-06-24",
      "valid_to": null
    },
    {
      "provision_ref": "13:62",
      "chapter": "13",
      "section": "62",
      "content": "§ 62. Tilsagnshaver skal tilbagebetale tilskud til et erhvervsprojekt, hvis projektet udsættes for et af følgende forhold, efter tilskuddet er endeligt udbetalt: 1) En støttet produktionsaktivitet i projektet ophører. 2) En produktionsaktivitet i projektet flyttes uden for den region, hvor projektet har modtaget støtte. 3) En produktionsaktivitet i projektet flyttes inden for den region, hvor projektet har modtaget støtte, men ikke placeres i et LAG-område eller kommer et LAG-område til gode. 4) Hvis der er ydet tilskud til infrastruktur, og ejendomsretten til denne infrastruktur ændres på en måde, som giver en virksomhed eller et offentligt organ en uretmæssig fordel. 5) Projektet ændres på en måde, som strider mod projektets oprindelige formål. Stk. 2. Kravet om tilbagebetaling gælder i de første tre år efter tilskuddet er endeligt udbetalt, hvis tilsagnshaver er en virksomhed, som er omfattet af § 3, nr. 4, samt en privat eller selvejende institution. Stk. 3. Kravet om tilbagebetaling gælder i fem år efter tilskuddet er endeligt udbetalt, hvis tilsagnshaver eller en økonomisk partner i projektet er privat person, myndighed eller forening. Stk. 4. Kravet om tilbagebetaling gælder ikke, hvis 1) forholdene i stk. 1 skyldes en konkurs, hvor der ikke er konstateret svigagtige handlinger, eller 2) tilsagnet om tilskud ikke indeholder vilkår om, at produktionsaktiviteter i projektet skal fortsætte efter tilskuddet er endeligt udbetalt i henhold til stk. 2 eller 3. Stk. 5. Plan- og Landdistriktsstyrelsen fastsætter beløbet, der skal betales tilbage, i forhold til den periode, kravet ikke er overholdt.",
      "valid_from": "2025-06-24",
      "valid_to": null
    },
    {
      "provision_ref": "13:63",
      "chapter": "13",
      "section": "63",
      "content": "§ 63. Tilsagnshaver skal tilbagebetale tilskud til et almennyttigt projekt, hvis projektet udsættes for et af følgende forhold, efter tilskuddet er endeligt udbetalt: 1) Hvis der er ydet tilskud til infrastruktur, og ejendomsretten til denne infrastruktur ændres på en måde, som giver en virksomhed eller en offentlig myndighed en uretmæssig fordel. 2) Hvis der er ydet tilskud til infrastruktur, og projektets art, målsætninger eller gennemførelsesvilkår ændres på en måde, som ville føre til underminering af projektets oprindelige målsætninger. Stk. 2. Kravet om tilbagebetaling gælder i de første tre år efter tilskuddet er endeligt udbetalt, hvis tilsagnshaver er en virksomhed, som er omfattet af § 3, nr. 4, samt en privat eller selvejende institution. Stk. 3. Kravet om tilbagebetaling gælder i fem år efter tilskuddet er endeligt udbetalt, hvis tilsagnshaver er en privat person, forening eller en kommunal, regional eller statslig myndighed. Stk. 4. Kravet om tilbagebetaling gælder ikke, hvis 1) forholdene i stk. 1 skyldes en konkurs, hvor der ikke er konstateret svigagtige handlinger, eller 2) tilsagnet om tilskud ikke indeholder vilkår om, at infrastruktur i projektet skal fortsætte efter tilskuddet er endeligt udbetalt i henhold til stk. 1-3. Stk. 5. Plan- og Landdistriktsstyrelsen fastsætter beløbet, der skal betales tilbage, i forhold til den periode, kravet ikke er overholdt.",
      "valid_from": "2025-06-24",
      "valid_to": null
    },
    {
      "provision_ref": "14:64",
      "chapter": "14",
      "section": "64",
      "content": "§ 64. Tilsagnshaver kan korrigere fejl eller udeladelser i en ansøgning omfattet af denne bekendtgørelse efter den er modtaget hos Plan- og Landdistriktsstyrelsen, uden det påvirker retten til at modtage støtte, hvis 1) de fejl eller udeladelser, der skal korrigeres, er foretaget i god tro, og 2) korrektioner foretages, enten inden ansøgeren underrettes om, at vedkommende er udvalgt til kontrol på stedet, jf. § 73, eller før Plan- og Landdistriktsstyrelsen har truffet afgørelse vedrørende ansøgningen.",
      "valid_from": "2025-06-24",
      "valid_to": null
    },
    {
      "provision_ref": "14:65",
      "chapter": "14",
      "section": "65",
      "content": "§ 65. Tilsagnshaver og økonomiske partnere i projektet skal underrette Plan- og Landdistriktsstyrelsen, hvis betingelserne for at modtage tilskud ikke længere er opfyldt. Stk. 2. Tilsagnshaver og økonomiske partnere i projektet skal afgive erklæring om, hvorvidt betingelserne for tilskud er opfyldt, hvis Plan- og Landdistriktsstyrelsen forlanger det.",
      "valid_from": "2025-06-24",
      "valid_to": null
    },
    {
      "provision_ref": "14:66",
      "chapter": "14",
      "section": "66",
      "content": "§ 66. Plan- og Landdistriktsstyrelsen kan træffe afgørelse om, at tilsagn om tilskud bortfalder og allerede udbetalt tilskud skal tilbagebetales, hvis tilsagnshaver eller en godkendt økonomisk partner i projektet har afgivet urigtige eller vildledende oplysninger eller har fortiet oplysninger af betydning for tilsagnet om tilskud eller udbetalt tilskud. Stk. 2. Plan- og Landdistriktsstyrelsen fastsætter beløbet, der skal betales tilbage, i forhold til den periode, kravet ikke er overholdt.",
      "valid_from": "2025-06-24",
      "valid_to": null
    },
    {
      "provision_ref": "15:67",
      "chapter": "15",
      "section": "67",
      "content": "§ 67. Tilsagnshaver og økonomiske partnere i projektet skal holde alle relevante bilag og dokumenter tilgængelige i fem år regnet fra datoen for udbetaling af tilskuddet, jf. dog stk. 2. Stk. 2. Hvis tilskuddet ydes som de minimis-støtte, skal tilsagnshaver og økonomiske partnere i projektet opbevare regnskabsbilag, som er relevante for de minimis-støtten, i 10 år fra datoen for udbetaling af tilskuddet.",
      "valid_from": "2025-06-24",
      "valid_to": null
    },
    {
      "provision_ref": "16:68",
      "chapter": "16",
      "section": "68",
      "content": "§ 68. Offentlighedsloven, bortset fra bestemmelserne i §§ 11-12 og §§ 15-17, finder anvendelse på al virksomhed, der udøves af bestyrelsen for den lokale aktionsgruppe og personer, der udfører opgaver for bestyrelsen. Stk. 2. Forvaltningsloven gælder for behandlingen af sager, hvori der træffes afgørelse af bestyrelsen for den lokale aktionsgruppe efter §§ 11-14. Stk. 3. Bestyrelsen for den lokale aktionsgruppe og personer, der udfører opgaver for bestyrelsen, har tavshedspligt, jf. straffelovens § 152 og §§152 c-152 f, med hensyn til fortrolige oplysninger, som de får kendskab til i forbindelse med varetagelsen af deres opgaver efter denne bekendtgørelse.",
      "valid_from": "2025-06-24",
      "valid_to": null
    },
    {
      "provision_ref": "16:69",
      "chapter": "16",
      "section": "69",
      "content": "§ 69. Bestyrelsen for den lokale aktionsgruppe og personer, der udfører opgaver for bestyrelsen, skal sikre, at dokumenter, der er modtaget eller afsendt af den lokale aktionsgruppe som led i administrativ sagsbehandling i forbindelse med den lokale aktionsgruppes virksomhed, og som har betydning for en sag eller sagsbehandlingen i øvrigt, er opbevaret på en sådan måde, at det, bl.a. i forbindelse med tilsyn, kontrol, anmodning om aktindsigt eller en klagesag, er muligt at identificere dem og finde dem frem. Det samme gælder interne dokumenter, der foreligger i endelig form. Stk. 2. Bestyrelsen for den lokale aktionsgruppe skal holde alle relevante bilag og dokumenter tilgængelige i fem år regnet fra den dag, tilskuddet udbetales.",
      "valid_from": "2025-06-24",
      "valid_to": null
    },
    {
      "provision_ref": "17:70",
      "chapter": "17",
      "section": "70",
      "content": "§ 70. Bestyrelsen for den lokale aktionsgruppe skal bistå Plan- og Landdistriktsstyrelsen med opfyldelse af Kommissionens gennemførelsesforordning (EU) 2022/1475 for så vidt angår evaluering af de strategiske planer under den fælles landbrugspolitik og fremsendelse af oplysninger med henblik på overvågning og evaluering.",
      "valid_from": "2025-06-24",
      "valid_to": null
    },
    {
      "provision_ref": "18:71",
      "chapter": "18",
      "section": "71",
      "content": "§ 71. Den lokale aktionsgruppe skal offentliggøre oplysninger om projekter i aktionsgruppens område, som har modtaget tilsagn om tilskud. Stk. 2. Offentliggørelsen skal ske på aktionsgruppens hjemmeside.",
      "valid_from": "2025-06-24",
      "valid_to": null
    },
    {
      "provision_ref": "19:72",
      "chapter": "19",
      "section": "72",
      "content": "§ 72. Plan- og Landdistriktsstyrelsen kan, af hensyn til afslutning af en programperiode for Landdistriktsprogrammet, fastsætte følgende frister: 1) Sidste frist for, hvornår de lokale aktionsgrupper senest kan indstille projekter til tilsagn om tilskud. 2) Sidste frist for, hvornår tilsagnshaver skal søge om slutudbetaling af tilskuddet. Stk. 2. Fristerne offentliggøres på Plan- og Landdistriktsstyrelsens hjemmeside.",
      "valid_from": "2025-06-24",
      "valid_to": null
    },
    {
      "provision_ref": "20:73",
      "chapter": "20",
      "section": "73",
      "content": "§ 73. Plan- og Landdistriktsstyrelsen fører kontrol med projekter efter denne bekendtgørelse. Stk. 2. Tilsagnshaver og økonomiske partnere i projektet skal på anmodning fra Plan- og Landdistriktsstyrelsen afgive alle oplysninger til styrelsen, herunder om økonomiske og regnskabsmæssige forhold, som er nødvendige for styrelsens kontrol. Stk. 3. Tilsagnshaver og økonomiske partnere i projektet skal yde fornøden bistand ved Plan- og Landdistriktsstyrelsens kontrol, herunder bistand til kopiering af skriftligt materiale og udskrifter af elektroniske data. Stk. 4. Plan- og Landdistriktsstyrelsen kan, i forbindelse med kontrol og ved behandling af ansøgning om tilsagn, projektændringer og udbetaling af tilskud, indhente nødvendige oplysninger hos andre offentlige myndigheder med henblik på registersamkøring og sammenstilling af oplysninger, herunder via Skatteforvaltningens Dataudvekslingsplatform (DUPLA). Stk. 5. Plan- og Landdistriktsstyrelsen kan indgå aftale med andre offentlige myndigheder om, at disse myndigheder varetager Plan- og Landdistriktsstyrelsens beføjelser nævnt i stk. 1-4.",
      "valid_from": "2025-06-24",
      "valid_to": null
    },
    {
      "provision_ref": "21:74",
      "chapter": "21",
      "section": "74",
      "content": "§ 74. Afgørelser truffet af Plan- og Landdistriktsstyrelsen efter denne bekendtgørelse kan ikke påklages til ministeren for landdistrikter.",
      "valid_from": "2025-06-24",
      "valid_to": null
    },
    {
      "provision_ref": "21:75",
      "chapter": "21",
      "section": "75",
      "content": "§ 75. Afgørelser truffet af bestyrelsen for den lokale aktionsgruppe om at indstille eller ikke at indstille ansøgninger til tilsagn om tilskud, i overensstemmelse med § 12, kan påklages til Plan- og Landdistriktsstyrelsen for så vidt angår retlige spørgsmål og kan ikke påklages til anden administrativ myndighed. Stk. 2. Klagen skal indgives til bestyrelsen for den lokale aktionsgruppe, som har truffet afgørelsen, og være aktionsgruppen i hænde senest fire uger efter modtagelsen af den afgørelse, klagen vedrører.",
      "valid_from": "2025-06-24",
      "valid_to": null
    },
    {
      "provision_ref": "22:76",
      "chapter": "22",
      "section": "76",
      "content": "§ 76. Bekendtgørelsen træder i kraft den 1. juli 2025. Stk. 2. Bekendtgørelse nr. 838 af 25. juni 2024 om LAG-tilskud til projekter ophæves. Stk. 3. § 77, stk. 3, i bekendtgørelse nr. 838 af 25. juni 2024 finder dog fortsat anvendelse.",
      "valid_from": "2025-06-24",
      "valid_to": null
    }
  ],
  "definitions": []
}
