{
  "id": "2007:1416",
  "type": "statute",
  "title": "Bekendtgørelse om støtte til dyrkning af energiafgrøder",
  "short_name": "BEK H#LOKDOK04",
  "status": "in_force",
  "issued_date": "2007-12-11",
  "url": "https://www.retsinformation.dk/eli/lta/2007/1416/xml",
  "description": "Retsinformation source. DocumentId=AH002692; AccessionNumber=B20070141605; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Landbrugere, der ønsker at modtage støtte efter denne ordning, skal hvert år indsende en ansøgning til Direktoratet for FødevareErhverv. Ansøgning skal ske på ansøgningsskemaet om enkeltbetaling efter reglerne i bekendtgørelse om direkte støtte til landbrugere efter enkeltbetalingsordningen. Stk. 2. Bekendtgørelse om krydsoverensstemmelse finder anvendelse på denne ordning."
    },
    {
      "provision_ref": "2",
      "section": "2",
      "content": "§ 2. Kontrakter, sikkerhedsstillelsesdokumenter, erklæringer og meddelelser skal indsendes til Direktoratet for FødevareErhverv, Nyropsgade 30, 1780 København V."
    },
    {
      "provision_ref": "3",
      "section": "3",
      "content": "§ 3. Energiafgrøder skal være etableret senest den 31. maj i første år, hvor der søges støtte. Stk. 2. Marker med energiafgrøder skal udgøre et sammenhængende areal på mindst 0,3 ha, med­mindre marken på grund af naturlige afgrænsninger eller naboskel ikke kan sammenlægges med andre marker. Stk. 3. Producenter af afgrøder, som er omfattet af § 5, stk. 2 og 3, har pligt til at holde disse afgrøder fysisk adskilt fra bedriftens øvrige afgrøder."
    },
    {
      "provision_ref": "4",
      "section": "4",
      "content": "§ 4. Opkøber skal mindst en gang om måneden, men på daglig basis, føre regnskab med råvarer under denne ordning. Regnskabet skal indeholde oplysninger om: 1) mængder af alle købte og solgte råvarer med angivelse af køber og sælgers navn og adresse samt ansøgningsnummer i Direktoratet for FødevareErhverv, 2) indhold af urenheder og vandprocent på købte råvarer, 3) standardvægt omregnet efter en beregningsmetode, der er godkendt af Direktoratet for FødevareErhverv, 4) lagringssvind, herunder karakteren af svindet og 5) mængder der er destrueret med angivelse af årsagen hertil. Stk. 2. Virksomheder, der foretager forarbejdning, skal mindst en gang om måneden, men på daglig basis, føre regnskab med de opkøbte produkter. Regnskabet skal indeholde oplysninger om: 1) mængder af alle produkter, der er købt til forarbejdning med angivelse af sælgers navn og adresse, 2) mængder af råvarer, som er forarbejdet med angivelse af mængder og typer af slutprodukter, mellemprodukter og biprodukter, 3) alle former for svind, herunder svind ved forarbejdningen, samt karakteren af svindet, 4) mængder, der er destrueret med angivelse af årsagen hertil, 5) mængder, priser og typer af produkter, som forarbejder har solgt eller på anden måde afstået og 6) mængden af videresolgte produkter med angivelse af købers navn og adresse. Stk. 3. I tilfælde hvor afregningen ikke sker på grundlag af renhed med fradrag for urenheder og regulering for vand, omfatter opkøberens og forarbejderens regnskabspligt ikke de i stk. 1, nr. 2 og 3 nævnte oplysninger. Stk. 4. Forarbejdere skal på baggrund af regnskabet, jf. stk. 2, for hvert kvartal indberette oplysninger om forarbejdning af energiprodukter. Indberetningen skal minimum indeholde oplysninger om: 1) råvarens høstår, 2) partinummer fra forarbejdningen, 3) mængder af biprodukter, 4) mængder af mellemprodukter, 5) mængder af slutprodukter og 6) mængder af råvarer, der er anvendt til fremstillingen. Stk. 5. Opgørelserne efter stk. 4 skal sendes til Direktoratet for FødevareErhverv, således at de er direktoratet i hænde senest 30 dage efter afslutningen af kvartalet. Stk. 6. Opkøber skal senest den 15. januar efter høståret meddele Direktoratet for FødevareErhverv den samlede mængde modtagne råvarer i høståret omregnet til standardvægt, jf. stk. 1, nr. 3."
    },
    {
      "provision_ref": "5",
      "section": "5",
      "content": "§ 5. Direktoratet for FødevareErhverv fastsætter hvert år et repræsentativt udbytte for hver af de afgrøder, der er indgået kontrakter for. De repræsentative udbytter fastsættes særskilt for vinter- og vårafgrøder. Det repræsentative udbytte for hver enkelt afgrøde er gældende for hele Danmark. Stk. 2. Uanset stk. 1 fastsættes dog ikke repræsentativt udbytte for pil, poppel og lavskov. Stk. 3. Direktoratet for FødevareErhverv kan beslutte ikke at fastsætte repræsentativt udbytte for andre to- og flerårige afgrøder end dem, som er nævnt i stk. 2."
    },
    {
      "provision_ref": "6",
      "section": "6",
      "content": "§ 6. Producenter af energiafgrøder skal minimum levere det repræsentative udbytte til opkøberen. Stk. 2. Uanset stk. 1 skal producenten i tilfælde hvor § 5, stk. 2 og 3 finder anvendelse dog minimum levere hele den høstede mængde til opkøberen. Stk. 3. Energiafgrøder skal leveres til opkøberen senest den 15. oktober i høståret. Stk. 4. Opkøberen og producenten skal underskrive en erklæring, som indeholder oplysninger om: 1) producentens navn og ansøgningsnummer, 2) opkøberens navn og cvr-nr., 3) arten af råvaren, 4) den indvejede modtagne mængde og 5) den indregnede mængde omregnet til standardvægt, jf. § 4, stk. 1, nr. 3 og stk. 3. Stk. 5. Erklæring efter stk. 4 skal være Direktoratet for FødevareErhverv i hænde senest den 10. november i høståret. Stk. 6. Direktoratet for FødevareErhverv kan fravige fristerne i § 6, stk. 3 og 5 ved sen høst. For kontrakter, der vedrører frugter, flerårige kulturer og andre afgrøder, som traditionelt høstes sent, kan direktoratet forlænge de nævnte frister til den 31. marts året efter."
    },
    {
      "provision_ref": "7",
      "section": "7",
      "content": "§ 7. Direktoratet for FødevareErhverv kan af kontrolhensyn stille krav om, at råvarer, der skal anvendes efter denne ordning, skal denatureres efter en metode, som på forhånd er godkendt af direktoratet. Stk. 2. Virksomheder, som foretager denaturering , skal underrette Plantedirektoratet eller fødevareregionen om denatureringen senest 5 arbejdsdage før denatureringen finder sted."
    },
    {
      "provision_ref": "8",
      "section": "8",
      "content": "§ 8. Kontrollen med de omfattede arealer, afgrøder og produkter foretages af Plantedirektoratet eller fødevareregionen på vegne af Plantedirektoratet i form af stikprøvekontrol. Stk. 2. Det påhviler producenter, opkøbere og forarbejdningsvirksomheder at yde den nødvendige bistand ved kontroleftersyn, bl.a. ved forevisning af de omfattede arealer og de bygninger og anlæg, hvor råvarer eller produkter opbevares eller forarbejdes, samt forevisning af dyrkningsplaner, forretningsbøger og regnskabsmateriale m.v."
    },
    {
      "provision_ref": "9",
      "section": "9",
      "content": "§ 9. Overtrædelse af § 3, stk. 3, § 4, stk. 1 og 2 og stk. 4-6 samt § 8, stk. 2, straffes med bøde, medmindre højere straf er forskyldt efter kapitel 5 i lov om administration af Det Europæiske Fællesskabs forordninger om markedsordninger for landbrugsvarer m.v. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "10",
      "section": "10",
      "content": "§ 10. Bekendtgørelsen træder i kraft den 1. januar 2008. Stk. 2. Samtidigt ophæves bekendtgørelse nr. 1516 af 22. december 2004 om støtte til energiafgrøder."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Landbrugere, der ønsker at modtage støtte efter denne ordning, skal hvert år indsende en ansøgning til Direktoratet for FødevareErhverv. Ansøgning skal ske på ansøgningsskemaet om enkeltbetaling efter reglerne i bekendtgørelse om direkte støtte til landbrugere efter enkeltbetalingsordningen. Stk. 2. Bekendtgørelse om krydsoverensstemmelse finder anvendelse på denne ordning.",
      "valid_from": "2007-12-11",
      "valid_to": null
    },
    {
      "provision_ref": "2",
      "section": "2",
      "content": "§ 2. Kontrakter, sikkerhedsstillelsesdokumenter, erklæringer og meddelelser skal indsendes til Direktoratet for FødevareErhverv, Nyropsgade 30, 1780 København V.",
      "valid_from": "2007-12-11",
      "valid_to": null
    },
    {
      "provision_ref": "3",
      "section": "3",
      "content": "§ 3. Energiafgrøder skal være etableret senest den 31. maj i første år, hvor der søges støtte. Stk. 2. Marker med energiafgrøder skal udgøre et sammenhængende areal på mindst 0,3 ha, med­mindre marken på grund af naturlige afgrænsninger eller naboskel ikke kan sammenlægges med andre marker. Stk. 3. Producenter af afgrøder, som er omfattet af § 5, stk. 2 og 3, har pligt til at holde disse afgrøder fysisk adskilt fra bedriftens øvrige afgrøder.",
      "valid_from": "2007-12-11",
      "valid_to": null
    },
    {
      "provision_ref": "4",
      "section": "4",
      "content": "§ 4. Opkøber skal mindst en gang om måneden, men på daglig basis, føre regnskab med råvarer under denne ordning. Regnskabet skal indeholde oplysninger om: 1) mængder af alle købte og solgte råvarer med angivelse af køber og sælgers navn og adresse samt ansøgningsnummer i Direktoratet for FødevareErhverv, 2) indhold af urenheder og vandprocent på købte råvarer, 3) standardvægt omregnet efter en beregningsmetode, der er godkendt af Direktoratet for FødevareErhverv, 4) lagringssvind, herunder karakteren af svindet og 5) mængder der er destrueret med angivelse af årsagen hertil. Stk. 2. Virksomheder, der foretager forarbejdning, skal mindst en gang om måneden, men på daglig basis, føre regnskab med de opkøbte produkter. Regnskabet skal indeholde oplysninger om: 1) mængder af alle produkter, der er købt til forarbejdning med angivelse af sælgers navn og adresse, 2) mængder af råvarer, som er forarbejdet med angivelse af mængder og typer af slutprodukter, mellemprodukter og biprodukter, 3) alle former for svind, herunder svind ved forarbejdningen, samt karakteren af svindet, 4) mængder, der er destrueret med angivelse af årsagen hertil, 5) mængder, priser og typer af produkter, som forarbejder har solgt eller på anden måde afstået og 6) mængden af videresolgte produkter med angivelse af købers navn og adresse. Stk. 3. I tilfælde hvor afregningen ikke sker på grundlag af renhed med fradrag for urenheder og regulering for vand, omfatter opkøberens og forarbejderens regnskabspligt ikke de i stk. 1, nr. 2 og 3 nævnte oplysninger. Stk. 4. Forarbejdere skal på baggrund af regnskabet, jf. stk. 2, for hvert kvartal indberette oplysninger om forarbejdning af energiprodukter. Indberetningen skal minimum indeholde oplysninger om: 1) råvarens høstår, 2) partinummer fra forarbejdningen, 3) mængder af biprodukter, 4) mængder af mellemprodukter, 5) mængder af slutprodukter og 6) mængder af råvarer, der er anvendt til fremstillingen. Stk. 5. Opgørelserne efter stk. 4 skal sendes til Direktoratet for FødevareErhverv, således at de er direktoratet i hænde senest 30 dage efter afslutningen af kvartalet. Stk. 6. Opkøber skal senest den 15. januar efter høståret meddele Direktoratet for FødevareErhverv den samlede mængde modtagne råvarer i høståret omregnet til standardvægt, jf. stk. 1, nr. 3.",
      "valid_from": "2007-12-11",
      "valid_to": null
    },
    {
      "provision_ref": "5",
      "section": "5",
      "content": "§ 5. Direktoratet for FødevareErhverv fastsætter hvert år et repræsentativt udbytte for hver af de afgrøder, der er indgået kontrakter for. De repræsentative udbytter fastsættes særskilt for vinter- og vårafgrøder. Det repræsentative udbytte for hver enkelt afgrøde er gældende for hele Danmark. Stk. 2. Uanset stk. 1 fastsættes dog ikke repræsentativt udbytte for pil, poppel og lavskov. Stk. 3. Direktoratet for FødevareErhverv kan beslutte ikke at fastsætte repræsentativt udbytte for andre to- og flerårige afgrøder end dem, som er nævnt i stk. 2.",
      "valid_from": "2007-12-11",
      "valid_to": null
    },
    {
      "provision_ref": "6",
      "section": "6",
      "content": "§ 6. Producenter af energiafgrøder skal minimum levere det repræsentative udbytte til opkøberen. Stk. 2. Uanset stk. 1 skal producenten i tilfælde hvor § 5, stk. 2 og 3 finder anvendelse dog minimum levere hele den høstede mængde til opkøberen. Stk. 3. Energiafgrøder skal leveres til opkøberen senest den 15. oktober i høståret. Stk. 4. Opkøberen og producenten skal underskrive en erklæring, som indeholder oplysninger om: 1) producentens navn og ansøgningsnummer, 2) opkøberens navn og cvr-nr., 3) arten af råvaren, 4) den indvejede modtagne mængde og 5) den indregnede mængde omregnet til standardvægt, jf. § 4, stk. 1, nr. 3 og stk. 3. Stk. 5. Erklæring efter stk. 4 skal være Direktoratet for FødevareErhverv i hænde senest den 10. november i høståret. Stk. 6. Direktoratet for FødevareErhverv kan fravige fristerne i § 6, stk. 3 og 5 ved sen høst. For kontrakter, der vedrører frugter, flerårige kulturer og andre afgrøder, som traditionelt høstes sent, kan direktoratet forlænge de nævnte frister til den 31. marts året efter.",
      "valid_from": "2007-12-11",
      "valid_to": null
    },
    {
      "provision_ref": "7",
      "section": "7",
      "content": "§ 7. Direktoratet for FødevareErhverv kan af kontrolhensyn stille krav om, at råvarer, der skal anvendes efter denne ordning, skal denatureres efter en metode, som på forhånd er godkendt af direktoratet. Stk. 2. Virksomheder, som foretager denaturering , skal underrette Plantedirektoratet eller fødevareregionen om denatureringen senest 5 arbejdsdage før denatureringen finder sted.",
      "valid_from": "2007-12-11",
      "valid_to": null
    },
    {
      "provision_ref": "8",
      "section": "8",
      "content": "§ 8. Kontrollen med de omfattede arealer, afgrøder og produkter foretages af Plantedirektoratet eller fødevareregionen på vegne af Plantedirektoratet i form af stikprøvekontrol. Stk. 2. Det påhviler producenter, opkøbere og forarbejdningsvirksomheder at yde den nødvendige bistand ved kontroleftersyn, bl.a. ved forevisning af de omfattede arealer og de bygninger og anlæg, hvor råvarer eller produkter opbevares eller forarbejdes, samt forevisning af dyrkningsplaner, forretningsbøger og regnskabsmateriale m.v.",
      "valid_from": "2007-12-11",
      "valid_to": null
    },
    {
      "provision_ref": "9",
      "section": "9",
      "content": "§ 9. Overtrædelse af § 3, stk. 3, § 4, stk. 1 og 2 og stk. 4-6 samt § 8, stk. 2, straffes med bøde, medmindre højere straf er forskyldt efter kapitel 5 i lov om administration af Det Europæiske Fællesskabs forordninger om markedsordninger for landbrugsvarer m.v. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2007-12-11",
      "valid_to": null
    },
    {
      "provision_ref": "10",
      "section": "10",
      "content": "§ 10. Bekendtgørelsen træder i kraft den 1. januar 2008. Stk. 2. Samtidigt ophæves bekendtgørelse nr. 1516 af 22. december 2004 om støtte til energiafgrøder.",
      "valid_from": "2007-12-11",
      "valid_to": null
    }
  ],
  "definitions": []
}
