{
  "id": "2025:484",
  "type": "statute",
  "title": "Bekendtgørelse om mærkning og sundhedsadvarsler på tobakssurrogater",
  "short_name": "BEK H#LOKDOK04",
  "status": "in_force",
  "issued_date": "2025-05-13",
  "url": "https://www.retsinformation.dk/eli/lta/2025/484/xml",
  "description": "Retsinformation source. DocumentId=DI001452; AccessionNumber=B20250048405; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. I denne bekendtgørelse forstås ved tobakssurrogat: Produkt med indhold af nikotin, der ikke er en tobaksvare, jf. nr. 2, eller en elektronisk cigaret, jf. § 2, nr. 1, i lov om elektroniske cigaretter m.v., og som ikke er godkendt ved en markedsføringstilladelse efter lov om lægemidler eller EU-retlige regler om fastlæggelse af fællesskabsprocedurer for godkendelse af humanmedicinske lægemidler, samt udstyr, der er beregnet til at blive benyttet sammen med produktet."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Hver enkeltpakning og eventuel ydre emballage af tobakssurrogater skal indeholde følgende oplysninger på dansk: 1) En liste over alle de ingredienser, der indgår i produktet i aftagende orden efter vægt. 2) Nikotinindhold pr. enhed. For nikotinposer er det pr. pose. 3) Batchnummer. 4) En anbefaling om at opbevare produktet utilgængeligt for børn."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Hver enkeltpakning og eventuel ydre emballage af tobakssurrogater skal være forsynet med følgende nikotinstopoplysninger: Stoplinien: 80 31 31 31 www.stoplinien.dk."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Den, der markedsfører et tobakssurrogat her i landet, skal sikre, at hver enkeltpakning og en eventuel ydre emballage ikke indeholder elementer eller træk, som 1) opfordrer til brug eller giver et fejlagtigt indtryk af produkternes karakteristika, virkninger, risici eller emissioner, 2) giver indtryk af, at et bestemt tobakssurrogat er mindre skadeligt end andre produkter, 3) giver indtryk af, at et bestemt tobakssurrogat har vitaliserende, energigivende, helbredende, foryngende, naturlige, økologiske egenskaber eller har andre positive formål eller andre positive sundheds- eller livsstilsmæssige virkninger, 4) henviser til smag, duft, aromastoffer eller andre tilsætningsstoffer eller oplyser, at produktet ikke indeholder sådanne, med undtagelse af at der må stå ”Med tobakssmag” eller ”Med mentolsmag”, 5) får produktet til at ligne en fødevare eller et kosmetisk produkt eller 6) giver indtryk af, at et bestemt tobakssurrogat har en forbedret biologisk nedbrydelighed eller andre miljømæssige fordele. Stk. 2. De elementer og træk, der er forbudte i henhold til § 4, nr. 1-6, omfatter, men er ikke begrænset til, tekst, symboler, navne, varemærker, figurer eller andre tegn."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Den, der markedsfører tobakssurrogater her i landet, skal sikre, at hver enkeltpakning og en eventuel ydre emballage ikke indeholder eller på anden vis har tilknyttet kuponer, der tilbyder rabatter, gratis uddeling, \"to for en\"-tilbud eller andre salgsfremmende foranstaltninger."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Hver enkeltpakning og eventuel ydre emballage af tobakssurrogater skal være forsynet med følgende sundhedsadvarsel på dansk: »Dette produkt indeholder nikotin, som er et yderst afhængighedsskabende stof«."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Sundhedsadvarslen på hver enkeltpakning og eventuel ydre emballage af tobakssurrogater skal 1) være anbragt på de tre største overflader på henholdsvis enkeltpakningen og eventuel ydre emballage eller på alle overflader såfremt enkeltpakningen og eventuel ydre emballage har færre end tre overflader, 2) dække 30 % af overfladen på enkeltpakningen og eventuel ydre emballage, 3) være trykt med sort fed skrift i skrifttypen Helvetica på en hvid baggrund, 4) være udformet i en skriftstørrelse, der sikrer, at den størst mulige andel af det areal, der er forbeholdt sundhedsadvarslen, bliver udfyldt med den relevante tekst, 5) placeres centreret på det areal, der er forbeholdt advarslen, 6) stå i en lige linje og i samme læseretning som hovedteksten på den overflade, der er forbeholdt advarslen, og 7) på kasseformede pakninger og en eventuel ydre emballage være placeret parallelt med sidekanten på enkeltpakningen eller den ydre emballage. Stk. 2. Sundhedsadvarslens dimensioner beregnes i forhold til den pågældende overflade, når pakningen er lukket."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Hver sundhedsadvarsel på en enkeltpakning og eventuel ydre emballage skal være påtrykt eller påklæbet på en sådan måde, at den ikke kan fjernes eller slettes og er fuldt synligt, herunder må den ikke helt eller delvist skjules eller brydes af prismærkater, indpakningsmateriale, omslag, æsker, kasser eller andre elementer, når tobakssurrogatet markedsføres."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Sundhedsadvarslen må ikke kommenteres, omformuleres eller være omfattet af henvisninger af nogen art på enkeltpakningen eller eventuel ydre emballage."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Minimum én sundhedsadvarsel skal forblive intakt efter åbning af enkeltpakningen. Stk. 2. For minimum én af de øvrige sundhedsadvarsler skal læsbarheden og synligheden af teksten forblive intakt, hvis denne brydes ved åbning af enkeltpakningen."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Billeder af enkeltpakninger og eventuel ydre emballage, der henvender sig til forbrugere, skal være i overensstemmelse med bestemmelserne i dette kapitel."
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Medmindre højere straf er forskyldt efter anden lov, straffes med bøde den, der overtræder reglerne i §§ 2-11. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Bekendtgørelsen træder i kraft den 1. juli 2025. Stk. 2. Bekendtgørelse nr. 251 af 4. marts 2025 om mærkning og sundhedsadvarsler på tobakssurrogater ophæves. Stk. 3. For tobakssurrogater, der er fremstillet før den 1. juli 2025 har § 2, stk. 1, nr. 2, § 3, § 4, stk. 1, nr. 4, og § 7, stk. 1, nr. 1, virkning fra den 1. april 2026."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. I denne bekendtgørelse forstås ved tobakssurrogat: Produkt med indhold af nikotin, der ikke er en tobaksvare, jf. nr. 2, eller en elektronisk cigaret, jf. § 2, nr. 1, i lov om elektroniske cigaretter m.v., og som ikke er godkendt ved en markedsføringstilladelse efter lov om lægemidler eller EU-retlige regler om fastlæggelse af fællesskabsprocedurer for godkendelse af humanmedicinske lægemidler, samt udstyr, der er beregnet til at blive benyttet sammen med produktet.",
      "valid_from": "2025-05-13",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Hver enkeltpakning og eventuel ydre emballage af tobakssurrogater skal indeholde følgende oplysninger på dansk: 1) En liste over alle de ingredienser, der indgår i produktet i aftagende orden efter vægt. 2) Nikotinindhold pr. enhed. For nikotinposer er det pr. pose. 3) Batchnummer. 4) En anbefaling om at opbevare produktet utilgængeligt for børn.",
      "valid_from": "2025-05-13",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Hver enkeltpakning og eventuel ydre emballage af tobakssurrogater skal være forsynet med følgende nikotinstopoplysninger: Stoplinien: 80 31 31 31 www.stoplinien.dk.",
      "valid_from": "2025-05-13",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Den, der markedsfører et tobakssurrogat her i landet, skal sikre, at hver enkeltpakning og en eventuel ydre emballage ikke indeholder elementer eller træk, som 1) opfordrer til brug eller giver et fejlagtigt indtryk af produkternes karakteristika, virkninger, risici eller emissioner, 2) giver indtryk af, at et bestemt tobakssurrogat er mindre skadeligt end andre produkter, 3) giver indtryk af, at et bestemt tobakssurrogat har vitaliserende, energigivende, helbredende, foryngende, naturlige, økologiske egenskaber eller har andre positive formål eller andre positive sundheds- eller livsstilsmæssige virkninger, 4) henviser til smag, duft, aromastoffer eller andre tilsætningsstoffer eller oplyser, at produktet ikke indeholder sådanne, med undtagelse af at der må stå ”Med tobakssmag” eller ”Med mentolsmag”, 5) får produktet til at ligne en fødevare eller et kosmetisk produkt eller 6) giver indtryk af, at et bestemt tobakssurrogat har en forbedret biologisk nedbrydelighed eller andre miljømæssige fordele. Stk. 2. De elementer og træk, der er forbudte i henhold til § 4, nr. 1-6, omfatter, men er ikke begrænset til, tekst, symboler, navne, varemærker, figurer eller andre tegn.",
      "valid_from": "2025-05-13",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Den, der markedsfører tobakssurrogater her i landet, skal sikre, at hver enkeltpakning og en eventuel ydre emballage ikke indeholder eller på anden vis har tilknyttet kuponer, der tilbyder rabatter, gratis uddeling, \"to for en\"-tilbud eller andre salgsfremmende foranstaltninger.",
      "valid_from": "2025-05-13",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Hver enkeltpakning og eventuel ydre emballage af tobakssurrogater skal være forsynet med følgende sundhedsadvarsel på dansk: »Dette produkt indeholder nikotin, som er et yderst afhængighedsskabende stof«.",
      "valid_from": "2025-05-13",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Sundhedsadvarslen på hver enkeltpakning og eventuel ydre emballage af tobakssurrogater skal 1) være anbragt på de tre største overflader på henholdsvis enkeltpakningen og eventuel ydre emballage eller på alle overflader såfremt enkeltpakningen og eventuel ydre emballage har færre end tre overflader, 2) dække 30 % af overfladen på enkeltpakningen og eventuel ydre emballage, 3) være trykt med sort fed skrift i skrifttypen Helvetica på en hvid baggrund, 4) være udformet i en skriftstørrelse, der sikrer, at den størst mulige andel af det areal, der er forbeholdt sundhedsadvarslen, bliver udfyldt med den relevante tekst, 5) placeres centreret på det areal, der er forbeholdt advarslen, 6) stå i en lige linje og i samme læseretning som hovedteksten på den overflade, der er forbeholdt advarslen, og 7) på kasseformede pakninger og en eventuel ydre emballage være placeret parallelt med sidekanten på enkeltpakningen eller den ydre emballage. Stk. 2. Sundhedsadvarslens dimensioner beregnes i forhold til den pågældende overflade, når pakningen er lukket.",
      "valid_from": "2025-05-13",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Hver sundhedsadvarsel på en enkeltpakning og eventuel ydre emballage skal være påtrykt eller påklæbet på en sådan måde, at den ikke kan fjernes eller slettes og er fuldt synligt, herunder må den ikke helt eller delvist skjules eller brydes af prismærkater, indpakningsmateriale, omslag, æsker, kasser eller andre elementer, når tobakssurrogatet markedsføres.",
      "valid_from": "2025-05-13",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Sundhedsadvarslen må ikke kommenteres, omformuleres eller være omfattet af henvisninger af nogen art på enkeltpakningen eller eventuel ydre emballage.",
      "valid_from": "2025-05-13",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Minimum én sundhedsadvarsel skal forblive intakt efter åbning af enkeltpakningen. Stk. 2. For minimum én af de øvrige sundhedsadvarsler skal læsbarheden og synligheden af teksten forblive intakt, hvis denne brydes ved åbning af enkeltpakningen.",
      "valid_from": "2025-05-13",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Billeder af enkeltpakninger og eventuel ydre emballage, der henvender sig til forbrugere, skal være i overensstemmelse med bestemmelserne i dette kapitel.",
      "valid_from": "2025-05-13",
      "valid_to": null
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Medmindre højere straf er forskyldt efter anden lov, straffes med bøde den, der overtræder reglerne i §§ 2-11. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2025-05-13",
      "valid_to": null
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Bekendtgørelsen træder i kraft den 1. juli 2025. Stk. 2. Bekendtgørelse nr. 251 af 4. marts 2025 om mærkning og sundhedsadvarsler på tobakssurrogater ophæves. Stk. 3. For tobakssurrogater, der er fremstillet før den 1. juli 2025 har § 2, stk. 1, nr. 2, § 3, § 4, stk. 1, nr. 4, og § 7, stk. 1, nr. 1, virkning fra den 1. april 2026.",
      "valid_from": "2025-05-13",
      "valid_to": null
    }
  ],
  "definitions": []
}
