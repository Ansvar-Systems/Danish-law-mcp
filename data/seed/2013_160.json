{
  "id": "2013:160",
  "type": "statute",
  "title": "Bekendtgørelse om standarder for it-anvendelsen i sundhedsvæsenet",
  "short_name": "BEK H#LOKDOK04",
  "status": "in_force",
  "issued_date": "2013-02-12",
  "url": "https://www.retsinformation.dk/eli/lta/2013/160/xml",
  "description": "Retsinformation source. DocumentId=BK001364; AccessionNumber=B20130016005; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Statens Serum Institut, sektor for National Sundheds-it (NSI) godkender standarder, herunder datastandarder, klassifikationer og snitfladestandarder, for it-anvendelsen i sundhedsvæsenet efter høring af den nationale bestyrelse for sundheds-it. Stk. 2. NSI fastlægger de krav, herunder krav til dokumentation, som standarder skal opfylde, for at blive godkendt efter stk. 1. Stk. 3. NSI kan trække godkendelsen af en standard tilbage, hvis forudsætningerne for godkendelsen ændres, jf. § 3, stk. 1."
    },
    {
      "provision_ref": "2",
      "section": "2",
      "content": "§ 2. Staten, regioner, kommuner, private sygehuse og klinikker m.v., herunder praktiserende sundhedspersoner, er forpligtet til at sikre, at deres it-systemer anvender de standarder for it-anvendelse i sundhedsvæsenet, som er godkendt af NSI efter reglerne i denne bekendtgørelse. Stk. 2. På anmodning fra NSI skal regioner, kommuner, private sygehuse og klinikker m.v., jf. stk. 1, afgive de oplysninger, der er nødvendige for, at NSI kan vurdere, om deres eksisterende og planlagte it-systemer anvender de af NSI godkendte standarder."
    },
    {
      "provision_ref": "3",
      "section": "3",
      "content": "§ 3. NSI skal ved godkendelsen af en standard fastlægge: 1) Hvilken anbefalingsgrad standarden har, jf. § 5. 2) Hvad standarden skal anvendes til. 3) Hvem, der skal anvende standarden. 4) Hvordan standarden skal overholdes. 5) Fra hvilket tidspunkt standarden skal anvendes. Stk. 2. En godkendt standard skal indeholde oplysning om standardens navn og version samt en nærmere beskrivelse af standardens indhold."
    },
    {
      "provision_ref": "4",
      "section": "4",
      "content": "§ 4. NSI kan betinge godkendelsen af en standard af, at den, der er ansvarlig for standarden, dokumenterer og offentliggør standarden, vejleder om anvendelse af standarden og vedligeholder standarden m.v."
    },
    {
      "provision_ref": "5",
      "section": "5",
      "content": "§ 5. Ved godkendelse af en standard, jf. § 3, stk. 1, nr. 1, fastlægger NSI en af følgende anbefalingsgrader for standarden: 1) Standard, der er obligatorisk, og skal anvendes i både eksisterende og nye it-løsninger, jf. katalog over standarder på sundheds-it området. 2) Standard, der er anbefalet, og skal anvendes, medmindre særlige omstændigheder kan begrunde en afvigelse herfra. 3) Standard, der er opretholdt, og fortsat kan anvendes i eksisterende it-løsninger, men er erstattet en ny standard, og derfor ikke bør anvendes i nye it-løsninger. 4) Standard, der er frarådet, fordi den generelt ikke længere anvendes, og der ikke er sikkerhed for support eller vedligeholdelse, og som hverken bør anvendes i eksisterende eller i nye it-løsninger, medmindre særlige omstændigheder kan begrunde en afvigelse herfra. Stk. 2. NSI kan også fastsætte andre anbefalingsgrader for en standard. Stk. 3. De statslige myndigheder, regioner, kommuner, private sygehuse eller klinikker m.v., som ikke ønsker at anvende en standard, som er anbefalet, jf. stk. 1, nr. 2, eller ønsker at anvende en standard, der er frarådet, jf. stk. 1, nr. 4, skal forinden indsende en nærmere begrundelse herfor til NSI."
    },
    {
      "provision_ref": "6",
      "section": "6",
      "content": "§ 6. NSI kan efter ansøgning fra regioner, kommuner, private sygehuse eller klinikker m.v., give en tidsbegrænset dispensation fra kravet om anvendelse af en obligatorisk standard, jf. § 5, stk. 1, nr. 1, hvis særlige omstændigheder taler for det."
    },
    {
      "provision_ref": "7",
      "section": "7",
      "content": "§ 7. NSI offentliggør et katalog over godkendte standarder samt standarder, der kandiderer til godkendelse. Kataloget opdateres løbende."
    },
    {
      "provision_ref": "8",
      "section": "8",
      "content": "§ 8. Bekendtgørelsen træder i kraft den 1. marts 2013."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Statens Serum Institut, sektor for National Sundheds-it (NSI) godkender standarder, herunder datastandarder, klassifikationer og snitfladestandarder, for it-anvendelsen i sundhedsvæsenet efter høring af den nationale bestyrelse for sundheds-it. Stk. 2. NSI fastlægger de krav, herunder krav til dokumentation, som standarder skal opfylde, for at blive godkendt efter stk. 1. Stk. 3. NSI kan trække godkendelsen af en standard tilbage, hvis forudsætningerne for godkendelsen ændres, jf. § 3, stk. 1.",
      "valid_from": "2013-02-12",
      "valid_to": null
    },
    {
      "provision_ref": "2",
      "section": "2",
      "content": "§ 2. Staten, regioner, kommuner, private sygehuse og klinikker m.v., herunder praktiserende sundhedspersoner, er forpligtet til at sikre, at deres it-systemer anvender de standarder for it-anvendelse i sundhedsvæsenet, som er godkendt af NSI efter reglerne i denne bekendtgørelse. Stk. 2. På anmodning fra NSI skal regioner, kommuner, private sygehuse og klinikker m.v., jf. stk. 1, afgive de oplysninger, der er nødvendige for, at NSI kan vurdere, om deres eksisterende og planlagte it-systemer anvender de af NSI godkendte standarder.",
      "valid_from": "2013-02-12",
      "valid_to": null
    },
    {
      "provision_ref": "3",
      "section": "3",
      "content": "§ 3. NSI skal ved godkendelsen af en standard fastlægge: 1) Hvilken anbefalingsgrad standarden har, jf. § 5. 2) Hvad standarden skal anvendes til. 3) Hvem, der skal anvende standarden. 4) Hvordan standarden skal overholdes. 5) Fra hvilket tidspunkt standarden skal anvendes. Stk. 2. En godkendt standard skal indeholde oplysning om standardens navn og version samt en nærmere beskrivelse af standardens indhold.",
      "valid_from": "2013-02-12",
      "valid_to": null
    },
    {
      "provision_ref": "4",
      "section": "4",
      "content": "§ 4. NSI kan betinge godkendelsen af en standard af, at den, der er ansvarlig for standarden, dokumenterer og offentliggør standarden, vejleder om anvendelse af standarden og vedligeholder standarden m.v.",
      "valid_from": "2013-02-12",
      "valid_to": null
    },
    {
      "provision_ref": "5",
      "section": "5",
      "content": "§ 5. Ved godkendelse af en standard, jf. § 3, stk. 1, nr. 1, fastlægger NSI en af følgende anbefalingsgrader for standarden: 1) Standard, der er obligatorisk, og skal anvendes i både eksisterende og nye it-løsninger, jf. katalog over standarder på sundheds-it området. 2) Standard, der er anbefalet, og skal anvendes, medmindre særlige omstændigheder kan begrunde en afvigelse herfra. 3) Standard, der er opretholdt, og fortsat kan anvendes i eksisterende it-løsninger, men er erstattet en ny standard, og derfor ikke bør anvendes i nye it-løsninger. 4) Standard, der er frarådet, fordi den generelt ikke længere anvendes, og der ikke er sikkerhed for support eller vedligeholdelse, og som hverken bør anvendes i eksisterende eller i nye it-løsninger, medmindre særlige omstændigheder kan begrunde en afvigelse herfra. Stk. 2. NSI kan også fastsætte andre anbefalingsgrader for en standard. Stk. 3. De statslige myndigheder, regioner, kommuner, private sygehuse eller klinikker m.v., som ikke ønsker at anvende en standard, som er anbefalet, jf. stk. 1, nr. 2, eller ønsker at anvende en standard, der er frarådet, jf. stk. 1, nr. 4, skal forinden indsende en nærmere begrundelse herfor til NSI.",
      "valid_from": "2013-02-12",
      "valid_to": null
    },
    {
      "provision_ref": "6",
      "section": "6",
      "content": "§ 6. NSI kan efter ansøgning fra regioner, kommuner, private sygehuse eller klinikker m.v., give en tidsbegrænset dispensation fra kravet om anvendelse af en obligatorisk standard, jf. § 5, stk. 1, nr. 1, hvis særlige omstændigheder taler for det.",
      "valid_from": "2013-02-12",
      "valid_to": null
    },
    {
      "provision_ref": "7",
      "section": "7",
      "content": "§ 7. NSI offentliggør et katalog over godkendte standarder samt standarder, der kandiderer til godkendelse. Kataloget opdateres løbende.",
      "valid_from": "2013-02-12",
      "valid_to": null
    },
    {
      "provision_ref": "8",
      "section": "8",
      "content": "§ 8. Bekendtgørelsen træder i kraft den 1. marts 2013.",
      "valid_from": "2013-02-12",
      "valid_to": null
    }
  ],
  "definitions": []
}
