{
  "id": "2025:412",
  "type": "statute",
  "title": "Bekendtgørelse om kvalifikationskrav til visse chauffører i vejtransport",
  "short_name": "BEK H#LOKDOK04",
  "status": "in_force",
  "issued_date": "2025-04-25",
  "url": "https://www.retsinformation.dk/eli/lta/2025/412/xml",
  "description": "Retsinformation source. DocumentId=DG001077; AccessionNumber=B20250041205; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på chauffører, som 1) er statsborgere i et land inden for EU eller EØS, eller som er statsborgere i andre lande og er ansat i eller benyttes af en virksomhed, der er etableret i et andet land inden for EU eller EØS, og 2) udfører vejtransport på vej, der er åben for offentlig adgang, med køretøjer, hvortil der kræves kørekort til en af kategorierne C1, C1/E, C, C/E, D1, D1/E, D eller D/E, som defineret i Europa-Parlamentets og Rådets direktiv om kørekort, eller et kørekort, der er anerkendt som tilsvarende."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Bekendtgørelsens kapitel 9 omfatter chauffører af dansk registrerede køretøjer, hvortil der kræves kørekort til kategori B, B+ eller B/E samt tilladelse i henhold til godskørselslovens § 1, stk. 1 eller 2. Stk. 2. Bekendtgørelsens kapitel 10 omfatter fysiske eller juridiske personer, der udbyder uddannelse til erhvervelse af grundlæggende kvalifikationer eller efteruddannelse som anført i kapitel 9."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Bekendtgørelsen finder ikke anvendelse på chauffører, som fører følgende køretøjer: 1) Køretøjer, hvis højest tilladte hastighed ikke overstiger 45 km/t. 2) Køretøjer, der benyttes af forsvaret, redningsberedskabet eller politiet eller er under disse tjenesters kontrol, hvis transporten sker som led i disse tjenesters funktion. 3) Køretøjer, der prøvekøres på veje med henblik på teknisk udvikling, reparation eller vedligeholdelse. 4) Køretøjer, der er nye eller ombyggede, og som endnu ikke er taget i brug. 5) Køretøjer, hvortil kørekortkategori D eller D1 er påkrævet, og som køres uden passagerer af vedligeholdelsespersonalet til eller fra et vedligeholdelsescenter beliggende i nærheden af den nærmeste vedligeholdelsesbase, der anvendes af transportøren, forudsat at kørslen af køretøjerne ikke er chaufførens hovedaktivitet. 6) Køretøjer, der anvendes i nødsituationer eller benyttes til redningsopgaver, herunder køretøjer, der anvendes til ikke-kommerciel transport af nødhjælp. 7) Køretøjer, der benyttes til køretimer eller køreprøver med henblik på erhvervelse af kørekort i henhold til færdselsloven eller et chaufføruddannelsesbevis i henhold til denne bekendtgørelse eller yderligere køreundervisning som led i arbejdspladsbaseret læring. Det er en forudsætning, at den pågældende person ledsages af en anden person, som har chaufføruddannelsesbevis til eller er kørelærer for den pågældende kategori, forudsat at køretimerne ikke anvendes til erhvervsmæssig godstransport eller personbefordring. 8) Køretøjer, der benyttes til ikke-erhvervsmæssig personbefordring og godstransport. 9) Køretøjer, der benyttes til transport af materiel, udstyr eller maskiner, som skal anvendes under udøvelsen af chaufførens erhverv, forudsat at kørslen af køretøjerne ikke er chaufførens hovedaktivitet."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Bekendtgørelsen finder ikke anvendelse på chauffører, der kører i landdistrikter for at forsyne deres egen virksomhed, når chaufføren ikke tilbyder transportydelser, og når transporten er lejlighedsvis og ikke påvirker trafiksikkerheden."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Bekendtgørelsen finder ikke anvendelse på chauffører, der fører køretøjer, som landbrugs-, gartneri-, skovbrugs-, opdræts- og fiskerivirksomheder anvender eller lejer uden fører til transport af varer som led i deres egen erhvervsmæssige virksomhed, medmindre kørslen er en del af chaufførens hovedaktivitet eller overstiger en radius af 100 km, fra basen for den virksomhed, som ejer, lejer eller leaser køretøjet."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. I denne bekendtgørelse forstås ved: 1) Chauffør: Enhver person, som fører et køretøj, også selv om det kun er i et kort tidsrum. 2) Vejtransport: Al kørsel på vej, der er åben for offentlig adgang, med et til personbefordring eller godstransport bestemt køretøj i tom eller lastet stand. 3) Time, lektion og køretime: 60 minutter inklusiv op til 15 minutters pause. 4) Uddannelsescenter: En fysisk eller juridisk person, som tilbyder uddannelse eller prøve til erhvervelse af grundlæggende kvalifikationer som anført i kapitel 3 eller efteruddannelse som anført i kapitel 4. 5) Rent privat kørsel: Al kørsel, der udføres af køretøjets registrerede bruger med dennes nærmeste familie og nære venner. Tilsvarende gælder for chauffører, der hører til den registrerede brugers husstand. Kørslen kan tillige udføres med et køretøj lejet uden chauffør. 6) Sædvanlig bopæl: Det sted, hvor en person sædvanligvis opholder sig, det vil sige i mindst 185 dage inden for et kalenderår, som følge af sin personlige eller erhvervsmæssige tilknytning. 7) Uddannelsesinstitution: Institution der er godkendt til at udbyde erhvervsrettet uddannelse af Børne- og Undervisningsministeriet."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. For at føre et køretøj i overensstemmelse med § 1 skal chaufføren være i besiddelse af et chaufføruddannelsesbevis for opnåede grundlæggende kvalifikationer eller efteruddannelse. Stk. 2. En chauffør, der er ved at gennemføre en erhvervsuddannelse eller erhvervsgrunduddannelse godkendt af Undervisningsministeriet, hvor chaufføren i forbindelse med uddannelsen erhverver grundlæggende kvalifikationer, kan under uddannelsen udføre national godstransport eller personbefordring, hvis chaufføren har kørekort til det pågældende køretøj, dog højst i en periode på 3 år. Stk. 3. De i stk. 1 og 2 nævnte chauffører skal opfylde alderskravene i bekendtgørelsen."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Indehaveren af et chaufføruddannelsesbevis udstedt i medfør af § 14, stk. 5, kan fra det fyldte 18. år føre køretøjer med henblik på godstransport, hvortil kørekortkategori C og C/E er påkrævet."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Indehaveren at et chaufføruddannelsesbevis udstedt i medfør af § 15, stk. 6, kan, med henblik på godstransport, føre 1) køretøjer, hvortil kørekortkategori C1 og C1/E er påkrævet, fra det fyldte 18. år, og 2) køretøjer, hvortil kørekortkategori C og C/E er påkrævet, fra det fyldte 21. år."
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Indehaveren af et chaufføruddannelsesbevis udstedt i medfør af § 14, stk. 5, kan, med henblik på personbefordring, føre 1) køretøjer, hvortil kørekortkategori D1 og D1/E er påkrævet, fra det fyldte 18. år, 2) køretøjer, hvortil kørekortkategori D og D/E er påkrævet, ved rutekørsel med personer på en strækning, der ikke overstiger 50 km, fra det fyldte 18. år, 3) køretøjer, hvortil kørekortkategori D og D/E er påkrævet, når der ikke medtages passagerer, fra det fyldte 18 år, og 4) køretøjer, hvortil kørekortkategori D og D/E er påkrævet fra det fyldte 20. år."
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Indehaveren af et chaufføruddannelsesbevis udstedt i medfør af § 15, stk. 6, kan med henblik på personbefordring føre 1) køretøjer, hvortil kørekortkategori D1 og D1/E er påkrævet, fra det fyldte 21. år, 2) køretøjer, hvortil kørekortkategori D og D/E er påkrævet, ved rutekørsel med personer på en strækning, der ikke overstiger 50 km, fra det fyldte 21. år, og 3) køretøjer, hvortil kørekortkategori D og D/E er påkrævet, fra det fyldte 23. år."
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Følgende chauffører er fritaget fra pligten til at gennemføre en grundlæggende kvalifikationsprøve eller en intensiv grundlæggende kvalifikationsuddannelse: 1) Indehavere af et kørekort til en af kørekortkategorierne D1, D1/E, D eller D/E udstedt første gang før den 10. september 2008. 2) Indehavere af et kørekort til en af kørekortkategorierne C1, C1/E, C eller C/E udstedt første gang før den 10. september 2009."
    },
    {
      "provision_ref": "2:13",
      "chapter": "2",
      "section": "13",
      "content": "§ 13. En chauffør, der udfører godstransport, og som har erhvervet et chaufføruddannelsesbevis for én af køretøjskategorierne nævnt i §§ 8 og 9, er fritaget fra at erhverve et chaufføruddannelsesbevis for de øvrige køretøjer nævnt i §§ 8 og 9. Stk. 2. En chauffør, der udfører personbefordring, og som har erhvervet et chaufføruddannelsesbevis for én af køretøjskategorierne nævnt i §§ 10 og 11, er fritaget fra at erhverve et chaufføruddannelsesbevis for de øvrige køretøjskategorier nævnt i §§ 10 og 11."
    },
    {
      "provision_ref": "3:14",
      "chapter": "3",
      "section": "14",
      "content": "§ 14. En chauffør kan erhverve grundlæggende kvalifikationer ved at bestå en grundlæggende kvalifikationsprøve ved et godkendt uddannelsescenter. Prøven består af teoretiske og praktiske delprøver. Stk. 2. De teoretiske delprøver består af skriftlige prøver, jf. § 19, stk. 1. Stk. 3. De praktiske delprøver består af en køreprøve og en praktisk prøve, jf. § 19, stk. 2. Stk. 4. Prøverne i stk. 3 kan suppleres med en ikke-obligatorisk delprøve, jf. § 19, stk. 3. Stk. 5. Består chaufføren prøverne nævnt i stk. 2 og 3, kan chaufføren ansøge om udstedelse af et chaufføruddannelsesbevis, jf. § 25, for gennemført grundlæggende kvalifikationsprøve."
    },
    {
      "provision_ref": "3:15",
      "chapter": "3",
      "section": "15",
      "content": "§ 15. En chauffør kan erhverve grundlæggende kvalifikationer ved at deltage i en intensiv grundlæggende kvalifikationsuddannelse ved et godkendt uddannelsescenter. Stk. 2. Den intensive grundlæggende kvalifikationsuddannelse skal som minimum omfatte samtlige af de emner, som fremgår af bilag 1. Stk. 3. Den intensive grundlæggende kvalifikationsuddannelse skal have en varighed på mindst 140 timer, herunder mindst 10 individuelle køretimer i et køretøj af den pågældende kategori, som uddannelsen omhandler, og 11 lektioners undervisning i førstehjælp. Der må ikke ske en reduktion af antallet af timer på baggrund af en individuel kompetencevurdering, jf. dog § 16, stk. 3. Stk. 4. Den intensive grundlæggende kvalifikationsuddannelse skal afsluttes med en skriftlig prøve, jf. § 20, stk. 1. Stk. 5. En chauffør, der skal udføre godstransport, skal tillige gennemføre en praktisk prøve i lastsikring, jf. § 20, stk. 2. Stk. 6. Bestås prøven i stk. 4, og prøven i stk. 5 for en chauffør, der skal udføre godskørsel, kan chaufføren ansøge om udstedelse af et chaufføruddannelsesbevis, jf. § 25, for gennemført intensiv grundlæggende kvalifikationsuddannelse. Stk. 7. Uddannelsescentret skal, før påbegyndelsen af en chaufførs uddannelse, udarbejde en lektionsplan over uddannelsesforløbet. Underviseren og chaufføren skal straks efter afslutningen af hver lektion i planen med deres underskrifter bekræfte, at der er undervist i det pågældende emne, herunder bekræfte datoen for afslutning af emnet og den faktisk anvendte tid. Oversigten skal opbevares af det godkendte uddannelsescenter i mindst 2 år efter afslutningen af uddannelsesperioden."
    },
    {
      "provision_ref": "3:16",
      "chapter": "3",
      "section": "16",
      "content": "§ 16. En chauffør, der udfører godstransport eller personbefordring, og som ønsker at ændre eller udvide sin kørselsaktivitet, skal deltage i en grundlæggende kvalifikationsprøve eller en grundlæggende kvalifikationsuddannelse, jf. dog stk. 2 og 3. Stk. 2. For en chauffør nævnt i stk. 1, der ønsker at deltage i en grundlæggende kvalifikationsprøve, jf. § 14, skal den teoretiske delprøve kun omhandle de emner i bilag 1, som er specifikke for de nye kvalifikationer. Stk. 3. En chauffør nævnt i stk. 1, der ønsker at deltage i en intensiv grundlæggende kvalifikationsuddannelse, jf. § 15, skal kun erhverve grundlæggende kvalifikationer for de dele, som er specifikke for de nye kvalifikationer. Uddannelsen skal have en varighed på mindst 35 timer, herunder 2,5 individuelle køretimer."
    },
    {
      "provision_ref": "3:17",
      "chapter": "3",
      "section": "17",
      "content": "§ 17. En chauffør, som får individuelle køretimer i forbindelse med en intensiv grundlæggende kvalifikationsuddannelse, behøver ikke at være i besiddelse af kørekort til det pågældende køretøj. Stk. 2. Hvis en chauffør, som får individuelle køretimer efter stk. 1, ikke er i besiddelse af kørekort til det pågældende køretøj, skal køretimerne foregå i overensstemmelse med reglerne for øvelseskørsel i færdselslovens § 64 og relevante bestemmelser fastsat i medfør heraf i bekendtgørelse om kørekort. Stk. 3. Undervisningen i de individuelle køretimer efter stk. 1 kan tidligst påbegyndes, når der er gennemført 9 praktiske kørelektioner, jf. bekendtgørelse om undervisningsplan for køreuddannelsen til stor lastbil (kategori C) og bekendtgørelse om undervisningsplan for køreuddannelsen til stor bus (kategori D), med tilfredsstillende resultat."
    },
    {
      "provision_ref": "3:18",
      "chapter": "3",
      "section": "18",
      "content": "§ 18. Individuelle køretimer i forbindelse med en intensiv grundlæggende kvalifikationsuddannelse skal foregå under tilstedeværelse af en underviser ved et godkendt uddannelsescenter, jf. § 35. Stk. 2. Individuelle køretimer efter denne bekendtgørelse kan ikke erstattes eller udskiftes med køreundervisning efter anden lovgivning. Stk. 3. Højst 4 af de anførte 10 køretimer i § 15, stk. 3, kan foregå på en godkendt lukket øvelsesplads, et godkendt køreteknisk anlæg eller i en avanceret simulator. Stk. 4. Højst 2 af de anførte 2,5 køretimer i § 16, stk. 3, kan foregå på en godkendt lukket øvelsesplads, et godkendt køreteknisk anlæg eller i en avanceret simulator. Stk. 5. For en chauffør, der skal udføre personbefordring, skal mindst 2 af de anførte 10 køretimer i § 15, stk. 3, og 2 af de anførte 2,5 køretimer i § 16, stk. 3, foregå i en lang 3-akslet bus på minimum 13,5 m på en godkendt lukket øvelsesplads eller et godkendt køreteknisk anlæg. Stk. 6. For en chauffør, der skal udføre godstransport, skal de individuelle køretimer gennemføres i køretøjer med en varieret belæsning fra 0 til 100 procent af teknisk tilladt totalvægt. Stk. 7. Lektionsplanen, jf. § 15, stk. 7, skal indeholde en oversigt over chaufførens individuelle køretimer med angivelse af, hvor og hvornår køretimen er gennemført samt hovedindholdet af køretimen. Underviseren og chaufføren skal straks efter afslutningen af hver enkelt køretime i oversigten med deres underskrifter bekræfte det oplyste."
    },
    {
      "provision_ref": "3:19",
      "chapter": "3",
      "section": "19",
      "content": "§ 19. Færdselsstyrelsen udarbejder og tilrettelægger de skriftlige prøver efter § 14, stk. 2. Prøverne aflægges i et prøveaflæggelsessystem anvist af Færdselsstyrelsen og omfatter mindst ét spørgsmål inden for hvert emne, der fremgår af bilag 1. Prøverne skal samlet have en varighed på mindst 4 timer. Stk. 2. En køreprøve efter § 14, stk. 3, skal have en varighed på mindst 90 minutter og skal bedømme chaufførens evne til rationel kørsel baseret på sikkerhedsregler. En praktisk prøve efter § 14, stk. 3, skal have en varighed på mindst 30 minutter og skal som minimum omfatte emnerne i bilag 1, punkt 1.5, 1.6, 1.7, 3.2, 3.3 og 3.5. Stk. 3. En ikke-obligatorisk delprøve efter § 14, stk. 4, skal afholdes på et særskilt område eller i en avanceret simulator for at bedømme chaufførens evne til rationel kørsel baseret på sikkerhedsregler, herunder vedkommendes evne til at føre køretøjet på veje i forskelligartet tilstand efter vejrforhold og tidspunkt på døgnet. Varigheden af prøven kan fratrækkes varigheden af køreprøven efter stk. 2, dog højst med 30 minutter."
    },
    {
      "provision_ref": "3:20",
      "chapter": "3",
      "section": "20",
      "content": "§ 20. Færdselsstyrelsen udarbejder og tilrettelægger den skriftlige prøve efter § 15, stk. 4. Prøven aflægges i et prøveaflæggelsessystem anvist af Færdselsstyrelsen og omfatter mindst ét spørgsmål inden for hvert emne, der fremgår af bilag 1. Stk. 2. En praktisk prøve i lastsikring efter § 15, stk. 5, skal have en varighed på mindst 30 minutter og afholdes som en del af uddannelsen. Prøven bestås, hvis chaufføren udviser forståelse og evner for praktisk anvendelse af de grundlæggende regler for lastsikring. Bedømmelsen foretages af underviseren."
    },
    {
      "provision_ref": "4:21",
      "chapter": "4",
      "section": "21",
      "content": "§ 21. En chauffør, der har erhvervet et chaufføruddannelsesbevis for opnåede grundlæggende kvalifikationer, skal gennemføre en efteruddannelse inden udløbet af chaufføruddannelsesbevisets gyldighedsperiode. Stk. 2. En chauffør, der ikke har gennemført en efteruddannelse inden udløbet af chaufføruddannelsesbevisets gyldighedsperiode, skal, for at genoptage erhvervsmæssig godstransport eller personbefordring, gennemføre en efteruddannelse. Stk. 3. En chauffør, som nævnt i § 12, skal kun deltage i en efteruddannelse, hvis chaufføren er ophørt med sit erhverv og ønsker at genoptage erhvervsmæssig godstransport eller personbefordring."
    },
    {
      "provision_ref": "4:22",
      "chapter": "4",
      "section": "22",
      "content": "§ 22. Efteruddannelsen skal have en varighed på mindst 5 dage (35 timer), og skal gennemføres hvert 5. år. Der kan ikke ske reduktion af antallet af timer på baggrund af en individuel kompetencevurdering, jf. dog § 23. Efteruddannelsen skal bestå af kurser af en varighed på mindst 7 timer, som kan fordeles på 2 af hinanden følgende dage. Stk. 2. Efteruddannelsen består af et obligatorisk modul af 2 dages varighed, et brancherettet modul af 2 dages varighed, og et valgfrit modul af 1 dags varighed. Stk. 3. Efteruddannelsen består af klasseundervisning, praktisk uddannelse og, hvis muligt, uddannelse ved hjælp af informations- og kommunikationsteknologiske (IKT-) værktøjer og avancerede simulatorer. Stk. 4. Når efteruddannelsen er gennemført, kan chaufføren ansøge om udstedelse af et chaufføruddannelsesbevis, jf. § 25."
    },
    {
      "provision_ref": "4:23",
      "chapter": "4",
      "section": "23",
      "content": "§ 23. Et uddannelsescenter kan reducere den nævnte varighed i § 22, stk. 1, med 1 dag, hvis chaufføren har afsluttet anden specifik uddannelse, som kræves i henhold til anden EU-lovgivning. Stk. 2. Et uddannelsescenter kan reducere den nævnte varighed i § 22, stk. 1, med 2 dage, hvis chaufføren har afsluttet en uddannelse i transport af farligt gods, forudsat der ikke allerede er foretaget reducering efter stk. 1."
    },
    {
      "provision_ref": "4:24",
      "chapter": "4",
      "section": "24",
      "content": "§ 24. Ved bedømmelse af, hvilke dele af efteruddannelsen, der mangler, for at chaufføren har fuldført en efteruddannelse, medregnes kurser, som den pågældende har gennemført ved et godkendt uddannelsescenter. Stk. 2. Uddannelsescentret skal føre optegnelser over chaufførens deltagelse i efteruddannelseskurser. Optegnelserne skal opbevares i minimum 5 kalenderår foruden det indeværende år og skal på forlangende forevises til Færdselsstyrelsen. Uddannelsescentret skal efter anmodning fra en chauffør udlevere kopi af optegnelser, der vedrører chaufføren."
    },
    {
      "provision_ref": "5:25",
      "chapter": "5",
      "section": "25",
      "content": "§ 25. Færdselsstyrelsen skal udstede et chaufføruddannelsesbevis til en chauffør, når betingelserne herfor er opfyldt. Chaufføruddannelsesbeviset udstedes med en gyldighedsperiode på 5 år, jf. dog stk. 2 og 3. Stk. 2. For chaufføruddannelsesbeviser udstedt i medfør af § 22, hvor efteruddannelsen er gennemført inden for 3 måneder før udløbet af det gældende chaufføruddannelsesbevis, udstedes det nye bevis med en gyldighed på 5 år, fra den dag hvor det gældende bevis udløber. Stk. 3. Færdselsstyrelsen kan afkorte eller forlænge gyldigheden for et chaufføruddannelsesbevis, så gyldighedsperioden svarer til kørekortets gyldighedsperiode. Chaufføruddannelsesbeviset kan dog ikke udstedes med en gyldighed på under 3 år eller over 7 år. Stk. 4. Chaufføruddannelsesbeviset udfærdiges i overensstemmelse med bilag 2."
    },
    {
      "provision_ref": "5:26",
      "chapter": "5",
      "section": "26",
      "content": "§ 26. En ansøgning om chaufføruddannelsesbevis indsendes digitalt til Færdselsstyrelsen af uddannelsescenteret, når chaufføren har gennemført en grundlæggende kvalifikationsprøve, en intensiv grundlæggende kvalifikationsuddannelse eller efteruddannelse. Hvis prøven eller uddannelsen er gennemført på flere uddannelsescentre, indsendes ansøgningen af det uddannelsescenter, hvor prøven eller uddannelsen afsluttes. Stk. 2. Den elektroniske ansøgning skal omfatte ansøgerens scannede underskrift samt et vellignende fotografi i overensstemmelse med reglerne for fotografier til brug ved ansøgning om kørekort i bekendtgørelse om kørekort. Stk. 3. Ved indgivelse af ansøgningen skal chaufføren over for uddannelsescentret forevise gyldigt kørekort. Det er en betingelse for udstedelse af chaufføruddannelsesbevis, at chaufføren har kørekort til den pågældende køretøjskategori. Uddannelsesstedet skal opbevare en kopi af kørekortet i mindst 2 år. Stk. 4. Uddannelsescenteret træffer afgørelse om, hvorvidt kravet om gyldigt kørekort, jf. stk. 3, er opfyldt."
    },
    {
      "provision_ref": "5:27",
      "chapter": "5",
      "section": "27",
      "content": "§ 27. Ved indsendelse af ansøgning udsteder uddannelsescenteret et midlertidigt chaufføruddannelsesbevis til chaufføren, der giver chaufføren ret til at udføre kørsel i Danmark, med gyldighed på 3 måneder. Stk. 2. I særlige tilfælde kan Færdselsstyrelsen, inden udløbet af gyldighedsperioden efter stk. 1, udstede et nyt midlertidigt chaufføruddannelsesbevis med en gyldighed på op til 3 måneder."
    },
    {
      "provision_ref": "5:28",
      "chapter": "5",
      "section": "28",
      "content": "§ 28. Er et chaufføruddannelsesbevis ødelagt eller bortkommet, eller ønsker chaufføren sit chaufføruddannelsesbevis udskiftet i tilfælde af navneændring eller lignende, indsendes ansøgning om nyt chaufføruddannelsesbevis til det uddannelsescenter, hvor prøven eller uddannelsen er afsluttet, eller til Færdselsstyrelsen. Stk. 2. Færdselsstyrelsen udsteder efter ansøgning som nævnt i stk. 1 et chaufføruddannelsesbevis med samme udløbsdato som det bevis, det erstatter."
    },
    {
      "provision_ref": "5:29",
      "chapter": "5",
      "section": "29",
      "content": "§ 29. Et chaufføruddannelsesbevis udstedt i et andet land inden for EU eller EØS gælder i Danmark efter sit indhold."
    },
    {
      "provision_ref": "5:30",
      "chapter": "5",
      "section": "30",
      "content": "§ 30. En chauffør, som ikke er statsborger i et andet land inden for EU eller EØS, men som er ansat eller benyttes af en virksomhed, der er etableret inden for EU eller EØS, og som udfører godstransport eller personbefordring på vej, skal kunne dokumentere at have den uddannelse og de kvalifikationer, som foreskrives i denne bekendtgørelse. Stk. 2. En chauffør efter stk. 1, der udfører godstransport, skal godtgøre uddannelse og kvalifikationer ved forevisning af en førerattest, jf. artikel 5 i Europa-Parlamentets og Rådets forordning om fælles regler for adgang til markedet for international godskørsel. Førerattesten skal være forsynet med EU-kode 95 i den del af attesten, der er forbeholdt anmærkninger. Stk. 3. En chauffør efter stk. 1, der udfører personbefordring, skal godtgøre uddannelse og kvalifikationer ved forevisning af et kørekort efter EF-model med EU-kode 95 eller et chaufføruddannelsesbevis."
    },
    {
      "provision_ref": "5:31",
      "chapter": "5",
      "section": "31",
      "content": "§ 31. En chauffør, som udfører godstransport eller personbefordring, og som er omfattet af krav til erhvervelse af chaufføruddannelsesbevis, skal medbringe chaufføruddannelsesbevis eller anden form for bevis i overensstemmelse med § 30. Stk. 2. En chauffør, som nævnt i § 7, stk. 2, skal medbringe dokumentation fra uddannelsesinstitutionen for, at chaufføren er ved at gennemføre en erhvervsuddannelse. Stk. 3. Bevis og dokumentation som nævnt i stk. 1 og 2 skal forevises for kontrolmyndighederne på forlangende."
    },
    {
      "provision_ref": "6:32",
      "chapter": "6",
      "section": "32",
      "content": "§ 32. En chauffør, som er dansk statsborger eller statsborger i et andet land inden for EU eller EØS, skal erhverve de grundlæggende kvalifikationer i Danmark, hvis vedkommende har sin sædvanlige bopæl her i landet."
    },
    {
      "provision_ref": "6:33",
      "chapter": "6",
      "section": "33",
      "content": "§ 33. En chauffør, som ikke er statsborger i et land inden for EU eller EØS, men som er ansat i eller benyttes af en virksomhed, der er etableret inden for EU eller EØS, skal, for at få udstedt et chaufføruddannelsesbevis, erhverve de grundlæggende kvalifikationer i Danmark, hvis permanent opholdstilladelse eller arbejdstilladelse er udstedt her i landet, eller hvis virksomheden er etableret her i landet."
    },
    {
      "provision_ref": "6:34",
      "chapter": "6",
      "section": "34",
      "content": "§ 34. En chauffør skal følge en efteruddannelse i det land inden for EU eller EØS, hvor den pågældende har sædvanlig bopæl, eller i det land inden for EU eller EØS, hvor den pågældende arbejder."
    },
    {
      "provision_ref": "7:35",
      "chapter": "7",
      "section": "35",
      "content": "§ 35. Uddannelsesaktivitet i forbindelse med den grundlæggende kvalifikationsprøve, den intensive grundlæggende kvalifikationsuddannelse eller efteruddannelse, kan alene drives med godkendelse fra Færdselsstyrelsen. Stk. 2. En godkendelse efter stk. 1 meddeles skriftlig til et uddannelsescenter, som vurderes at kunne udføre uddannelsesvirksomhed på en sådan måde, at kravene til uddannelserne og prøverne opfyldes. Kravene til et uddannelsescenter følger af Europa-Parlamentets og Rådets direktiv om grundlæggende kvalifikationskrav og efteruddannelseskrav for førere af visse køretøjer, der benyttes til godstransport eller personbefordring ad vej (kodifikation). Stk. 3. Den aktivitet, som et uddannelsescenter er godkendt til at drive, fremgår af godkendelsen. Stk. 4. Der kan knyttes vilkår til godkendelsen."
    },
    {
      "provision_ref": "7:36",
      "chapter": "7",
      "section": "36",
      "content": "§ 36. Et uddannelsescenter, der inden 1. maj 2025 er godkendt til at udbyde en grundlæggende kvalifikationsuddannelse, kan ved ansøgning få udvidet godkendelsen til også at omfatte retten til at udbyde den grundlæggende kvalifikationsprøve, jf. § 14."
    },
    {
      "provision_ref": "7:37",
      "chapter": "7",
      "section": "37",
      "content": "§ 37. En ansøgning om godkendelse efter §§ 35 og 36 kan indsendes til Færdselsstyrelsen ved brug af et ansøgningsskema, som findes på Færdselsstyrelsens hjemmeside. Stk. 2. Et uddannelsescenter, der af Børne- og Undervisningsministeriet er godkendt efter lov om erhvervsuddannelser eller lov om arbejdsmarkedsuddannelser til udbud af henholdsvis erhvervsuddannelser eller arbejdsmarkedsuddannelser, skal anvende et særligt ansøgningsskema."
    },
    {
      "provision_ref": "7:38",
      "chapter": "7",
      "section": "38",
      "content": "§ 38. Uddannelsescenteret har ansvaret for, at underviseren har de nødvendige kvalifikationer. Stk. 2. Undervisere i de chaufførspecifikke emner, jf. bilag 1, skal 1) have eller senest 4 år efter ansættelse have opnået pædagogiske kvalifikationer målrettet undervisning af voksne mindst svarende til niveauet på 1. del af Voksenunderviseruddannelsen, jf. dog stk. 3, 2) som minimum have kvalifikationer, som svarer til erhvervsuddannelsesniveauet inden for transportområdet og herudover mindst 3 års relevant og tidssvarende erhvervserfaring inden for transportområdet, 3) deltage i relevant efteruddannelse i 3 dage minimum hvert andet år blandt emnerne som fremgår af bilag 1, og 4) løbende vedligeholde erhvervserfaringen inden for transportområdet. Stk. 3. Undervisere på erhvervsuddannelser og arbejdsmarkedsuddannelser skal opfylde de krav til pædagogiske kvalifikationer, der gælder for undervisere på disse uddannelser."
    },
    {
      "provision_ref": "7:39",
      "chapter": "7",
      "section": "39",
      "content": "§ 39. En underviser, der skal forestå undervisningen som instruktør ved køretimer, skal 1) have pædagogisk erfaring, 2) have relevant og tidssvarende erfaring som faglært chauffør af køretøjskategorien eller tilsvarende erfaring, f.eks. som kørelærer til tunge erhvervskøretøjer, og 3) løbende vedligeholde erhvervserfaringen."
    },
    {
      "provision_ref": "7:40",
      "chapter": "7",
      "section": "40",
      "content": "§ 40. En underviser, der skal arbejde som instruktør ved førstehjælp, skal være registreret hos Dansk Førstehjælpsråd."
    },
    {
      "provision_ref": "7:41",
      "chapter": "7",
      "section": "41",
      "content": "§ 41. En underviser, der skal arbejde som instruktør i brandbekæmpelse, skal have gennemført et anerkendt instruktørkursus i elementær brandbekæmpelse eller have anden formel brandteknisk baggrund."
    },
    {
      "provision_ref": "7:42",
      "chapter": "7",
      "section": "42",
      "content": "§ 42. Øvrige undervisere skal have 1) pædagogisk erfaring og 2) indgående og aktuel faglig viden og kompetencer inden for det område, vedkommende underviser i."
    },
    {
      "provision_ref": "7:43",
      "chapter": "7",
      "section": "43",
      "content": "§ 43. Uddannelsescentret har ansvaret for, at det har tilstrækkeligt udstyr til rådighed, som er relevant og nødvendigt for at sikre varetagelse af den uddannelsesvirksomhed, som uddannelsescentret er godkendt til at drive. Udstyret skal være tidssvarende og afspejle normal standard i branchen."
    },
    {
      "provision_ref": "7:44",
      "chapter": "7",
      "section": "44",
      "content": "§ 44. Uddannelsescentret kan på dele af uddannelsen anvende IKT-værktøjer som e-læring. Anvendes IKT-værktøjer, skal der sikres en pålidelig brugeridentifikation og passende kontrolforanstaltninger. Fjernundervisning kan anvendes til relevante emner og i et begrænset omfang efter forudgående godkendelse hos Færdselsstyrelsen. Stk. 2. Undervisning med e-læring på efteruddannelsen må højst vare i 12 timer."
    },
    {
      "provision_ref": "7:45",
      "chapter": "7",
      "section": "45",
      "content": "§ 45. Færdselsstyrelsen fører tilsyn med uddannelsescentre godkendt i henhold til denne bekendtgørelse. Stk. 2. Efter anmodning fra Færdselsstyrelsen skal et godkendt uddannelsescenter medvirke til, at de dertil bemyndigede personer overværer undervisningen og besigtiger centeret samt de dertilhørende lokaler med henblik på vurdering af centerets arbejdsmetoder og afvikling af undervisning samt prøver. Stk. 3. Efter anmodning fra Færdselsstyrelsen skal et godkendt uddannelsescenter udlevere dokumenter, som relaterer sig til den godkendte aktivitet, og bistå ved tilsynet."
    },
    {
      "provision_ref": "7:46",
      "chapter": "7",
      "section": "46",
      "content": "§ 46. Et godkendt uddannelsescenter er forpligtet til at underrette Færdselsstyrelsen, hvis der sker ændringer i uddannelsescentrets forhold af betydning for godkendelsen som uddannelsescenter."
    },
    {
      "provision_ref": "7:47",
      "chapter": "7",
      "section": "47",
      "content": "§ 47. Færdselsstyrelsen kan tilbagekalde en godkendelse udstedt til et uddannelsescenter, hvis 1) uddannelsescentret groft eller gentagne gange har overtrådt vilkårene for godkendelsen, 2) der ikke har været drevet uddannelsesvirksomhed indenfor de seneste 12 måneder, eller 3) uddannelsescentret anmoder herom."
    },
    {
      "provision_ref": "8:48",
      "chapter": "8",
      "section": "48",
      "content": "§ 48. Færdselsstyrelsen udveksler elektronisk oplysninger med de kompetente myndigheder i andre EU- og EØS- lande om udstedte eller tilbagekaldte beviser for gennemført kvalifikationsuddannelse for bus- og godschauffører samt oplysninger om administrative procedurer vedrørende beviserne med henblik på at kontrollere overholdelsen af de regler, der er fastsat for at gennemføre Europa-Parlamentets og Rådets direktiv om grundlæggende kvalifikationskrav og efteruddannelseskrav for førere af visse køretøjer, der benyttes til godstransport eller personbefordring ad vej, og om ændring af Rådets forordning (EØF) nr. 3820/85 samt Rådets direktiv 91/439/EØF og om ophævelse af Rådets direktiv 76/914/EØF. Stk. 2. Oplysninger efter stk. 1 kan videregives elektronisk til politiet til brug for kontrol."
    },
    {
      "provision_ref": "9:49",
      "chapter": "9",
      "section": "49",
      "content": "§ 49. For at føre en varebil eller et vogntog skal chaufføren være i besiddelse af et varebilschaufføruddannelsesbevis for opnåede grundlæggende kvalifikationer eller efteruddannelse som foreskrevet i dette kapitel. Stk. 2. Chauffører, der er i besiddelse af et chaufføruddannelsesbevis udstedt i henhold til kapitel 3 eller 4, er fritaget for pligten til at være i besiddelse af et varebilschaufføruddannelsesbevis. Stk. 3. Varebilschaufføruddannelsesbeviset eller chaufføruddannelsesbeviset skal medbringes under kørslen og skal på forlangende forevises for kontrolmyndighederne."
    },
    {
      "provision_ref": "9:50",
      "chapter": "9",
      "section": "50",
      "content": "§ 50. En chauffør kan erhverve grundlæggende kvalifikationer gennem deltagelse i en grunduddannelse hos en uddannelsesudbyder, der er godkendt af Færdselsstyrelsen. Stk. 2. Grunduddannelsen skal have en varighed på mindst tre dage (22 timer), heraf mindst fire timers undervisning i førstehjælp. Der må ikke ske en reduktion af antallet af timer på grundlag af en individuel kompetencevurdering. Uddannelsen kan deles op i kurser af én dags varighed med mindst syv sammenhængende timer. Uddannelsen skal gennemføres inden for tre måneder. Stk. 3. Grunduddannelsen skal omfatte de emner, som er angivet i bilag 3. Emnet førstehjælp skal omfatte undervisning i ”Førstehjælp for erhvervschauffører”, jf. Dansk Førstehjælpsråds uddannelsesplan. Stk. 4. Grunduddannelsen afsluttes med en skriftlig prøve, som udarbejdes og tilrettelægges af Færdselsstyrelsen. Prøven aflægges ved hjælp af et elektronisk prøveaflæggelsessystem."
    },
    {
      "provision_ref": "9:51",
      "chapter": "9",
      "section": "51",
      "content": "§ 51. En chauffør, der har erhvervet et varebilschaufføruddannelsesbevis for opnåede grundlæggende kvalifikationer som anført i § 50, skal hvert femte år gennemføre en efteruddannelse hos en uddannelsesudbyder, der er godkendt af Færdselsstyrelsen. Stk. 2. Efteruddannelsen skal have en varighed på mindst to dage (15 timer), heraf mindst fire timers undervisning i førstehjælp. Der må ikke ske en reduktion af antallet af timer på grundlag af en individuel kompetencevurdering. Uddannelsen kan deles op i kurser af én dags varighed med mindst syv sammenhængende timer. Uddannelsen skal gennemføres inden for tre måneder. Stk. 3. Efteruddannelsen skal omfatte ajourføringer inden for de emner, som er angivet i bilag 3. Emnet førstehjælp skal omfatte undervisning i ”Førstehjælp for erhvervschauffører”, jf. Dansk Førstehjælpsråds uddannelsesplan."
    },
    {
      "provision_ref": "9:52",
      "chapter": "9",
      "section": "52",
      "content": "§ 52. Ansøgning om varebilschaufføruddannelsesbevis fra en person, der har gennemført og bestået uddannelserne i §§ 50 og 51, indgives digitalt til Færdselsstyrelsen gennem uddannelsesudbyderen via styrelsens bevisadministrationssystem. Stk. 2. Ansøgning om ændring af et varebilschaufføruddannelsesbevis indsendes til den uddannelsesudbyder, hvor uddannelsen er gennemført, eller til Færdselsstyrelsen. Ansøgning om erstatning for et varebilschaufføruddannelsesbevis indgives via styrelsens bevisadministrationssystem. Stk. 3. Færdselsstyrelsen udsteder et midlertidigt varebilschaufføruddannelsesbevis med gyldighed i en måned, når det er fastslået, at ansøgeren opfylder betingelsen for udstedelse af, ændring af eller erstatning for et varebilschaufføruddannelsesbevis. Det midlertidige varebilschaufføruddannelsesbevis skal medbringes under kørslen og skal på forlangende forevises for kontrolmyndighederne. Stk. 4. Varebilschaufføruddannelsesbeviset udstedes med en gyldighedstid på fem år. Ændring af eller erstatning for et varebilschaufføruddannelsesbevis udstedes dog med samme udløbsdato som det bevis, der erstattes."
    },
    {
      "provision_ref": "10:53",
      "chapter": "10",
      "section": "53",
      "content": "§ 53. Uddannelserne i §§ 50 og 51 og uddannelsesudbyderne godkendes af Færdselsstyrelsen, hvis uddannelserne opfylder indholdskravene angivet i bilag 3, og hvis uddannelserne og prøverne skønnes at kunne udføres på betryggende måde. Stk. 2. Færdselsstyrelsen kan tilbagekalde en godkendelse efter stk. 1, hvis uddannelsesudbyderen groft eller gentagne gange har overtrådt vilkår for godkendelsen."
    },
    {
      "provision_ref": "10:54",
      "chapter": "10",
      "section": "54",
      "content": "§ 54. Uddannelsesudbyderen skal oplyse kursister om, at Færdselsstyrelsen har godkendt uddannelsesudbyderen og den grund- eller efteruddannelse, som udbydes. Uddannelsesudbyderen skal gøre oplysningerne tilgængelige for kursisterne eller sikre, at de bliver meddelt klart og entydigt og i god tid inden indgåelse af aftale om uddannelsen."
    },
    {
      "provision_ref": "10:55",
      "chapter": "10",
      "section": "55",
      "content": "§ 55. Ansøgning om godkendelse af uddannelserne i §§ 50 og 51 og uddannelsesudbydere indsendes til Færdselsstyrelsen på et særligt skema på Færdselsstyrelsens hjemmeside og skal indeholde en undervisningsplan for uddannelsen og oplysning om, hvilke undervisningsmetoder der vil blive anvendt."
    },
    {
      "provision_ref": "10:56",
      "chapter": "10",
      "section": "56",
      "content": "§ 56. Færdselsstyrelsen offentliggør på styrelsens hjemmeside sine frister for behandling af godkendelse af uddannelsesudbydere og uddannelser. Stk. 2. Færdselsstyrelsen kan forlænge fristen i stk. 1 én gang, hvis sagens kompleksitet berettiger det. Færdselsstyrelsen giver ansøger meddelelse om forlængelsen og om varigheden heraf inden udløbet af fristen efter stk. 1. Meddelelsen om forlængelsen skal være begrundet."
    },
    {
      "provision_ref": "10:57",
      "chapter": "10",
      "section": "57",
      "content": "§ 57. Færdselsstyrelsen kvitterer hurtigst muligt for modtagelsen af en ansøgning om godkendelse af en uddannelsesudbyder og uddannelse. Kvitteringen skal indeholde 1) den offentliggjorte frist for behandlingen af den pågældende ansøgning og muligheden for, at fristen kan blive forlænget én gang, jf. § 56, og 2) oplysning om de administrative klagemuligheder for den pågældende afgørelse."
    },
    {
      "provision_ref": "10:58",
      "chapter": "10",
      "section": "58",
      "content": "§ 58. Færdselsstyrelsen fører tilsyn med uddannelsesudbydere, der er godkendt i henhold til kapitel 10. Uddannelsesudbyderne skal give repræsentanter for Færdselsstyrelsen adgang til at overvære undervisning og afsluttende prøver."
    },
    {
      "provision_ref": "11:59",
      "chapter": "11",
      "section": "59",
      "content": "§ 59. Afgørelser truffet af et uddannelsescenter kan indbringes for Færdselsstyrelsen. Stk. 2. Afgørelser truffet af Færdselsstyrelsen efter denne bekendtgørelse kan ikke indbringes for transportministeren eller anden administrativ myndighed, jf. bekendtgørelse om Færdselsstyrelsens opgaver og beføjelser samt klageadgang."
    },
    {
      "provision_ref": "12:60",
      "chapter": "12",
      "section": "60",
      "content": "§ 60. Med bøde straffes den, der overtræder § 7, stk. 1 og 3, § 31, § 35, stk. 1, § 49, stk. 1 og 3, og § 52, stk. 3, 2. pkt. Stk. 2. Overtrædelse af vilkår for en godkendelse fastsat i henhold til § 35, stk. 4, straffes med bøde efter § 17, stk. 1, nr. 2, i lov om godskørsel, og § 22, stk. 1, nr. 2, i lov om buskørsel. Stk. 3. En arbejdsgiver kan straffes med bøde, hvis denne ikke har sikret sig, at dennes chauffører i overensstemmelse med bekendtgørelsens regler herom er i besiddelse af varebilschaufføruddannelsesbevis eller chaufføruddannelsesbevis samt opfylder alders- og erfaringskravene fastsat i bekendtgørelsen. Stk. 4. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "13:61",
      "chapter": "13",
      "section": "61",
      "content": "§ 61. Bekendtgørelsen træder i kraft den 1. maj 2025. Stk. 2. § 14, § 16, stk. 2, og § 19 har virkning fra den 1. oktober 2025. Stk. 3. Bekendtgørelse nr. 322 af 30. marts 2020 om kvalifikationskrav til visse førere af køretøjer i vejtransport ophæves."
    },
    {
      "provision_ref": "13:62",
      "chapter": "13",
      "section": "62",
      "content": "§ 62. I perioden fra den 1. maj til og med den 30. september 2025 kan en chauffør erhverve grundlæggende kvalifikationer ved at deltage i en grundlæggende kvalifikationsuddannelse ved et godkendt uddannelsescenter, hvis uddannelsen påbegyndes senest den 30. september 2025. Stk. 2. Den grundlæggende kvalifikationsuddannelse, jf. stk. 1, skal have en varighed på mindst 280 timer, herunder mindst 20 individuelle køretimer i et køretøj af den pågældende kategori, som uddannelsen omhandler, og 11 lektioners undervisning i førstehjælp. Der kan ikke ske reduktion af antallet af timer på baggrund af en individuel kompetencevurdering, jf. dog § 63, stk. 2. Stk. 3. Bestemmelserne i § 15, stk. 2 og 4-7, § 17 og § 18, stk. 1, 2 og 6, finder tilsvarende anvendelse for en chauffør, der ønsker at deltage i den grundlæggende kvalifikationsuddannelse."
    },
    {
      "provision_ref": "13:63",
      "chapter": "13",
      "section": "63",
      "content": "§ 63. En chauffør, der ønsker at ændre eller udvide sin kørselsaktivitet, jf. § 16, kan i perioden fra den 1. maj til og med den 30. september 2025 deltage i en grundlæggende kvalifikationsuddannelse, jf. § 62, hvis uddannelsen påbegyndes senest den 30. september 2025. Stk. 2. En chauffør, der ønsker at deltage i en grundlæggende kvalifikationsuddannelse efter stk. 1, skal alene erhverve grundlæggende kvalifikationer for de dele, som er specifikke for de nye kvalifikationer. Uddannelsen skal have en varighed på mindst 70 timer, herunder mindst 5 individuelle køretimer."
    },
    {
      "provision_ref": "13:64",
      "chapter": "13",
      "section": "64",
      "content": "§ 64. For en chauffør, der modtager individuelle køretimer i forbindelse med den grundlæggende kvalifikationsuddannelse, kan højst 8 af de anførte 20 køretimer i § 62, stk. 2, og 2 af de anførte 5 køretimer i § 63, stk. 2, foregå på en godkendt lukket øvelsesplads, et godkendt køreteknisk anlæg eller i en avanceret simulator. Stk. 2. For en chauffør, der skal udføre personbefordring, skal mindst 2 af de anførte 20 køretimer i § 62, stk. 2, og 2 af de anførte 5 køretimer i § 63, stk. 2, foregå i en lang 3-akslet bus på minimum 13,5 m på en godkendt lukket øvelsesplads eller et godkendt køreteknisk anlæg."
    },
    {
      "provision_ref": "13:65",
      "chapter": "13",
      "section": "65",
      "content": "§ 65. Bestemmelserne i §§ 8 og 10 finder tilsvarende anvendelse for chaufføruddannelsesbevis udstedt for gennemført grundlæggende kvalifikationsuddannelse, jf. § 62 i denne bekendtgørelse eller § 16 i bekendtgørelse nr. 322 af 30. marts 2020 om kvalifikationskrav til visse førere af køretøjer i vejtransport."
    },
    {
      "provision_ref": "13:66",
      "chapter": "13",
      "section": "66",
      "content": "§ 66. Chaufføruddannelsesbeviser, der er udstedt før den 1. maj 2025, er gyldige indtil deres udløbsdato."
    },
    {
      "provision_ref": "13:67",
      "chapter": "13",
      "section": "67",
      "content": "§ 67. EU-førerattester, udstedt før den 23. maj 2020, der ikke er forsynet med EU-kode 95, i overensstemmelse med artikel 5 i Europa-Parlamentets og Rådets forordning om fælles regler for adgang til markedet for international godskørsel, og særligt dennes stk. 7, med henblik på at dokumentere overholdelse af uddannelseskravene i nærværende bekendtgørelse, anerkendes som dokumentation for kvalifikationer indtil deres udløbsdato."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på chauffører, som 1) er statsborgere i et land inden for EU eller EØS, eller som er statsborgere i andre lande og er ansat i eller benyttes af en virksomhed, der er etableret i et andet land inden for EU eller EØS, og 2) udfører vejtransport på vej, der er åben for offentlig adgang, med køretøjer, hvortil der kræves kørekort til en af kategorierne C1, C1/E, C, C/E, D1, D1/E, D eller D/E, som defineret i Europa-Parlamentets og Rådets direktiv om kørekort, eller et kørekort, der er anerkendt som tilsvarende.",
      "valid_from": "2025-04-25",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Bekendtgørelsens kapitel 9 omfatter chauffører af dansk registrerede køretøjer, hvortil der kræves kørekort til kategori B, B+ eller B/E samt tilladelse i henhold til godskørselslovens § 1, stk. 1 eller 2. Stk. 2. Bekendtgørelsens kapitel 10 omfatter fysiske eller juridiske personer, der udbyder uddannelse til erhvervelse af grundlæggende kvalifikationer eller efteruddannelse som anført i kapitel 9.",
      "valid_from": "2025-04-25",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Bekendtgørelsen finder ikke anvendelse på chauffører, som fører følgende køretøjer: 1) Køretøjer, hvis højest tilladte hastighed ikke overstiger 45 km/t. 2) Køretøjer, der benyttes af forsvaret, redningsberedskabet eller politiet eller er under disse tjenesters kontrol, hvis transporten sker som led i disse tjenesters funktion. 3) Køretøjer, der prøvekøres på veje med henblik på teknisk udvikling, reparation eller vedligeholdelse. 4) Køretøjer, der er nye eller ombyggede, og som endnu ikke er taget i brug. 5) Køretøjer, hvortil kørekortkategori D eller D1 er påkrævet, og som køres uden passagerer af vedligeholdelsespersonalet til eller fra et vedligeholdelsescenter beliggende i nærheden af den nærmeste vedligeholdelsesbase, der anvendes af transportøren, forudsat at kørslen af køretøjerne ikke er chaufførens hovedaktivitet. 6) Køretøjer, der anvendes i nødsituationer eller benyttes til redningsopgaver, herunder køretøjer, der anvendes til ikke-kommerciel transport af nødhjælp. 7) Køretøjer, der benyttes til køretimer eller køreprøver med henblik på erhvervelse af kørekort i henhold til færdselsloven eller et chaufføruddannelsesbevis i henhold til denne bekendtgørelse eller yderligere køreundervisning som led i arbejdspladsbaseret læring. Det er en forudsætning, at den pågældende person ledsages af en anden person, som har chaufføruddannelsesbevis til eller er kørelærer for den pågældende kategori, forudsat at køretimerne ikke anvendes til erhvervsmæssig godstransport eller personbefordring. 8) Køretøjer, der benyttes til ikke-erhvervsmæssig personbefordring og godstransport. 9) Køretøjer, der benyttes til transport af materiel, udstyr eller maskiner, som skal anvendes under udøvelsen af chaufførens erhverv, forudsat at kørslen af køretøjerne ikke er chaufførens hovedaktivitet.",
      "valid_from": "2025-04-25",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Bekendtgørelsen finder ikke anvendelse på chauffører, der kører i landdistrikter for at forsyne deres egen virksomhed, når chaufføren ikke tilbyder transportydelser, og når transporten er lejlighedsvis og ikke påvirker trafiksikkerheden.",
      "valid_from": "2025-04-25",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Bekendtgørelsen finder ikke anvendelse på chauffører, der fører køretøjer, som landbrugs-, gartneri-, skovbrugs-, opdræts- og fiskerivirksomheder anvender eller lejer uden fører til transport af varer som led i deres egen erhvervsmæssige virksomhed, medmindre kørslen er en del af chaufførens hovedaktivitet eller overstiger en radius af 100 km, fra basen for den virksomhed, som ejer, lejer eller leaser køretøjet.",
      "valid_from": "2025-04-25",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. I denne bekendtgørelse forstås ved: 1) Chauffør: Enhver person, som fører et køretøj, også selv om det kun er i et kort tidsrum. 2) Vejtransport: Al kørsel på vej, der er åben for offentlig adgang, med et til personbefordring eller godstransport bestemt køretøj i tom eller lastet stand. 3) Time, lektion og køretime: 60 minutter inklusiv op til 15 minutters pause. 4) Uddannelsescenter: En fysisk eller juridisk person, som tilbyder uddannelse eller prøve til erhvervelse af grundlæggende kvalifikationer som anført i kapitel 3 eller efteruddannelse som anført i kapitel 4. 5) Rent privat kørsel: Al kørsel, der udføres af køretøjets registrerede bruger med dennes nærmeste familie og nære venner. Tilsvarende gælder for chauffører, der hører til den registrerede brugers husstand. Kørslen kan tillige udføres med et køretøj lejet uden chauffør. 6) Sædvanlig bopæl: Det sted, hvor en person sædvanligvis opholder sig, det vil sige i mindst 185 dage inden for et kalenderår, som følge af sin personlige eller erhvervsmæssige tilknytning. 7) Uddannelsesinstitution: Institution der er godkendt til at udbyde erhvervsrettet uddannelse af Børne- og Undervisningsministeriet.",
      "valid_from": "2025-04-25",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. For at føre et køretøj i overensstemmelse med § 1 skal chaufføren være i besiddelse af et chaufføruddannelsesbevis for opnåede grundlæggende kvalifikationer eller efteruddannelse. Stk. 2. En chauffør, der er ved at gennemføre en erhvervsuddannelse eller erhvervsgrunduddannelse godkendt af Undervisningsministeriet, hvor chaufføren i forbindelse med uddannelsen erhverver grundlæggende kvalifikationer, kan under uddannelsen udføre national godstransport eller personbefordring, hvis chaufføren har kørekort til det pågældende køretøj, dog højst i en periode på 3 år. Stk. 3. De i stk. 1 og 2 nævnte chauffører skal opfylde alderskravene i bekendtgørelsen.",
      "valid_from": "2025-04-25",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Indehaveren af et chaufføruddannelsesbevis udstedt i medfør af § 14, stk. 5, kan fra det fyldte 18. år føre køretøjer med henblik på godstransport, hvortil kørekortkategori C og C/E er påkrævet.",
      "valid_from": "2025-04-25",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Indehaveren at et chaufføruddannelsesbevis udstedt i medfør af § 15, stk. 6, kan, med henblik på godstransport, føre 1) køretøjer, hvortil kørekortkategori C1 og C1/E er påkrævet, fra det fyldte 18. år, og 2) køretøjer, hvortil kørekortkategori C og C/E er påkrævet, fra det fyldte 21. år.",
      "valid_from": "2025-04-25",
      "valid_to": null
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Indehaveren af et chaufføruddannelsesbevis udstedt i medfør af § 14, stk. 5, kan, med henblik på personbefordring, føre 1) køretøjer, hvortil kørekortkategori D1 og D1/E er påkrævet, fra det fyldte 18. år, 2) køretøjer, hvortil kørekortkategori D og D/E er påkrævet, ved rutekørsel med personer på en strækning, der ikke overstiger 50 km, fra det fyldte 18. år, 3) køretøjer, hvortil kørekortkategori D og D/E er påkrævet, når der ikke medtages passagerer, fra det fyldte 18 år, og 4) køretøjer, hvortil kørekortkategori D og D/E er påkrævet fra det fyldte 20. år.",
      "valid_from": "2025-04-25",
      "valid_to": null
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Indehaveren af et chaufføruddannelsesbevis udstedt i medfør af § 15, stk. 6, kan med henblik på personbefordring føre 1) køretøjer, hvortil kørekortkategori D1 og D1/E er påkrævet, fra det fyldte 21. år, 2) køretøjer, hvortil kørekortkategori D og D/E er påkrævet, ved rutekørsel med personer på en strækning, der ikke overstiger 50 km, fra det fyldte 21. år, og 3) køretøjer, hvortil kørekortkategori D og D/E er påkrævet, fra det fyldte 23. år.",
      "valid_from": "2025-04-25",
      "valid_to": null
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Følgende chauffører er fritaget fra pligten til at gennemføre en grundlæggende kvalifikationsprøve eller en intensiv grundlæggende kvalifikationsuddannelse: 1) Indehavere af et kørekort til en af kørekortkategorierne D1, D1/E, D eller D/E udstedt første gang før den 10. september 2008. 2) Indehavere af et kørekort til en af kørekortkategorierne C1, C1/E, C eller C/E udstedt første gang før den 10. september 2009.",
      "valid_from": "2025-04-25",
      "valid_to": null
    },
    {
      "provision_ref": "2:13",
      "chapter": "2",
      "section": "13",
      "content": "§ 13. En chauffør, der udfører godstransport, og som har erhvervet et chaufføruddannelsesbevis for én af køretøjskategorierne nævnt i §§ 8 og 9, er fritaget fra at erhverve et chaufføruddannelsesbevis for de øvrige køretøjer nævnt i §§ 8 og 9. Stk. 2. En chauffør, der udfører personbefordring, og som har erhvervet et chaufføruddannelsesbevis for én af køretøjskategorierne nævnt i §§ 10 og 11, er fritaget fra at erhverve et chaufføruddannelsesbevis for de øvrige køretøjskategorier nævnt i §§ 10 og 11.",
      "valid_from": "2025-04-25",
      "valid_to": null
    },
    {
      "provision_ref": "3:14",
      "chapter": "3",
      "section": "14",
      "content": "§ 14. En chauffør kan erhverve grundlæggende kvalifikationer ved at bestå en grundlæggende kvalifikationsprøve ved et godkendt uddannelsescenter. Prøven består af teoretiske og praktiske delprøver. Stk. 2. De teoretiske delprøver består af skriftlige prøver, jf. § 19, stk. 1. Stk. 3. De praktiske delprøver består af en køreprøve og en praktisk prøve, jf. § 19, stk. 2. Stk. 4. Prøverne i stk. 3 kan suppleres med en ikke-obligatorisk delprøve, jf. § 19, stk. 3. Stk. 5. Består chaufføren prøverne nævnt i stk. 2 og 3, kan chaufføren ansøge om udstedelse af et chaufføruddannelsesbevis, jf. § 25, for gennemført grundlæggende kvalifikationsprøve.",
      "valid_from": "2025-04-25",
      "valid_to": null
    },
    {
      "provision_ref": "3:15",
      "chapter": "3",
      "section": "15",
      "content": "§ 15. En chauffør kan erhverve grundlæggende kvalifikationer ved at deltage i en intensiv grundlæggende kvalifikationsuddannelse ved et godkendt uddannelsescenter. Stk. 2. Den intensive grundlæggende kvalifikationsuddannelse skal som minimum omfatte samtlige af de emner, som fremgår af bilag 1. Stk. 3. Den intensive grundlæggende kvalifikationsuddannelse skal have en varighed på mindst 140 timer, herunder mindst 10 individuelle køretimer i et køretøj af den pågældende kategori, som uddannelsen omhandler, og 11 lektioners undervisning i førstehjælp. Der må ikke ske en reduktion af antallet af timer på baggrund af en individuel kompetencevurdering, jf. dog § 16, stk. 3. Stk. 4. Den intensive grundlæggende kvalifikationsuddannelse skal afsluttes med en skriftlig prøve, jf. § 20, stk. 1. Stk. 5. En chauffør, der skal udføre godstransport, skal tillige gennemføre en praktisk prøve i lastsikring, jf. § 20, stk. 2. Stk. 6. Bestås prøven i stk. 4, og prøven i stk. 5 for en chauffør, der skal udføre godskørsel, kan chaufføren ansøge om udstedelse af et chaufføruddannelsesbevis, jf. § 25, for gennemført intensiv grundlæggende kvalifikationsuddannelse. Stk. 7. Uddannelsescentret skal, før påbegyndelsen af en chaufførs uddannelse, udarbejde en lektionsplan over uddannelsesforløbet. Underviseren og chaufføren skal straks efter afslutningen af hver lektion i planen med deres underskrifter bekræfte, at der er undervist i det pågældende emne, herunder bekræfte datoen for afslutning af emnet og den faktisk anvendte tid. Oversigten skal opbevares af det godkendte uddannelsescenter i mindst 2 år efter afslutningen af uddannelsesperioden.",
      "valid_from": "2025-04-25",
      "valid_to": null
    },
    {
      "provision_ref": "3:16",
      "chapter": "3",
      "section": "16",
      "content": "§ 16. En chauffør, der udfører godstransport eller personbefordring, og som ønsker at ændre eller udvide sin kørselsaktivitet, skal deltage i en grundlæggende kvalifikationsprøve eller en grundlæggende kvalifikationsuddannelse, jf. dog stk. 2 og 3. Stk. 2. For en chauffør nævnt i stk. 1, der ønsker at deltage i en grundlæggende kvalifikationsprøve, jf. § 14, skal den teoretiske delprøve kun omhandle de emner i bilag 1, som er specifikke for de nye kvalifikationer. Stk. 3. En chauffør nævnt i stk. 1, der ønsker at deltage i en intensiv grundlæggende kvalifikationsuddannelse, jf. § 15, skal kun erhverve grundlæggende kvalifikationer for de dele, som er specifikke for de nye kvalifikationer. Uddannelsen skal have en varighed på mindst 35 timer, herunder 2,5 individuelle køretimer.",
      "valid_from": "2025-04-25",
      "valid_to": null
    },
    {
      "provision_ref": "3:17",
      "chapter": "3",
      "section": "17",
      "content": "§ 17. En chauffør, som får individuelle køretimer i forbindelse med en intensiv grundlæggende kvalifikationsuddannelse, behøver ikke at være i besiddelse af kørekort til det pågældende køretøj. Stk. 2. Hvis en chauffør, som får individuelle køretimer efter stk. 1, ikke er i besiddelse af kørekort til det pågældende køretøj, skal køretimerne foregå i overensstemmelse med reglerne for øvelseskørsel i færdselslovens § 64 og relevante bestemmelser fastsat i medfør heraf i bekendtgørelse om kørekort. Stk. 3. Undervisningen i de individuelle køretimer efter stk. 1 kan tidligst påbegyndes, når der er gennemført 9 praktiske kørelektioner, jf. bekendtgørelse om undervisningsplan for køreuddannelsen til stor lastbil (kategori C) og bekendtgørelse om undervisningsplan for køreuddannelsen til stor bus (kategori D), med tilfredsstillende resultat.",
      "valid_from": "2025-04-25",
      "valid_to": null
    },
    {
      "provision_ref": "3:18",
      "chapter": "3",
      "section": "18",
      "content": "§ 18. Individuelle køretimer i forbindelse med en intensiv grundlæggende kvalifikationsuddannelse skal foregå under tilstedeværelse af en underviser ved et godkendt uddannelsescenter, jf. § 35. Stk. 2. Individuelle køretimer efter denne bekendtgørelse kan ikke erstattes eller udskiftes med køreundervisning efter anden lovgivning. Stk. 3. Højst 4 af de anførte 10 køretimer i § 15, stk. 3, kan foregå på en godkendt lukket øvelsesplads, et godkendt køreteknisk anlæg eller i en avanceret simulator. Stk. 4. Højst 2 af de anførte 2,5 køretimer i § 16, stk. 3, kan foregå på en godkendt lukket øvelsesplads, et godkendt køreteknisk anlæg eller i en avanceret simulator. Stk. 5. For en chauffør, der skal udføre personbefordring, skal mindst 2 af de anførte 10 køretimer i § 15, stk. 3, og 2 af de anførte 2,5 køretimer i § 16, stk. 3, foregå i en lang 3-akslet bus på minimum 13,5 m på en godkendt lukket øvelsesplads eller et godkendt køreteknisk anlæg. Stk. 6. For en chauffør, der skal udføre godstransport, skal de individuelle køretimer gennemføres i køretøjer med en varieret belæsning fra 0 til 100 procent af teknisk tilladt totalvægt. Stk. 7. Lektionsplanen, jf. § 15, stk. 7, skal indeholde en oversigt over chaufførens individuelle køretimer med angivelse af, hvor og hvornår køretimen er gennemført samt hovedindholdet af køretimen. Underviseren og chaufføren skal straks efter afslutningen af hver enkelt køretime i oversigten med deres underskrifter bekræfte det oplyste.",
      "valid_from": "2025-04-25",
      "valid_to": null
    },
    {
      "provision_ref": "3:19",
      "chapter": "3",
      "section": "19",
      "content": "§ 19. Færdselsstyrelsen udarbejder og tilrettelægger de skriftlige prøver efter § 14, stk. 2. Prøverne aflægges i et prøveaflæggelsessystem anvist af Færdselsstyrelsen og omfatter mindst ét spørgsmål inden for hvert emne, der fremgår af bilag 1. Prøverne skal samlet have en varighed på mindst 4 timer. Stk. 2. En køreprøve efter § 14, stk. 3, skal have en varighed på mindst 90 minutter og skal bedømme chaufførens evne til rationel kørsel baseret på sikkerhedsregler. En praktisk prøve efter § 14, stk. 3, skal have en varighed på mindst 30 minutter og skal som minimum omfatte emnerne i bilag 1, punkt 1.5, 1.6, 1.7, 3.2, 3.3 og 3.5. Stk. 3. En ikke-obligatorisk delprøve efter § 14, stk. 4, skal afholdes på et særskilt område eller i en avanceret simulator for at bedømme chaufførens evne til rationel kørsel baseret på sikkerhedsregler, herunder vedkommendes evne til at føre køretøjet på veje i forskelligartet tilstand efter vejrforhold og tidspunkt på døgnet. Varigheden af prøven kan fratrækkes varigheden af køreprøven efter stk. 2, dog højst med 30 minutter.",
      "valid_from": "2025-04-25",
      "valid_to": null
    },
    {
      "provision_ref": "3:20",
      "chapter": "3",
      "section": "20",
      "content": "§ 20. Færdselsstyrelsen udarbejder og tilrettelægger den skriftlige prøve efter § 15, stk. 4. Prøven aflægges i et prøveaflæggelsessystem anvist af Færdselsstyrelsen og omfatter mindst ét spørgsmål inden for hvert emne, der fremgår af bilag 1. Stk. 2. En praktisk prøve i lastsikring efter § 15, stk. 5, skal have en varighed på mindst 30 minutter og afholdes som en del af uddannelsen. Prøven bestås, hvis chaufføren udviser forståelse og evner for praktisk anvendelse af de grundlæggende regler for lastsikring. Bedømmelsen foretages af underviseren.",
      "valid_from": "2025-04-25",
      "valid_to": null
    },
    {
      "provision_ref": "4:21",
      "chapter": "4",
      "section": "21",
      "content": "§ 21. En chauffør, der har erhvervet et chaufføruddannelsesbevis for opnåede grundlæggende kvalifikationer, skal gennemføre en efteruddannelse inden udløbet af chaufføruddannelsesbevisets gyldighedsperiode. Stk. 2. En chauffør, der ikke har gennemført en efteruddannelse inden udløbet af chaufføruddannelsesbevisets gyldighedsperiode, skal, for at genoptage erhvervsmæssig godstransport eller personbefordring, gennemføre en efteruddannelse. Stk. 3. En chauffør, som nævnt i § 12, skal kun deltage i en efteruddannelse, hvis chaufføren er ophørt med sit erhverv og ønsker at genoptage erhvervsmæssig godstransport eller personbefordring.",
      "valid_from": "2025-04-25",
      "valid_to": null
    },
    {
      "provision_ref": "4:22",
      "chapter": "4",
      "section": "22",
      "content": "§ 22. Efteruddannelsen skal have en varighed på mindst 5 dage (35 timer), og skal gennemføres hvert 5. år. Der kan ikke ske reduktion af antallet af timer på baggrund af en individuel kompetencevurdering, jf. dog § 23. Efteruddannelsen skal bestå af kurser af en varighed på mindst 7 timer, som kan fordeles på 2 af hinanden følgende dage. Stk. 2. Efteruddannelsen består af et obligatorisk modul af 2 dages varighed, et brancherettet modul af 2 dages varighed, og et valgfrit modul af 1 dags varighed. Stk. 3. Efteruddannelsen består af klasseundervisning, praktisk uddannelse og, hvis muligt, uddannelse ved hjælp af informations- og kommunikationsteknologiske (IKT-) værktøjer og avancerede simulatorer. Stk. 4. Når efteruddannelsen er gennemført, kan chaufføren ansøge om udstedelse af et chaufføruddannelsesbevis, jf. § 25.",
      "valid_from": "2025-04-25",
      "valid_to": null
    },
    {
      "provision_ref": "4:23",
      "chapter": "4",
      "section": "23",
      "content": "§ 23. Et uddannelsescenter kan reducere den nævnte varighed i § 22, stk. 1, med 1 dag, hvis chaufføren har afsluttet anden specifik uddannelse, som kræves i henhold til anden EU-lovgivning. Stk. 2. Et uddannelsescenter kan reducere den nævnte varighed i § 22, stk. 1, med 2 dage, hvis chaufføren har afsluttet en uddannelse i transport af farligt gods, forudsat der ikke allerede er foretaget reducering efter stk. 1.",
      "valid_from": "2025-04-25",
      "valid_to": null
    },
    {
      "provision_ref": "4:24",
      "chapter": "4",
      "section": "24",
      "content": "§ 24. Ved bedømmelse af, hvilke dele af efteruddannelsen, der mangler, for at chaufføren har fuldført en efteruddannelse, medregnes kurser, som den pågældende har gennemført ved et godkendt uddannelsescenter. Stk. 2. Uddannelsescentret skal føre optegnelser over chaufførens deltagelse i efteruddannelseskurser. Optegnelserne skal opbevares i minimum 5 kalenderår foruden det indeværende år og skal på forlangende forevises til Færdselsstyrelsen. Uddannelsescentret skal efter anmodning fra en chauffør udlevere kopi af optegnelser, der vedrører chaufføren.",
      "valid_from": "2025-04-25",
      "valid_to": null
    },
    {
      "provision_ref": "5:25",
      "chapter": "5",
      "section": "25",
      "content": "§ 25. Færdselsstyrelsen skal udstede et chaufføruddannelsesbevis til en chauffør, når betingelserne herfor er opfyldt. Chaufføruddannelsesbeviset udstedes med en gyldighedsperiode på 5 år, jf. dog stk. 2 og 3. Stk. 2. For chaufføruddannelsesbeviser udstedt i medfør af § 22, hvor efteruddannelsen er gennemført inden for 3 måneder før udløbet af det gældende chaufføruddannelsesbevis, udstedes det nye bevis med en gyldighed på 5 år, fra den dag hvor det gældende bevis udløber. Stk. 3. Færdselsstyrelsen kan afkorte eller forlænge gyldigheden for et chaufføruddannelsesbevis, så gyldighedsperioden svarer til kørekortets gyldighedsperiode. Chaufføruddannelsesbeviset kan dog ikke udstedes med en gyldighed på under 3 år eller over 7 år. Stk. 4. Chaufføruddannelsesbeviset udfærdiges i overensstemmelse med bilag 2.",
      "valid_from": "2025-04-25",
      "valid_to": null
    },
    {
      "provision_ref": "5:26",
      "chapter": "5",
      "section": "26",
      "content": "§ 26. En ansøgning om chaufføruddannelsesbevis indsendes digitalt til Færdselsstyrelsen af uddannelsescenteret, når chaufføren har gennemført en grundlæggende kvalifikationsprøve, en intensiv grundlæggende kvalifikationsuddannelse eller efteruddannelse. Hvis prøven eller uddannelsen er gennemført på flere uddannelsescentre, indsendes ansøgningen af det uddannelsescenter, hvor prøven eller uddannelsen afsluttes. Stk. 2. Den elektroniske ansøgning skal omfatte ansøgerens scannede underskrift samt et vellignende fotografi i overensstemmelse med reglerne for fotografier til brug ved ansøgning om kørekort i bekendtgørelse om kørekort. Stk. 3. Ved indgivelse af ansøgningen skal chaufføren over for uddannelsescentret forevise gyldigt kørekort. Det er en betingelse for udstedelse af chaufføruddannelsesbevis, at chaufføren har kørekort til den pågældende køretøjskategori. Uddannelsesstedet skal opbevare en kopi af kørekortet i mindst 2 år. Stk. 4. Uddannelsescenteret træffer afgørelse om, hvorvidt kravet om gyldigt kørekort, jf. stk. 3, er opfyldt.",
      "valid_from": "2025-04-25",
      "valid_to": null
    },
    {
      "provision_ref": "5:27",
      "chapter": "5",
      "section": "27",
      "content": "§ 27. Ved indsendelse af ansøgning udsteder uddannelsescenteret et midlertidigt chaufføruddannelsesbevis til chaufføren, der giver chaufføren ret til at udføre kørsel i Danmark, med gyldighed på 3 måneder. Stk. 2. I særlige tilfælde kan Færdselsstyrelsen, inden udløbet af gyldighedsperioden efter stk. 1, udstede et nyt midlertidigt chaufføruddannelsesbevis med en gyldighed på op til 3 måneder.",
      "valid_from": "2025-04-25",
      "valid_to": null
    },
    {
      "provision_ref": "5:28",
      "chapter": "5",
      "section": "28",
      "content": "§ 28. Er et chaufføruddannelsesbevis ødelagt eller bortkommet, eller ønsker chaufføren sit chaufføruddannelsesbevis udskiftet i tilfælde af navneændring eller lignende, indsendes ansøgning om nyt chaufføruddannelsesbevis til det uddannelsescenter, hvor prøven eller uddannelsen er afsluttet, eller til Færdselsstyrelsen. Stk. 2. Færdselsstyrelsen udsteder efter ansøgning som nævnt i stk. 1 et chaufføruddannelsesbevis med samme udløbsdato som det bevis, det erstatter.",
      "valid_from": "2025-04-25",
      "valid_to": null
    },
    {
      "provision_ref": "5:29",
      "chapter": "5",
      "section": "29",
      "content": "§ 29. Et chaufføruddannelsesbevis udstedt i et andet land inden for EU eller EØS gælder i Danmark efter sit indhold.",
      "valid_from": "2025-04-25",
      "valid_to": null
    },
    {
      "provision_ref": "5:30",
      "chapter": "5",
      "section": "30",
      "content": "§ 30. En chauffør, som ikke er statsborger i et andet land inden for EU eller EØS, men som er ansat eller benyttes af en virksomhed, der er etableret inden for EU eller EØS, og som udfører godstransport eller personbefordring på vej, skal kunne dokumentere at have den uddannelse og de kvalifikationer, som foreskrives i denne bekendtgørelse. Stk. 2. En chauffør efter stk. 1, der udfører godstransport, skal godtgøre uddannelse og kvalifikationer ved forevisning af en førerattest, jf. artikel 5 i Europa-Parlamentets og Rådets forordning om fælles regler for adgang til markedet for international godskørsel. Førerattesten skal være forsynet med EU-kode 95 i den del af attesten, der er forbeholdt anmærkninger. Stk. 3. En chauffør efter stk. 1, der udfører personbefordring, skal godtgøre uddannelse og kvalifikationer ved forevisning af et kørekort efter EF-model med EU-kode 95 eller et chaufføruddannelsesbevis.",
      "valid_from": "2025-04-25",
      "valid_to": null
    },
    {
      "provision_ref": "5:31",
      "chapter": "5",
      "section": "31",
      "content": "§ 31. En chauffør, som udfører godstransport eller personbefordring, og som er omfattet af krav til erhvervelse af chaufføruddannelsesbevis, skal medbringe chaufføruddannelsesbevis eller anden form for bevis i overensstemmelse med § 30. Stk. 2. En chauffør, som nævnt i § 7, stk. 2, skal medbringe dokumentation fra uddannelsesinstitutionen for, at chaufføren er ved at gennemføre en erhvervsuddannelse. Stk. 3. Bevis og dokumentation som nævnt i stk. 1 og 2 skal forevises for kontrolmyndighederne på forlangende.",
      "valid_from": "2025-04-25",
      "valid_to": null
    },
    {
      "provision_ref": "6:32",
      "chapter": "6",
      "section": "32",
      "content": "§ 32. En chauffør, som er dansk statsborger eller statsborger i et andet land inden for EU eller EØS, skal erhverve de grundlæggende kvalifikationer i Danmark, hvis vedkommende har sin sædvanlige bopæl her i landet.",
      "valid_from": "2025-04-25",
      "valid_to": null
    },
    {
      "provision_ref": "6:33",
      "chapter": "6",
      "section": "33",
      "content": "§ 33. En chauffør, som ikke er statsborger i et land inden for EU eller EØS, men som er ansat i eller benyttes af en virksomhed, der er etableret inden for EU eller EØS, skal, for at få udstedt et chaufføruddannelsesbevis, erhverve de grundlæggende kvalifikationer i Danmark, hvis permanent opholdstilladelse eller arbejdstilladelse er udstedt her i landet, eller hvis virksomheden er etableret her i landet.",
      "valid_from": "2025-04-25",
      "valid_to": null
    },
    {
      "provision_ref": "6:34",
      "chapter": "6",
      "section": "34",
      "content": "§ 34. En chauffør skal følge en efteruddannelse i det land inden for EU eller EØS, hvor den pågældende har sædvanlig bopæl, eller i det land inden for EU eller EØS, hvor den pågældende arbejder.",
      "valid_from": "2025-04-25",
      "valid_to": null
    },
    {
      "provision_ref": "7:35",
      "chapter": "7",
      "section": "35",
      "content": "§ 35. Uddannelsesaktivitet i forbindelse med den grundlæggende kvalifikationsprøve, den intensive grundlæggende kvalifikationsuddannelse eller efteruddannelse, kan alene drives med godkendelse fra Færdselsstyrelsen. Stk. 2. En godkendelse efter stk. 1 meddeles skriftlig til et uddannelsescenter, som vurderes at kunne udføre uddannelsesvirksomhed på en sådan måde, at kravene til uddannelserne og prøverne opfyldes. Kravene til et uddannelsescenter følger af Europa-Parlamentets og Rådets direktiv om grundlæggende kvalifikationskrav og efteruddannelseskrav for førere af visse køretøjer, der benyttes til godstransport eller personbefordring ad vej (kodifikation). Stk. 3. Den aktivitet, som et uddannelsescenter er godkendt til at drive, fremgår af godkendelsen. Stk. 4. Der kan knyttes vilkår til godkendelsen.",
      "valid_from": "2025-04-25",
      "valid_to": null
    },
    {
      "provision_ref": "7:36",
      "chapter": "7",
      "section": "36",
      "content": "§ 36. Et uddannelsescenter, der inden 1. maj 2025 er godkendt til at udbyde en grundlæggende kvalifikationsuddannelse, kan ved ansøgning få udvidet godkendelsen til også at omfatte retten til at udbyde den grundlæggende kvalifikationsprøve, jf. § 14.",
      "valid_from": "2025-04-25",
      "valid_to": null
    },
    {
      "provision_ref": "7:37",
      "chapter": "7",
      "section": "37",
      "content": "§ 37. En ansøgning om godkendelse efter §§ 35 og 36 kan indsendes til Færdselsstyrelsen ved brug af et ansøgningsskema, som findes på Færdselsstyrelsens hjemmeside. Stk. 2. Et uddannelsescenter, der af Børne- og Undervisningsministeriet er godkendt efter lov om erhvervsuddannelser eller lov om arbejdsmarkedsuddannelser til udbud af henholdsvis erhvervsuddannelser eller arbejdsmarkedsuddannelser, skal anvende et særligt ansøgningsskema.",
      "valid_from": "2025-04-25",
      "valid_to": null
    },
    {
      "provision_ref": "7:38",
      "chapter": "7",
      "section": "38",
      "content": "§ 38. Uddannelsescenteret har ansvaret for, at underviseren har de nødvendige kvalifikationer. Stk. 2. Undervisere i de chaufførspecifikke emner, jf. bilag 1, skal 1) have eller senest 4 år efter ansættelse have opnået pædagogiske kvalifikationer målrettet undervisning af voksne mindst svarende til niveauet på 1. del af Voksenunderviseruddannelsen, jf. dog stk. 3, 2) som minimum have kvalifikationer, som svarer til erhvervsuddannelsesniveauet inden for transportområdet og herudover mindst 3 års relevant og tidssvarende erhvervserfaring inden for transportområdet, 3) deltage i relevant efteruddannelse i 3 dage minimum hvert andet år blandt emnerne som fremgår af bilag 1, og 4) løbende vedligeholde erhvervserfaringen inden for transportområdet. Stk. 3. Undervisere på erhvervsuddannelser og arbejdsmarkedsuddannelser skal opfylde de krav til pædagogiske kvalifikationer, der gælder for undervisere på disse uddannelser.",
      "valid_from": "2025-04-25",
      "valid_to": null
    },
    {
      "provision_ref": "7:39",
      "chapter": "7",
      "section": "39",
      "content": "§ 39. En underviser, der skal forestå undervisningen som instruktør ved køretimer, skal 1) have pædagogisk erfaring, 2) have relevant og tidssvarende erfaring som faglært chauffør af køretøjskategorien eller tilsvarende erfaring, f.eks. som kørelærer til tunge erhvervskøretøjer, og 3) løbende vedligeholde erhvervserfaringen.",
      "valid_from": "2025-04-25",
      "valid_to": null
    },
    {
      "provision_ref": "7:40",
      "chapter": "7",
      "section": "40",
      "content": "§ 40. En underviser, der skal arbejde som instruktør ved førstehjælp, skal være registreret hos Dansk Førstehjælpsråd.",
      "valid_from": "2025-04-25",
      "valid_to": null
    },
    {
      "provision_ref": "7:41",
      "chapter": "7",
      "section": "41",
      "content": "§ 41. En underviser, der skal arbejde som instruktør i brandbekæmpelse, skal have gennemført et anerkendt instruktørkursus i elementær brandbekæmpelse eller have anden formel brandteknisk baggrund.",
      "valid_from": "2025-04-25",
      "valid_to": null
    },
    {
      "provision_ref": "7:42",
      "chapter": "7",
      "section": "42",
      "content": "§ 42. Øvrige undervisere skal have 1) pædagogisk erfaring og 2) indgående og aktuel faglig viden og kompetencer inden for det område, vedkommende underviser i.",
      "valid_from": "2025-04-25",
      "valid_to": null
    },
    {
      "provision_ref": "7:43",
      "chapter": "7",
      "section": "43",
      "content": "§ 43. Uddannelsescentret har ansvaret for, at det har tilstrækkeligt udstyr til rådighed, som er relevant og nødvendigt for at sikre varetagelse af den uddannelsesvirksomhed, som uddannelsescentret er godkendt til at drive. Udstyret skal være tidssvarende og afspejle normal standard i branchen.",
      "valid_from": "2025-04-25",
      "valid_to": null
    },
    {
      "provision_ref": "7:44",
      "chapter": "7",
      "section": "44",
      "content": "§ 44. Uddannelsescentret kan på dele af uddannelsen anvende IKT-værktøjer som e-læring. Anvendes IKT-værktøjer, skal der sikres en pålidelig brugeridentifikation og passende kontrolforanstaltninger. Fjernundervisning kan anvendes til relevante emner og i et begrænset omfang efter forudgående godkendelse hos Færdselsstyrelsen. Stk. 2. Undervisning med e-læring på efteruddannelsen må højst vare i 12 timer.",
      "valid_from": "2025-04-25",
      "valid_to": null
    },
    {
      "provision_ref": "7:45",
      "chapter": "7",
      "section": "45",
      "content": "§ 45. Færdselsstyrelsen fører tilsyn med uddannelsescentre godkendt i henhold til denne bekendtgørelse. Stk. 2. Efter anmodning fra Færdselsstyrelsen skal et godkendt uddannelsescenter medvirke til, at de dertil bemyndigede personer overværer undervisningen og besigtiger centeret samt de dertilhørende lokaler med henblik på vurdering af centerets arbejdsmetoder og afvikling af undervisning samt prøver. Stk. 3. Efter anmodning fra Færdselsstyrelsen skal et godkendt uddannelsescenter udlevere dokumenter, som relaterer sig til den godkendte aktivitet, og bistå ved tilsynet.",
      "valid_from": "2025-04-25",
      "valid_to": null
    },
    {
      "provision_ref": "7:46",
      "chapter": "7",
      "section": "46",
      "content": "§ 46. Et godkendt uddannelsescenter er forpligtet til at underrette Færdselsstyrelsen, hvis der sker ændringer i uddannelsescentrets forhold af betydning for godkendelsen som uddannelsescenter.",
      "valid_from": "2025-04-25",
      "valid_to": null
    },
    {
      "provision_ref": "7:47",
      "chapter": "7",
      "section": "47",
      "content": "§ 47. Færdselsstyrelsen kan tilbagekalde en godkendelse udstedt til et uddannelsescenter, hvis 1) uddannelsescentret groft eller gentagne gange har overtrådt vilkårene for godkendelsen, 2) der ikke har været drevet uddannelsesvirksomhed indenfor de seneste 12 måneder, eller 3) uddannelsescentret anmoder herom.",
      "valid_from": "2025-04-25",
      "valid_to": null
    },
    {
      "provision_ref": "8:48",
      "chapter": "8",
      "section": "48",
      "content": "§ 48. Færdselsstyrelsen udveksler elektronisk oplysninger med de kompetente myndigheder i andre EU- og EØS- lande om udstedte eller tilbagekaldte beviser for gennemført kvalifikationsuddannelse for bus- og godschauffører samt oplysninger om administrative procedurer vedrørende beviserne med henblik på at kontrollere overholdelsen af de regler, der er fastsat for at gennemføre Europa-Parlamentets og Rådets direktiv om grundlæggende kvalifikationskrav og efteruddannelseskrav for førere af visse køretøjer, der benyttes til godstransport eller personbefordring ad vej, og om ændring af Rådets forordning (EØF) nr. 3820/85 samt Rådets direktiv 91/439/EØF og om ophævelse af Rådets direktiv 76/914/EØF. Stk. 2. Oplysninger efter stk. 1 kan videregives elektronisk til politiet til brug for kontrol.",
      "valid_from": "2025-04-25",
      "valid_to": null
    },
    {
      "provision_ref": "9:49",
      "chapter": "9",
      "section": "49",
      "content": "§ 49. For at føre en varebil eller et vogntog skal chaufføren være i besiddelse af et varebilschaufføruddannelsesbevis for opnåede grundlæggende kvalifikationer eller efteruddannelse som foreskrevet i dette kapitel. Stk. 2. Chauffører, der er i besiddelse af et chaufføruddannelsesbevis udstedt i henhold til kapitel 3 eller 4, er fritaget for pligten til at være i besiddelse af et varebilschaufføruddannelsesbevis. Stk. 3. Varebilschaufføruddannelsesbeviset eller chaufføruddannelsesbeviset skal medbringes under kørslen og skal på forlangende forevises for kontrolmyndighederne.",
      "valid_from": "2025-04-25",
      "valid_to": null
    },
    {
      "provision_ref": "9:50",
      "chapter": "9",
      "section": "50",
      "content": "§ 50. En chauffør kan erhverve grundlæggende kvalifikationer gennem deltagelse i en grunduddannelse hos en uddannelsesudbyder, der er godkendt af Færdselsstyrelsen. Stk. 2. Grunduddannelsen skal have en varighed på mindst tre dage (22 timer), heraf mindst fire timers undervisning i førstehjælp. Der må ikke ske en reduktion af antallet af timer på grundlag af en individuel kompetencevurdering. Uddannelsen kan deles op i kurser af én dags varighed med mindst syv sammenhængende timer. Uddannelsen skal gennemføres inden for tre måneder. Stk. 3. Grunduddannelsen skal omfatte de emner, som er angivet i bilag 3. Emnet førstehjælp skal omfatte undervisning i ”Førstehjælp for erhvervschauffører”, jf. Dansk Førstehjælpsråds uddannelsesplan. Stk. 4. Grunduddannelsen afsluttes med en skriftlig prøve, som udarbejdes og tilrettelægges af Færdselsstyrelsen. Prøven aflægges ved hjælp af et elektronisk prøveaflæggelsessystem.",
      "valid_from": "2025-04-25",
      "valid_to": null
    },
    {
      "provision_ref": "9:51",
      "chapter": "9",
      "section": "51",
      "content": "§ 51. En chauffør, der har erhvervet et varebilschaufføruddannelsesbevis for opnåede grundlæggende kvalifikationer som anført i § 50, skal hvert femte år gennemføre en efteruddannelse hos en uddannelsesudbyder, der er godkendt af Færdselsstyrelsen. Stk. 2. Efteruddannelsen skal have en varighed på mindst to dage (15 timer), heraf mindst fire timers undervisning i førstehjælp. Der må ikke ske en reduktion af antallet af timer på grundlag af en individuel kompetencevurdering. Uddannelsen kan deles op i kurser af én dags varighed med mindst syv sammenhængende timer. Uddannelsen skal gennemføres inden for tre måneder. Stk. 3. Efteruddannelsen skal omfatte ajourføringer inden for de emner, som er angivet i bilag 3. Emnet førstehjælp skal omfatte undervisning i ”Førstehjælp for erhvervschauffører”, jf. Dansk Førstehjælpsråds uddannelsesplan.",
      "valid_from": "2025-04-25",
      "valid_to": null
    },
    {
      "provision_ref": "9:52",
      "chapter": "9",
      "section": "52",
      "content": "§ 52. Ansøgning om varebilschaufføruddannelsesbevis fra en person, der har gennemført og bestået uddannelserne i §§ 50 og 51, indgives digitalt til Færdselsstyrelsen gennem uddannelsesudbyderen via styrelsens bevisadministrationssystem. Stk. 2. Ansøgning om ændring af et varebilschaufføruddannelsesbevis indsendes til den uddannelsesudbyder, hvor uddannelsen er gennemført, eller til Færdselsstyrelsen. Ansøgning om erstatning for et varebilschaufføruddannelsesbevis indgives via styrelsens bevisadministrationssystem. Stk. 3. Færdselsstyrelsen udsteder et midlertidigt varebilschaufføruddannelsesbevis med gyldighed i en måned, når det er fastslået, at ansøgeren opfylder betingelsen for udstedelse af, ændring af eller erstatning for et varebilschaufføruddannelsesbevis. Det midlertidige varebilschaufføruddannelsesbevis skal medbringes under kørslen og skal på forlangende forevises for kontrolmyndighederne. Stk. 4. Varebilschaufføruddannelsesbeviset udstedes med en gyldighedstid på fem år. Ændring af eller erstatning for et varebilschaufføruddannelsesbevis udstedes dog med samme udløbsdato som det bevis, der erstattes.",
      "valid_from": "2025-04-25",
      "valid_to": null
    },
    {
      "provision_ref": "10:53",
      "chapter": "10",
      "section": "53",
      "content": "§ 53. Uddannelserne i §§ 50 og 51 og uddannelsesudbyderne godkendes af Færdselsstyrelsen, hvis uddannelserne opfylder indholdskravene angivet i bilag 3, og hvis uddannelserne og prøverne skønnes at kunne udføres på betryggende måde. Stk. 2. Færdselsstyrelsen kan tilbagekalde en godkendelse efter stk. 1, hvis uddannelsesudbyderen groft eller gentagne gange har overtrådt vilkår for godkendelsen.",
      "valid_from": "2025-04-25",
      "valid_to": null
    },
    {
      "provision_ref": "10:54",
      "chapter": "10",
      "section": "54",
      "content": "§ 54. Uddannelsesudbyderen skal oplyse kursister om, at Færdselsstyrelsen har godkendt uddannelsesudbyderen og den grund- eller efteruddannelse, som udbydes. Uddannelsesudbyderen skal gøre oplysningerne tilgængelige for kursisterne eller sikre, at de bliver meddelt klart og entydigt og i god tid inden indgåelse af aftale om uddannelsen.",
      "valid_from": "2025-04-25",
      "valid_to": null
    },
    {
      "provision_ref": "10:55",
      "chapter": "10",
      "section": "55",
      "content": "§ 55. Ansøgning om godkendelse af uddannelserne i §§ 50 og 51 og uddannelsesudbydere indsendes til Færdselsstyrelsen på et særligt skema på Færdselsstyrelsens hjemmeside og skal indeholde en undervisningsplan for uddannelsen og oplysning om, hvilke undervisningsmetoder der vil blive anvendt.",
      "valid_from": "2025-04-25",
      "valid_to": null
    },
    {
      "provision_ref": "10:56",
      "chapter": "10",
      "section": "56",
      "content": "§ 56. Færdselsstyrelsen offentliggør på styrelsens hjemmeside sine frister for behandling af godkendelse af uddannelsesudbydere og uddannelser. Stk. 2. Færdselsstyrelsen kan forlænge fristen i stk. 1 én gang, hvis sagens kompleksitet berettiger det. Færdselsstyrelsen giver ansøger meddelelse om forlængelsen og om varigheden heraf inden udløbet af fristen efter stk. 1. Meddelelsen om forlængelsen skal være begrundet.",
      "valid_from": "2025-04-25",
      "valid_to": null
    },
    {
      "provision_ref": "10:57",
      "chapter": "10",
      "section": "57",
      "content": "§ 57. Færdselsstyrelsen kvitterer hurtigst muligt for modtagelsen af en ansøgning om godkendelse af en uddannelsesudbyder og uddannelse. Kvitteringen skal indeholde 1) den offentliggjorte frist for behandlingen af den pågældende ansøgning og muligheden for, at fristen kan blive forlænget én gang, jf. § 56, og 2) oplysning om de administrative klagemuligheder for den pågældende afgørelse.",
      "valid_from": "2025-04-25",
      "valid_to": null
    },
    {
      "provision_ref": "10:58",
      "chapter": "10",
      "section": "58",
      "content": "§ 58. Færdselsstyrelsen fører tilsyn med uddannelsesudbydere, der er godkendt i henhold til kapitel 10. Uddannelsesudbyderne skal give repræsentanter for Færdselsstyrelsen adgang til at overvære undervisning og afsluttende prøver.",
      "valid_from": "2025-04-25",
      "valid_to": null
    },
    {
      "provision_ref": "11:59",
      "chapter": "11",
      "section": "59",
      "content": "§ 59. Afgørelser truffet af et uddannelsescenter kan indbringes for Færdselsstyrelsen. Stk. 2. Afgørelser truffet af Færdselsstyrelsen efter denne bekendtgørelse kan ikke indbringes for transportministeren eller anden administrativ myndighed, jf. bekendtgørelse om Færdselsstyrelsens opgaver og beføjelser samt klageadgang.",
      "valid_from": "2025-04-25",
      "valid_to": null
    },
    {
      "provision_ref": "12:60",
      "chapter": "12",
      "section": "60",
      "content": "§ 60. Med bøde straffes den, der overtræder § 7, stk. 1 og 3, § 31, § 35, stk. 1, § 49, stk. 1 og 3, og § 52, stk. 3, 2. pkt. Stk. 2. Overtrædelse af vilkår for en godkendelse fastsat i henhold til § 35, stk. 4, straffes med bøde efter § 17, stk. 1, nr. 2, i lov om godskørsel, og § 22, stk. 1, nr. 2, i lov om buskørsel. Stk. 3. En arbejdsgiver kan straffes med bøde, hvis denne ikke har sikret sig, at dennes chauffører i overensstemmelse med bekendtgørelsens regler herom er i besiddelse af varebilschaufføruddannelsesbevis eller chaufføruddannelsesbevis samt opfylder alders- og erfaringskravene fastsat i bekendtgørelsen. Stk. 4. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2025-04-25",
      "valid_to": null
    },
    {
      "provision_ref": "13:61",
      "chapter": "13",
      "section": "61",
      "content": "§ 61. Bekendtgørelsen træder i kraft den 1. maj 2025. Stk. 2. § 14, § 16, stk. 2, og § 19 har virkning fra den 1. oktober 2025. Stk. 3. Bekendtgørelse nr. 322 af 30. marts 2020 om kvalifikationskrav til visse førere af køretøjer i vejtransport ophæves.",
      "valid_from": "2025-04-25",
      "valid_to": null
    },
    {
      "provision_ref": "13:62",
      "chapter": "13",
      "section": "62",
      "content": "§ 62. I perioden fra den 1. maj til og med den 30. september 2025 kan en chauffør erhverve grundlæggende kvalifikationer ved at deltage i en grundlæggende kvalifikationsuddannelse ved et godkendt uddannelsescenter, hvis uddannelsen påbegyndes senest den 30. september 2025. Stk. 2. Den grundlæggende kvalifikationsuddannelse, jf. stk. 1, skal have en varighed på mindst 280 timer, herunder mindst 20 individuelle køretimer i et køretøj af den pågældende kategori, som uddannelsen omhandler, og 11 lektioners undervisning i førstehjælp. Der kan ikke ske reduktion af antallet af timer på baggrund af en individuel kompetencevurdering, jf. dog § 63, stk. 2. Stk. 3. Bestemmelserne i § 15, stk. 2 og 4-7, § 17 og § 18, stk. 1, 2 og 6, finder tilsvarende anvendelse for en chauffør, der ønsker at deltage i den grundlæggende kvalifikationsuddannelse.",
      "valid_from": "2025-04-25",
      "valid_to": null
    },
    {
      "provision_ref": "13:63",
      "chapter": "13",
      "section": "63",
      "content": "§ 63. En chauffør, der ønsker at ændre eller udvide sin kørselsaktivitet, jf. § 16, kan i perioden fra den 1. maj til og med den 30. september 2025 deltage i en grundlæggende kvalifikationsuddannelse, jf. § 62, hvis uddannelsen påbegyndes senest den 30. september 2025. Stk. 2. En chauffør, der ønsker at deltage i en grundlæggende kvalifikationsuddannelse efter stk. 1, skal alene erhverve grundlæggende kvalifikationer for de dele, som er specifikke for de nye kvalifikationer. Uddannelsen skal have en varighed på mindst 70 timer, herunder mindst 5 individuelle køretimer.",
      "valid_from": "2025-04-25",
      "valid_to": null
    },
    {
      "provision_ref": "13:64",
      "chapter": "13",
      "section": "64",
      "content": "§ 64. For en chauffør, der modtager individuelle køretimer i forbindelse med den grundlæggende kvalifikationsuddannelse, kan højst 8 af de anførte 20 køretimer i § 62, stk. 2, og 2 af de anførte 5 køretimer i § 63, stk. 2, foregå på en godkendt lukket øvelsesplads, et godkendt køreteknisk anlæg eller i en avanceret simulator. Stk. 2. For en chauffør, der skal udføre personbefordring, skal mindst 2 af de anførte 20 køretimer i § 62, stk. 2, og 2 af de anførte 5 køretimer i § 63, stk. 2, foregå i en lang 3-akslet bus på minimum 13,5 m på en godkendt lukket øvelsesplads eller et godkendt køreteknisk anlæg.",
      "valid_from": "2025-04-25",
      "valid_to": null
    },
    {
      "provision_ref": "13:65",
      "chapter": "13",
      "section": "65",
      "content": "§ 65. Bestemmelserne i §§ 8 og 10 finder tilsvarende anvendelse for chaufføruddannelsesbevis udstedt for gennemført grundlæggende kvalifikationsuddannelse, jf. § 62 i denne bekendtgørelse eller § 16 i bekendtgørelse nr. 322 af 30. marts 2020 om kvalifikationskrav til visse førere af køretøjer i vejtransport.",
      "valid_from": "2025-04-25",
      "valid_to": null
    },
    {
      "provision_ref": "13:66",
      "chapter": "13",
      "section": "66",
      "content": "§ 66. Chaufføruddannelsesbeviser, der er udstedt før den 1. maj 2025, er gyldige indtil deres udløbsdato.",
      "valid_from": "2025-04-25",
      "valid_to": null
    },
    {
      "provision_ref": "13:67",
      "chapter": "13",
      "section": "67",
      "content": "§ 67. EU-førerattester, udstedt før den 23. maj 2020, der ikke er forsynet med EU-kode 95, i overensstemmelse med artikel 5 i Europa-Parlamentets og Rådets forordning om fælles regler for adgang til markedet for international godskørsel, og særligt dennes stk. 7, med henblik på at dokumentere overholdelse af uddannelseskravene i nærværende bekendtgørelse, anerkendes som dokumentation for kvalifikationer indtil deres udløbsdato.",
      "valid_from": "2025-04-25",
      "valid_to": null
    }
  ],
  "definitions": []
}
