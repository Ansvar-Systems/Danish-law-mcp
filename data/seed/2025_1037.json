{
  "id": "2025:1037",
  "type": "statute",
  "title": "Bekendtgørelse for Grønland om tilsætninger til visse fødevarer bestemt til udførsel fra Grønland",
  "short_name": "BEK H#LOKDOK04",
  "status": "in_force",
  "issued_date": "2025-08-12",
  "url": "https://www.retsinformation.dk/eli/lta/2025/1037/xml",
  "description": "Retsinformation source. DocumentId=DC001947; AccessionNumber=B20250103705; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse vedrører anvendelse af 1) aromaer, ekstraktionsmidler, enzymer og tilsætningsstoffer i fødevarer, 2) tilsætningsstoffer til tilsætningsstoffer i fødevarer, og 3) tekniske hjælpestoffer i fødevarer. Stk. 2. Bekendtgørelsen finder ikke anvendelse for fødevarevirksomheder, der alene producerer fødevarer bestemt til det grønlandske hjemmemarked."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Aroma: Aromastof, aromapræparat, reaktionsaroma, røgaroma, røgaromastof eller blandinger af disse, indbyrdes eller med andre tilsætningsstoffer eller fødevarer. 2) Ekstraktionsmiddel: Et opløsningsmiddel, som anvendes i en ekstraktionsproces under forarbejdning af råstoffer, fødevarer eller af bestanddele eller ingredienser af sådanne produkter, og som fjernes, men som kan resultere i en utilsigtet, men teknisk uundgåelig forekomst af rester af midlet eller dets omdannelsesprodukter i fødevaren eller fødevareingrediensen. 3) Opløsningsmiddel: Ethvert stof, som kan opløse fødevarer, eller enhver bestanddel, der indgår i en fødevare, herunder ethvert forurenende stof, som findes i eller på den pågældende fødevare. 4) Enzym: Et produkt, der er frembragt af planter, dyr eller mikroorganismer eller produkter heraf, herunder et produkt, der er frembragt ved fermentering med anvendelse af mikroorganismer, og som a) indeholder et eller flere enzymer, der kan katalysere en specifik biokemisk reaktion, og b) tilsættes til fødevarer med et teknologisk formål på et hvilket som helst trin af fremstillingen, forarbejdningen, tilberedningen, behandlingen, emballeringen, transporten eller opbevaringen af fødevarerne. 5) Markedsføring: Besiddelse af fødevarer med henblik på salg, herunder udbydelse til salg eller anden overførsel, som finder sted mod eller uden vederlag, herunder selve salget og distributionen og selve den overførsel, der sker på andre måder. 6) Tilsætningsstof: Ethvert stof, der normalt ikke indtages som en fødevare i sig selv og normalt ikke anvendes som en karakteristisk ingrediens i fødevarer, hvad enten det har næringsværdi eller ej, og som, hvis det bevidst tilsættes fødevarer med et teknologisk formål i forbindelse med fremstillingen, forarbejdningen, tilberedningen, behandlingen, emballeringen, transporten eller opbevaringen, resulterer i, eller med rimelighed forventes at resultere i, at det eller dets biprodukter direkte eller indirekte bliver en bestanddel af de pågældende fødevarer. Følgende betragtes dog ikke som tilsætningsstoffer: a) Monosaccharider, disaccharider eller oligosaccharider, og fødevarer som indeholder disse stoffer, der anvendes på grund af deres sødende egenskaber. b) Fødevarer, hvad enten de er i tørret eller koncentreret form, herunder aromaer, som tilsættes under fremstilling af sammensatte fødevarer på grund af deres aromatiske, smagsmæssige eller ernæringsmæssige egenskaber, og som samtidig har en sekundær farvevirkning. c) Stoffer, der anvendes i overtræks- og dæklagsmaterialer, der ikke udgør en del af fødevarer, og som ikke er bestemt til at indtages sammen med disse. d) Pectinholdige produkter udvundet af tørrede presserester af æbler eller skaller af citrusfrugter eller kvæder eller en blanding heraf ved behandling med fortyndet syre og efterfølgende delvis neutralisering med natriumeller kaliumsalte (»flydende pectin«). e) Tyggegummibaser. f) Hvid eller gul dextrin, brændt eller dextrineret stivelse, stivelse modificeret ved syre- eller alkalibehandling, bleget stivelse, fysisk modificeret stivelse og stivelse behandlet med amylolytiske enzymer. g) Ammoniumchlorid. h) Blodplasma, gelatine, proteinhydrolysater og salte deraf, mælkeprotein og gluten. i) Andre aminosyrer end glutaminsyre, glycin, cystein og cystin samt salte af sådanne syrer, som ikke har nogen teknologisk funktion. j) Kaseinater og kasein. k) Lnulin. 7) Teknisk hjælpestof: Ethvert stof, der ikke indtages som en fødevare i sig selv, der med forsæt anvendes ved forarbejdningen af råvarer, fødevarer eller disses ingredienser for at opfylde et bestemt teknologisk formål under behandlingen eller forarbejdningen, og kan resultere i, at der i det færdige produkt findes en utilsigtet, men teknisk uundgåelig rest af dette stof eller derivater deraf, under forudsætning af at disse reststoffer ikke udgør en sundhedsfare og ikke indvirker teknologisk på det færdige produkt. 8) Quantum satis: Det forhold, at der ikke er fastsat nogen maksimumsgrænseværdi, og at tilsætningsstoffer skal anvendes i overensstemmelse med god fremstillingspraksis i en mængde, som ikke er højere end nødvendigt for at opnå det ønskede resultat, og således at forbrugerne ikke vildledes."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Kun aromaer, ekstraktionsmidler, enzymer og tilsætningsstoffer, som er listet i bilag til denne bekendtgørelse, må anvendes til de, i det pågældende bilag, anførte fødevarekategorier på de nævnte vilkår."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Kun de tilsætningsstoffer, som er listet i bilag 1, må anvendes i fødevarer, jf. § 3. Stk. 2. Tilsætningsstofferne må kun anvendes i fødevarer 1) med de formål, som er nævnt i bilag 2, 2) i overensstemmelse med god fremstillingsmæssig praksis, og 3) de skal opfylde de krav til identitet og renhed, der er fastsat ved bilag 3. Stk. 3. Maksimalgrænseværdierne for tilsætningsstofferne gælder for den markedsførte fødevare, medmindre andet er anført. Stk. 4. Ved anvendelse af tilsætningsstoffer, som må tilsættes fødevarer efter quantum satis princippet, skal fødevarevirksomheden kunne redegøre for behovet for den anvendte mængde af de enkelte tilsætningsstoffer."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Forekomst af et tilsætningsstof er tilladt i en fødevare, hvortil der er tilsat et tilsætningsstof, for så vidt tilsætningsstoffet i henhold til bilag 4, er kommet i fødevaren via tilsætningsstoffet (carryover), og ikke har nogen teknologisk funktion i den færdige fødevare. Stk. 2. Hvis et tilsætningsstof i et andet tilsætningsstof er tilsat en fødevare og har en teknologisk funktion i den pågældende fødevare, betragtes det som et tilsætningsstof i den pågældende fødevare og ikke som et tilsætningsstof i det tilsætningsstof, der er tilsat, og skal i så fald være i overensstemmelse med de foreskrevne anvendelsesbetingelser for den pågældende fødevare. Stk. 3. Forekomst af et tilsætningsstof er tilladt i en fødevare, der udelukkende er bestemt til fremstilling af sammensatte fødevarer (reverse carryover), forudsat at den sammensatte fødevare overholder denne bekendtgørelse."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Tekniske hjælpestoffer må anvendes til fødevarer, når stofferne og anvendelsen er sundhedsmæssig forsvarlig."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Den, der overtræder § 3, § 4 eller § 6, idømmes bøde, medmindre mere indgribende foranstaltninger er forskyldt efter anden lovgivning. Stk. 2. Der kan pålægges selskaber m.v. (juridiske personer) kriminalretligt ansvar efter reglerne i kapitel 5 i kriminallov for Grønland."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Bekendtgørelsen træder i kraft den 15. august 2025. Stk. 2. Bekendtgørelse nr. 1163 af 26. september 2013 for Grønland om tilsætninger mv. til visse fødevarer ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse vedrører anvendelse af 1) aromaer, ekstraktionsmidler, enzymer og tilsætningsstoffer i fødevarer, 2) tilsætningsstoffer til tilsætningsstoffer i fødevarer, og 3) tekniske hjælpestoffer i fødevarer. Stk. 2. Bekendtgørelsen finder ikke anvendelse for fødevarevirksomheder, der alene producerer fødevarer bestemt til det grønlandske hjemmemarked.",
      "valid_from": "2025-08-12",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Aroma: Aromastof, aromapræparat, reaktionsaroma, røgaroma, røgaromastof eller blandinger af disse, indbyrdes eller med andre tilsætningsstoffer eller fødevarer. 2) Ekstraktionsmiddel: Et opløsningsmiddel, som anvendes i en ekstraktionsproces under forarbejdning af råstoffer, fødevarer eller af bestanddele eller ingredienser af sådanne produkter, og som fjernes, men som kan resultere i en utilsigtet, men teknisk uundgåelig forekomst af rester af midlet eller dets omdannelsesprodukter i fødevaren eller fødevareingrediensen. 3) Opløsningsmiddel: Ethvert stof, som kan opløse fødevarer, eller enhver bestanddel, der indgår i en fødevare, herunder ethvert forurenende stof, som findes i eller på den pågældende fødevare. 4) Enzym: Et produkt, der er frembragt af planter, dyr eller mikroorganismer eller produkter heraf, herunder et produkt, der er frembragt ved fermentering med anvendelse af mikroorganismer, og som a) indeholder et eller flere enzymer, der kan katalysere en specifik biokemisk reaktion, og b) tilsættes til fødevarer med et teknologisk formål på et hvilket som helst trin af fremstillingen, forarbejdningen, tilberedningen, behandlingen, emballeringen, transporten eller opbevaringen af fødevarerne. 5) Markedsføring: Besiddelse af fødevarer med henblik på salg, herunder udbydelse til salg eller anden overførsel, som finder sted mod eller uden vederlag, herunder selve salget og distributionen og selve den overførsel, der sker på andre måder. 6) Tilsætningsstof: Ethvert stof, der normalt ikke indtages som en fødevare i sig selv og normalt ikke anvendes som en karakteristisk ingrediens i fødevarer, hvad enten det har næringsværdi eller ej, og som, hvis det bevidst tilsættes fødevarer med et teknologisk formål i forbindelse med fremstillingen, forarbejdningen, tilberedningen, behandlingen, emballeringen, transporten eller opbevaringen, resulterer i, eller med rimelighed forventes at resultere i, at det eller dets biprodukter direkte eller indirekte bliver en bestanddel af de pågældende fødevarer. Følgende betragtes dog ikke som tilsætningsstoffer: a) Monosaccharider, disaccharider eller oligosaccharider, og fødevarer som indeholder disse stoffer, der anvendes på grund af deres sødende egenskaber. b) Fødevarer, hvad enten de er i tørret eller koncentreret form, herunder aromaer, som tilsættes under fremstilling af sammensatte fødevarer på grund af deres aromatiske, smagsmæssige eller ernæringsmæssige egenskaber, og som samtidig har en sekundær farvevirkning. c) Stoffer, der anvendes i overtræks- og dæklagsmaterialer, der ikke udgør en del af fødevarer, og som ikke er bestemt til at indtages sammen med disse. d) Pectinholdige produkter udvundet af tørrede presserester af æbler eller skaller af citrusfrugter eller kvæder eller en blanding heraf ved behandling med fortyndet syre og efterfølgende delvis neutralisering med natriumeller kaliumsalte (»flydende pectin«). e) Tyggegummibaser. f) Hvid eller gul dextrin, brændt eller dextrineret stivelse, stivelse modificeret ved syre- eller alkalibehandling, bleget stivelse, fysisk modificeret stivelse og stivelse behandlet med amylolytiske enzymer. g) Ammoniumchlorid. h) Blodplasma, gelatine, proteinhydrolysater og salte deraf, mælkeprotein og gluten. i) Andre aminosyrer end glutaminsyre, glycin, cystein og cystin samt salte af sådanne syrer, som ikke har nogen teknologisk funktion. j) Kaseinater og kasein. k) Lnulin. 7) Teknisk hjælpestof: Ethvert stof, der ikke indtages som en fødevare i sig selv, der med forsæt anvendes ved forarbejdningen af råvarer, fødevarer eller disses ingredienser for at opfylde et bestemt teknologisk formål under behandlingen eller forarbejdningen, og kan resultere i, at der i det færdige produkt findes en utilsigtet, men teknisk uundgåelig rest af dette stof eller derivater deraf, under forudsætning af at disse reststoffer ikke udgør en sundhedsfare og ikke indvirker teknologisk på det færdige produkt. 8) Quantum satis: Det forhold, at der ikke er fastsat nogen maksimumsgrænseværdi, og at tilsætningsstoffer skal anvendes i overensstemmelse med god fremstillingspraksis i en mængde, som ikke er højere end nødvendigt for at opnå det ønskede resultat, og således at forbrugerne ikke vildledes.",
      "valid_from": "2025-08-12",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Kun aromaer, ekstraktionsmidler, enzymer og tilsætningsstoffer, som er listet i bilag til denne bekendtgørelse, må anvendes til de, i det pågældende bilag, anførte fødevarekategorier på de nævnte vilkår.",
      "valid_from": "2025-08-12",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Kun de tilsætningsstoffer, som er listet i bilag 1, må anvendes i fødevarer, jf. § 3. Stk. 2. Tilsætningsstofferne må kun anvendes i fødevarer 1) med de formål, som er nævnt i bilag 2, 2) i overensstemmelse med god fremstillingsmæssig praksis, og 3) de skal opfylde de krav til identitet og renhed, der er fastsat ved bilag 3. Stk. 3. Maksimalgrænseværdierne for tilsætningsstofferne gælder for den markedsførte fødevare, medmindre andet er anført. Stk. 4. Ved anvendelse af tilsætningsstoffer, som må tilsættes fødevarer efter quantum satis princippet, skal fødevarevirksomheden kunne redegøre for behovet for den anvendte mængde af de enkelte tilsætningsstoffer.",
      "valid_from": "2025-08-12",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Forekomst af et tilsætningsstof er tilladt i en fødevare, hvortil der er tilsat et tilsætningsstof, for så vidt tilsætningsstoffet i henhold til bilag 4, er kommet i fødevaren via tilsætningsstoffet (carryover), og ikke har nogen teknologisk funktion i den færdige fødevare. Stk. 2. Hvis et tilsætningsstof i et andet tilsætningsstof er tilsat en fødevare og har en teknologisk funktion i den pågældende fødevare, betragtes det som et tilsætningsstof i den pågældende fødevare og ikke som et tilsætningsstof i det tilsætningsstof, der er tilsat, og skal i så fald være i overensstemmelse med de foreskrevne anvendelsesbetingelser for den pågældende fødevare. Stk. 3. Forekomst af et tilsætningsstof er tilladt i en fødevare, der udelukkende er bestemt til fremstilling af sammensatte fødevarer (reverse carryover), forudsat at den sammensatte fødevare overholder denne bekendtgørelse.",
      "valid_from": "2025-08-12",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Tekniske hjælpestoffer må anvendes til fødevarer, når stofferne og anvendelsen er sundhedsmæssig forsvarlig.",
      "valid_from": "2025-08-12",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Den, der overtræder § 3, § 4 eller § 6, idømmes bøde, medmindre mere indgribende foranstaltninger er forskyldt efter anden lovgivning. Stk. 2. Der kan pålægges selskaber m.v. (juridiske personer) kriminalretligt ansvar efter reglerne i kapitel 5 i kriminallov for Grønland.",
      "valid_from": "2025-08-12",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Bekendtgørelsen træder i kraft den 15. august 2025. Stk. 2. Bekendtgørelse nr. 1163 af 26. september 2013 for Grønland om tilsætninger mv. til visse fødevarer ophæves.",
      "valid_from": "2025-08-12",
      "valid_to": null
    }
  ],
  "definitions": []
}
