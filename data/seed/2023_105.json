{
  "id": "2023:105",
  "type": "statute",
  "title": "Bekendtgørelse om indberetning af drifts- og sikkerhedshændelser for udbydere af betalingstjenester",
  "short_name": "BEK H#LOKDOK04",
  "status": "in_force",
  "issued_date": "2023-01-27",
  "url": "https://www.retsinformation.dk/eli/lta/2023/105/xml",
  "description": "Retsinformation source. DocumentId=CQ002470; AccessionNumber=B20230010505; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse finder anvendelse på følgende virksomheder ved udbud af betalingstjenester: 1) Pengeinstitutter, der udsteder elektroniske penge eller udbyder betalingstjenester, jf. §§ 2 og 3 i lov om betalinger. 2) Offentlige myndigheder og Danmarks Nationalbank, hvis disse udsteder elektroniske penge eller udbyder betalingstjenester, jf. §§ 2 og 3 i lov om betalinger. 3) Virksomheder, der er meddelt tilladelse som e-pengeinstitut i medfør af § 8 i lov om betalinger, og som udbyder betalingstjenester, jf. bilag 1 i lov om betalinger. 4) Virksomheder, der er meddelt tilladelse som betalingsinstitut i medfør af § 9 i lov om betalinger. 5) Virksomheder, der er meddelt begrænset tilladelse til at udstede elektroniske penge i medfør af § 50 i lov om betalinger. 6) Virksomheder, der er meddelt begrænset tilladelse til at udbyde betalingstjenester i medfør af § 51 i lov om betalinger. 7) Virksomheder, der er meddelt tilladelse til at udbyde kontooplysningstjenester i medfør af § 60, stk. 1, i lov om betalinger."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Drifts- og sikkerhedshændelse: En enkeltstående eller en række af hændelser, der ikke er planlagt af en virksomhed omfattet af § 1, og som har fået eller formodes at få negativ indvirkning på betalingsrelaterede tjenesters integritet, tilgængelighed, fortrolighed eller ægthed. 2) Betalingsrelaterede tjenester: Betalingstjenester omfattet af bilag 1 i lov om betalinger og alle de tekniske støttefunktioner, der er nødvendige for den korrekte levering af betalingstjenester."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. En virksomhed omfattet af § 1 skal snarest muligt indberette større drifts- og sikkerhedshændelser til Finanstilsynet. Stk. 2. Virksomheden skal vurdere omfanget af en drifts- og sikkerhedshændelse ud fra kriterierne angivet i bilag 1. Virksomheden skal for de enkelte kriterier fastslå, om tærskelværdierne som nævnt i bilag 1 er eller sandsynligvis vil blive nået, før hændelsen er afhjulpet. Der vil være tale om en større drifts- og sikkerhedshændelse, når hændelsen opfylder eller forventes at opfylde 1) ét eller flere af kriterierne på højere indvirkningsniveau, jf. bilag 1, eller 2) tre eller flere af kriterierne på lavere indvirkningsniveau, jf. bilag 1. Stk. 3. Virksomheden skal klassificere hændelsen snarest muligt efter, at hændelsen er konstateret og virksomheden er i besiddelse af de nødvendige oplysninger for at foretage klassifikationen. Virksomheden skal senest klassificere hændelsen 24 timer efter, at den er konstateret, jf. dog stk. 4. Stk. 4. Har virksomheden behov for længere tid til at klassificere hændelsen, jf. stk. 3, skal den redegøre for årsagen hertil i den indledende rapport, jf. § 4, stk. 1. Stk. 5. Indberetningen efter stk. 1 skal bestå af: 1) En indledende rapport, jf. § 4. 2) Foreløbige rapporter om status på hændelsen, jf. § 5. 3) En endelig rapport, jf. § 6. Stk. 6. Indberetning efter stk. 1 skal ske gennem den fælles digitale løsning for indberetning af hændelser til offentlige myndigheder på www.virk.dk."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. En virksomhed omfattet af § 1 skal indsende en indledende rapport til Finanstilsynet snarest muligt og senest 4 timer efter, at drifts- og sikkerhedshændelsen er klassificeret som større. Konstateres drifts- og sikkerhedshændelsen uden for normal arbejdstid, skal den indledende rapport sendes til Finanstilsynet senest 4 timer efter, at normal arbejdstid er påbegyndt den efterfølgende arbejdsdag. Omklassificerer virksomheden en hændelse til en større drifts- og sikkerhedshændelse, skal virksomheden indsende en indledende rapport til Finanstilsynet straks efter omklassificeringen. Stk. 2. Er alle oplysninger til brug for indberetningen ikke tilgængelige for virksomheden på tidspunktet, hvor indberetning skal foretages, jf. stk. 1, skal virksomheden indsende en indberetning baseret på skøn."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. En virksomhed omfattet af § 1 skal indsende en foreløbig rapport til Finanstilsynet, når driften igen er normal. Hvis normal drift endnu ikke er genoptaget, skal der senest 3 arbejdsdage efter indsendelsen af den indledende rapport indsendes en foreløbig rapport. Den foreløbige rapport skal løbende opdateres overfor Finanstilsynet, når virksomheden får kendskab til væsentlige ændringer siden den forudgående indberetning. Stk. 2. Er alle oplysninger til brug for indberetningen ikke tilgængelige for virksomheden på tidspunktet, hvor indberetning skal foretages, jf. stk. 1, skal virksomheden afgive en indberetning baseret på skøn."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. En virksomhed omfattet af § 1 skal indsende en endelig rapport til Finanstilsynet senest 20 arbejdsdage efter, at drifts- og sikkerhedshændelsen er ophørt, og normal drift er genoptaget. Stk. 2. En virksomhed omfattet af § 1 skal indsende en endelig rapport, såfremt det konstateres, at en indberettet hændelse ikke længere opfylder kriterierne for at være en større hændelse. Stk. 3. Den endelige rapport skal være baseret på faktiske oplysninger."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. En virksomhed omfattet af § 1 kan outsource indberetningen af større drifts- og sikkerhedshændelser efter § 3, jf. §§ 4-6, til en tredjepart, når følgende betingelser er opfyldt, jf. dog stk. 2: 1) Virksomheden underretter forinden Finanstilsynet om outsourcingen af indberetningen. 2) Den formelle kontrakt mellem virksomheden og tredjeparten, der er grundlaget for outsourcingen af indberetningen, fastlægger entydigt opgavefordelingen mellem parterne. 3) Fortroligheden af følsomme data samt kvaliteten, sammenhængen, integriteten og pålideligheden af de oplysninger, der gives til Finanstilsynet, er forsvarligt sikret. Stk. 2. Virksomheder omfattet af § 1, nr. 3 og 4, skal foruden stk. 1 opfylde de krav til outsourcing af væsentlige driftsmæssige funktioner, som er fastlagt i §§ 39 og 40 i lov om betalinger. Stk. 3. Den virksomhed, der efter stk. 1 outsourcer indberetningen efter § 3, har fortsat ansvaret for opfyldelsen af de krav til indberetningen, der følger af §§ 4-6, samt for de oplysninger, der afgives til Finanstilsynet. Stk. 4. Virksomheden skal underrette Finanstilsynet, hvis virksomheden trækker outsourcing efter stk. 1 tilbage. Virksomheden skal desuden underrette Finanstilsynet om enhver væsentlig ændring, der berører tredjeparten og dennes evne til at opfylde indberetningsforpligtelsen."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. En eller flere virksomheder omfattet af § 1 kan på konsolideret niveau outsource indberetning efter § 3 til en tredjepart, som er etableret i Danmark, i de tilfælde hvor en drifts- og sikkerhedshændelse skyldes en afbrydelse af den eller de ydelser, der leveres af den pågældende tredjepart. Stk. 2. Virksomheden skal forinden underrette Finanstilsynet om outsourcingen af indberetningen efter stk. 1. Stk. 3. Kontrakten mellem virksomheden og tredjeparten, der er grundlaget for outsourcingen af indberetningen, skal entydigt fastlægge opgavefordelingen mellem parterne, og det skal fremgå, at tredjeparten holder virksomheden løbende underrettet om alle relevante oplysninger om hændelsen, herunder den dialog, som tredjeparten har med Finanstilsynet, i det omfang det ikke udgør et brud på fortroligheden af oplysninger, som vedrører andre virksomheder."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. En virksomhed omfattet af § 1 skal snarest muligt efter konstatering af en drifts- og sikkerhedshændelse, jf. § 2, nr. 1, vurdere, om drifts- og sikkerhedshændelsen direkte eller indirekte har eller kan få indvirkning på betalingstjenestens brugere og deres økonomiske interesser. Stk. 2. Viser virksomhedens vurdering, jf. stk. 1, at drifts- og sikkerhedshændelsen direkte eller indirekte har eller kan få indvirkning på brugernes økonomiske interesser, skal virksomheden snarest muligt orientere brugerne om hændelsen og om de tilgængelige foranstaltninger, som de kan træffe for at begrænse hændelsens negative følger. Ved orienteringen til brugerne skal virksomheden tage hensyn til drifts- og sikkerhedshændelsens negative følger samt den måde, hvorpå virksomheden normalt kommunikerer med sine brugere på."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Overtrædelse af § 3, stk. 1, stk. 2, 1. pkt., og stk. 3, §§ 4-6 og § 9 straffes med bøde. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Bekendtgørelsen træder i kraft den 1. februar 2023. Stk. 2. Bekendtgørelse nr. 1428 af 3. december 2018 om indberetning af drifts- og sikkerhedshændelser m.v. for udbydere af betalingstjenester ophæves. Stk. 3. Bekendtgørelse nr. 43 af 16. januar 2023 om indberetning af drifts- og sikkerhedshændelser for udbydere af betalingstjenester ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse finder anvendelse på følgende virksomheder ved udbud af betalingstjenester: 1) Pengeinstitutter, der udsteder elektroniske penge eller udbyder betalingstjenester, jf. §§ 2 og 3 i lov om betalinger. 2) Offentlige myndigheder og Danmarks Nationalbank, hvis disse udsteder elektroniske penge eller udbyder betalingstjenester, jf. §§ 2 og 3 i lov om betalinger. 3) Virksomheder, der er meddelt tilladelse som e-pengeinstitut i medfør af § 8 i lov om betalinger, og som udbyder betalingstjenester, jf. bilag 1 i lov om betalinger. 4) Virksomheder, der er meddelt tilladelse som betalingsinstitut i medfør af § 9 i lov om betalinger. 5) Virksomheder, der er meddelt begrænset tilladelse til at udstede elektroniske penge i medfør af § 50 i lov om betalinger. 6) Virksomheder, der er meddelt begrænset tilladelse til at udbyde betalingstjenester i medfør af § 51 i lov om betalinger. 7) Virksomheder, der er meddelt tilladelse til at udbyde kontooplysningstjenester i medfør af § 60, stk. 1, i lov om betalinger.",
      "valid_from": "2023-01-27",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Drifts- og sikkerhedshændelse: En enkeltstående eller en række af hændelser, der ikke er planlagt af en virksomhed omfattet af § 1, og som har fået eller formodes at få negativ indvirkning på betalingsrelaterede tjenesters integritet, tilgængelighed, fortrolighed eller ægthed. 2) Betalingsrelaterede tjenester: Betalingstjenester omfattet af bilag 1 i lov om betalinger og alle de tekniske støttefunktioner, der er nødvendige for den korrekte levering af betalingstjenester.",
      "valid_from": "2023-01-27",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. En virksomhed omfattet af § 1 skal snarest muligt indberette større drifts- og sikkerhedshændelser til Finanstilsynet. Stk. 2. Virksomheden skal vurdere omfanget af en drifts- og sikkerhedshændelse ud fra kriterierne angivet i bilag 1. Virksomheden skal for de enkelte kriterier fastslå, om tærskelværdierne som nævnt i bilag 1 er eller sandsynligvis vil blive nået, før hændelsen er afhjulpet. Der vil være tale om en større drifts- og sikkerhedshændelse, når hændelsen opfylder eller forventes at opfylde 1) ét eller flere af kriterierne på højere indvirkningsniveau, jf. bilag 1, eller 2) tre eller flere af kriterierne på lavere indvirkningsniveau, jf. bilag 1. Stk. 3. Virksomheden skal klassificere hændelsen snarest muligt efter, at hændelsen er konstateret og virksomheden er i besiddelse af de nødvendige oplysninger for at foretage klassifikationen. Virksomheden skal senest klassificere hændelsen 24 timer efter, at den er konstateret, jf. dog stk. 4. Stk. 4. Har virksomheden behov for længere tid til at klassificere hændelsen, jf. stk. 3, skal den redegøre for årsagen hertil i den indledende rapport, jf. § 4, stk. 1. Stk. 5. Indberetningen efter stk. 1 skal bestå af: 1) En indledende rapport, jf. § 4. 2) Foreløbige rapporter om status på hændelsen, jf. § 5. 3) En endelig rapport, jf. § 6. Stk. 6. Indberetning efter stk. 1 skal ske gennem den fælles digitale løsning for indberetning af hændelser til offentlige myndigheder på www.virk.dk.",
      "valid_from": "2023-01-27",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. En virksomhed omfattet af § 1 skal indsende en indledende rapport til Finanstilsynet snarest muligt og senest 4 timer efter, at drifts- og sikkerhedshændelsen er klassificeret som større. Konstateres drifts- og sikkerhedshændelsen uden for normal arbejdstid, skal den indledende rapport sendes til Finanstilsynet senest 4 timer efter, at normal arbejdstid er påbegyndt den efterfølgende arbejdsdag. Omklassificerer virksomheden en hændelse til en større drifts- og sikkerhedshændelse, skal virksomheden indsende en indledende rapport til Finanstilsynet straks efter omklassificeringen. Stk. 2. Er alle oplysninger til brug for indberetningen ikke tilgængelige for virksomheden på tidspunktet, hvor indberetning skal foretages, jf. stk. 1, skal virksomheden indsende en indberetning baseret på skøn.",
      "valid_from": "2023-01-27",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. En virksomhed omfattet af § 1 skal indsende en foreløbig rapport til Finanstilsynet, når driften igen er normal. Hvis normal drift endnu ikke er genoptaget, skal der senest 3 arbejdsdage efter indsendelsen af den indledende rapport indsendes en foreløbig rapport. Den foreløbige rapport skal løbende opdateres overfor Finanstilsynet, når virksomheden får kendskab til væsentlige ændringer siden den forudgående indberetning. Stk. 2. Er alle oplysninger til brug for indberetningen ikke tilgængelige for virksomheden på tidspunktet, hvor indberetning skal foretages, jf. stk. 1, skal virksomheden afgive en indberetning baseret på skøn.",
      "valid_from": "2023-01-27",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. En virksomhed omfattet af § 1 skal indsende en endelig rapport til Finanstilsynet senest 20 arbejdsdage efter, at drifts- og sikkerhedshændelsen er ophørt, og normal drift er genoptaget. Stk. 2. En virksomhed omfattet af § 1 skal indsende en endelig rapport, såfremt det konstateres, at en indberettet hændelse ikke længere opfylder kriterierne for at være en større hændelse. Stk. 3. Den endelige rapport skal være baseret på faktiske oplysninger.",
      "valid_from": "2023-01-27",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. En virksomhed omfattet af § 1 kan outsource indberetningen af større drifts- og sikkerhedshændelser efter § 3, jf. §§ 4-6, til en tredjepart, når følgende betingelser er opfyldt, jf. dog stk. 2: 1) Virksomheden underretter forinden Finanstilsynet om outsourcingen af indberetningen. 2) Den formelle kontrakt mellem virksomheden og tredjeparten, der er grundlaget for outsourcingen af indberetningen, fastlægger entydigt opgavefordelingen mellem parterne. 3) Fortroligheden af følsomme data samt kvaliteten, sammenhængen, integriteten og pålideligheden af de oplysninger, der gives til Finanstilsynet, er forsvarligt sikret. Stk. 2. Virksomheder omfattet af § 1, nr. 3 og 4, skal foruden stk. 1 opfylde de krav til outsourcing af væsentlige driftsmæssige funktioner, som er fastlagt i §§ 39 og 40 i lov om betalinger. Stk. 3. Den virksomhed, der efter stk. 1 outsourcer indberetningen efter § 3, har fortsat ansvaret for opfyldelsen af de krav til indberetningen, der følger af §§ 4-6, samt for de oplysninger, der afgives til Finanstilsynet. Stk. 4. Virksomheden skal underrette Finanstilsynet, hvis virksomheden trækker outsourcing efter stk. 1 tilbage. Virksomheden skal desuden underrette Finanstilsynet om enhver væsentlig ændring, der berører tredjeparten og dennes evne til at opfylde indberetningsforpligtelsen.",
      "valid_from": "2023-01-27",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. En eller flere virksomheder omfattet af § 1 kan på konsolideret niveau outsource indberetning efter § 3 til en tredjepart, som er etableret i Danmark, i de tilfælde hvor en drifts- og sikkerhedshændelse skyldes en afbrydelse af den eller de ydelser, der leveres af den pågældende tredjepart. Stk. 2. Virksomheden skal forinden underrette Finanstilsynet om outsourcingen af indberetningen efter stk. 1. Stk. 3. Kontrakten mellem virksomheden og tredjeparten, der er grundlaget for outsourcingen af indberetningen, skal entydigt fastlægge opgavefordelingen mellem parterne, og det skal fremgå, at tredjeparten holder virksomheden løbende underrettet om alle relevante oplysninger om hændelsen, herunder den dialog, som tredjeparten har med Finanstilsynet, i det omfang det ikke udgør et brud på fortroligheden af oplysninger, som vedrører andre virksomheder.",
      "valid_from": "2023-01-27",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. En virksomhed omfattet af § 1 skal snarest muligt efter konstatering af en drifts- og sikkerhedshændelse, jf. § 2, nr. 1, vurdere, om drifts- og sikkerhedshændelsen direkte eller indirekte har eller kan få indvirkning på betalingstjenestens brugere og deres økonomiske interesser. Stk. 2. Viser virksomhedens vurdering, jf. stk. 1, at drifts- og sikkerhedshændelsen direkte eller indirekte har eller kan få indvirkning på brugernes økonomiske interesser, skal virksomheden snarest muligt orientere brugerne om hændelsen og om de tilgængelige foranstaltninger, som de kan træffe for at begrænse hændelsens negative følger. Ved orienteringen til brugerne skal virksomheden tage hensyn til drifts- og sikkerhedshændelsens negative følger samt den måde, hvorpå virksomheden normalt kommunikerer med sine brugere på.",
      "valid_from": "2023-01-27",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Overtrædelse af § 3, stk. 1, stk. 2, 1. pkt., og stk. 3, §§ 4-6 og § 9 straffes med bøde. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2023-01-27",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Bekendtgørelsen træder i kraft den 1. februar 2023. Stk. 2. Bekendtgørelse nr. 1428 af 3. december 2018 om indberetning af drifts- og sikkerhedshændelser m.v. for udbydere af betalingstjenester ophæves. Stk. 3. Bekendtgørelse nr. 43 af 16. januar 2023 om indberetning af drifts- og sikkerhedshændelser for udbydere af betalingstjenester ophæves.",
      "valid_from": "2023-01-27",
      "valid_to": null
    }
  ],
  "definitions": []
}
