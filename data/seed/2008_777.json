{
  "id": "2008:777",
  "type": "statute",
  "title": "Bekendtgørelse for Grønland om udarbejdelse af delårsrapporter for børsnoterede virksomheder omfattet af årsregnskabsloven (Delårsrapportbekendtgørelsen)",
  "short_name": "BEK H#LOKDOK04",
  "status": "in_force",
  "issued_date": "2008-07-10",
  "url": "https://www.retsinformation.dk/eli/lta/2008/777/xml",
  "description": "Retsinformation source. DocumentId=AU003357; AccessionNumber=B20080077705; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Børsnoterede selskaber, som har aktier optaget til notering på en fondsbørs i et EU-land eller i et andet land, hvormed Fællesskabet har indgået aftale, skal udarbejde en delårsrapport for de første seks måneder af hvert regnskabsår (halvårsrapport) efter bestemmelserne i denne bekendtgørelse. Stk. 2. For øvrige børsnoterede virksomheder, som er omfattet af regnskabsklasse D i henhold til årsregnskabslovens § 7, stk. 1, 2. pkt., nr. 4, som sat i kraft for Grønland ved kongelig anordning, er det frivilligt, om de vil udarbejde halvårsrapport efter bestemmelserne i denne bekendtgørelse. Vælger en sådan virksomhed at udarbejde en halvårsrapport, som ikke udelukkende er beregnet til virksomhedens eget brug, finder bestemmelserne i denne bekendtgørelse dog anvendelse. Stk. 3. For børsnoterede virksomheder, som er omfattet af regnskabsklasse A i henhold til årsregnskabslovens § 7, stk. 1, 2. pkt., nr. 1, som sat i kraft for Grønland ved kongelig anordning, er det ligeledes frivilligt, om de vil udarbejde halvårsrapport efter bestemmelserne i denne bekendtgørelse. Vælger en sådan virksomhed at udarbejde en halvårsrapport, som ikke udelukkende er beregnet til virksomhedens eget brug, finder bestemmelserne i denne bekendtgørelse anvendelse, idet virksomheden dog kan undlade at udarbejde halvårskoncernregnskab og ledelsesberetning."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Halvårsrapporten skal bestå af følgende: 1) Et halvårsregnskab, jf. dog stk. 3, 2) et halvårskoncernregnskab for en af virksomheden ledet koncern (halvårskoncernregnskab), 3) en ledelsesberetning for virksomheden og for en af virksomheden ledet koncern og 4) en ledelsespåtegning i tilknytning til underskriften fra medlemmerne af de ansvarlige ledelsesorganer. Stk. 2. Herudover kan virksomheden tilføje eventuelle supplerende beretninger i overensstemmelse med årsregnskabslovens § 14, som sat i kraft for Grønland ved kongelig anordning. Stk. 3. Virksomheder, som udarbejder halvårskoncernregnskab, jf. stk. 1, nr. 2, kan undlade at udarbejde halvårsregnskab for modervirksomheden efter stk. 1, nr. 1."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Ved udarbejdelsen af halvårsregnskabet, jf. § 2, stk. 1, nr. 1, skal virksomheden anvende de samme principper for indregning og måling som i årsregnskabet. Stk. 2. Hvis virksomheden i halvårsregnskabet ændrer regnskabspraksis i forhold til det sidst offentliggjorte årsregnskab, finder bestemmelserne om ændring af regnskabspraksis i årsregnskabslovens § 51, som sat i kraft for Grønland ved kongelig anordning, eller bestemmelserne herom i de af Kommissionen vedtagne internationale regnskabsstandarder, jf. bekendtgørelse for Grønland om offentliggørelse af internationale regnskabsstandarder, tilsvarende anvendelse på halvårsregnskabet."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Halvårsregnskabet kan udarbejdes efter den af Kommissionen vedtagne internationale regnskabsstandard om præsentation af delårsrapporter. Stk. 2. Udarbejder virksomheden ikke halvårsregnskab efter den i stk. 1 nævnte standard, skal virksomheden udarbejde et halvårsregnskab, som opstilles i skemaform, og som i det mindste angiver følgende: 1) Nettoomsætningen, 2) resultat af primær drift, 3) finansielle poster netto, 4) periodens resultat før skat, 5) aktiver i alt og 6) egenkapital. Stk. 3. Hvis et aktieselskab har foretaget udbetaling af ekstraordinært udbytte, eller der er givet bemyndigelse hertil, skal dette oplyses i halvårsregnskabet. Stk. 4. Ud for hver post skal til sammenligning anføres posten for den tilsvarende periode i det foregående regnskabsår. Er posterne ikke direkte sammenlignelige med foregående års poster, finder årsregnskabslovens § 24, stk. 1, som sat i kraft for Grønland ved kongelig anordning, anvendelse. Er halvårsregnskabet udarbejdet efter den i stk. 1 nævnte standard, finder bestemmelserne heri om angivelse af sammenligningstal og tilpasning heraf anvendelse."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Ved udarbejdelsen af halvårskoncernregnskabet, jf. § 2, stk. 1, nr. 2, skal virksomheden anvende de samme principper for indregning og måling som i koncernregnskabet. Stk. 2. Halvårskoncernregnskabet udarbejdes, som om de konsoliderede virksomheder tilsammen var én virksomhed. Stk. 3. Hvis virksomheden i halvårskoncernregnskabet ændrer regnskabspraksis i forhold til det sidst offentliggjorte koncernregnskab, finder bestemmelserne om ændring af regnskabspraksis i årsregnskabslovens § 51, som sat i kraft for Grønland ved kongelig anordning, eller bestemmelserne herom i de af Kommissionen vedtagne internationale regnskabsstandarder tilsvarende anvendelse på halvårskoncernregnskabet."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Bestemmelsen i § 4 finder tilsvarende anvendelse på halvårskoncernregnskabet."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Ledelsesberetningen, jf. § 2, stk. 1, nr. 3, skal som minimum indeholde omtale af udviklingen i virksomhedens aktiviteter, resultat og egenkapital samt angivelse af særlige forhold, herunder væsentlige investeringer, der har påvirket virksomhedens aktiviteter, resultat og egenkapital i den pågældende periode. Desuden skal ledelsesberetningen indeholde en beskrivelse af den forventede udvikling samt risici og usikkerheder for den resterende del af regnskabsåret."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Bestemmelserne i årsregnskabslovens §§ 8-10, som sat i kraft for Grønland ved kongelig anordning, om underskrift og ledelsespåtegning på årsrapporter finder tilsvarende anvendelse på halvårsrapporter, som er omfattet af denne bekendtgørelse."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Er en halvårsrapport revideret af en statsautoriseret revisor, eller har en statsautoriseret revisor foretaget en gennemgang (review) af halvårsrapporten, skal revisors erklæring indgå i halvårsrapporten. Stk. 2. Er halvårsrapporten ikke revideret eller gennemgået af en statsautoriseret revisor, skal der gives oplysning herom i halvårsrapporten."
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Vælger en virksomhed, som er omfattet af § 1, at udarbejde en delårsrapport for en kortere periode end seks måneder, herunder en kvartalsrapport, som ikke udelukkende er beregnet til virksomhedens eget brug, finder bestemmelserne om halvårsrapporter i kapitel 1 tilsvarende anvendelse på sådanne delårsrapporter."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Hvis en virksomhed, som er omfattet af § 1, offentliggør en redegørelse for virksomhedens økonomiske forhold, der ikke er en delårsrapport efter denne bekendtgørelse, må redegørelsen ikke betegnes som delårsrapport, halvårsrapport, kvartalsrapport, kvartalsregnskab eller lignende."
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Afgørelser truffet af Erhvervs- og Selskabsstyrelsen i henhold til denne bekendtgørelse kan indbringes for Erhvervsankenævnet senest 7 uger efter, at afgørelsen er meddelt den pågældende."
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Der idømmes bøde for overtrædelse af denne bekendtgørelse, medmindre anden foranstaltning er forskyldt efter kriminallov for Grønland. Stk. 2. Er en overtrædelse begået af et aktieselskab, et anpartsselskab, et andelsselskab eller lignende (juridiske personer), kan der pålægges selskabet som sådant et bødeansvar."
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Bekendtgørelsen træder i kraft den 1. august 2008 og har virkning for regnskabsår, der starter den 1. august 2008 eller senere."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Børsnoterede selskaber, som har aktier optaget til notering på en fondsbørs i et EU-land eller i et andet land, hvormed Fællesskabet har indgået aftale, skal udarbejde en delårsrapport for de første seks måneder af hvert regnskabsår (halvårsrapport) efter bestemmelserne i denne bekendtgørelse. Stk. 2. For øvrige børsnoterede virksomheder, som er omfattet af regnskabsklasse D i henhold til årsregnskabslovens § 7, stk. 1, 2. pkt., nr. 4, som sat i kraft for Grønland ved kongelig anordning, er det frivilligt, om de vil udarbejde halvårsrapport efter bestemmelserne i denne bekendtgørelse. Vælger en sådan virksomhed at udarbejde en halvårsrapport, som ikke udelukkende er beregnet til virksomhedens eget brug, finder bestemmelserne i denne bekendtgørelse dog anvendelse. Stk. 3. For børsnoterede virksomheder, som er omfattet af regnskabsklasse A i henhold til årsregnskabslovens § 7, stk. 1, 2. pkt., nr. 1, som sat i kraft for Grønland ved kongelig anordning, er det ligeledes frivilligt, om de vil udarbejde halvårsrapport efter bestemmelserne i denne bekendtgørelse. Vælger en sådan virksomhed at udarbejde en halvårsrapport, som ikke udelukkende er beregnet til virksomhedens eget brug, finder bestemmelserne i denne bekendtgørelse anvendelse, idet virksomheden dog kan undlade at udarbejde halvårskoncernregnskab og ledelsesberetning.",
      "valid_from": "2008-07-10",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Halvårsrapporten skal bestå af følgende: 1) Et halvårsregnskab, jf. dog stk. 3, 2) et halvårskoncernregnskab for en af virksomheden ledet koncern (halvårskoncernregnskab), 3) en ledelsesberetning for virksomheden og for en af virksomheden ledet koncern og 4) en ledelsespåtegning i tilknytning til underskriften fra medlemmerne af de ansvarlige ledelsesorganer. Stk. 2. Herudover kan virksomheden tilføje eventuelle supplerende beretninger i overensstemmelse med årsregnskabslovens § 14, som sat i kraft for Grønland ved kongelig anordning. Stk. 3. Virksomheder, som udarbejder halvårskoncernregnskab, jf. stk. 1, nr. 2, kan undlade at udarbejde halvårsregnskab for modervirksomheden efter stk. 1, nr. 1.",
      "valid_from": "2008-07-10",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Ved udarbejdelsen af halvårsregnskabet, jf. § 2, stk. 1, nr. 1, skal virksomheden anvende de samme principper for indregning og måling som i årsregnskabet. Stk. 2. Hvis virksomheden i halvårsregnskabet ændrer regnskabspraksis i forhold til det sidst offentliggjorte årsregnskab, finder bestemmelserne om ændring af regnskabspraksis i årsregnskabslovens § 51, som sat i kraft for Grønland ved kongelig anordning, eller bestemmelserne herom i de af Kommissionen vedtagne internationale regnskabsstandarder, jf. bekendtgørelse for Grønland om offentliggørelse af internationale regnskabsstandarder, tilsvarende anvendelse på halvårsregnskabet.",
      "valid_from": "2008-07-10",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Halvårsregnskabet kan udarbejdes efter den af Kommissionen vedtagne internationale regnskabsstandard om præsentation af delårsrapporter. Stk. 2. Udarbejder virksomheden ikke halvårsregnskab efter den i stk. 1 nævnte standard, skal virksomheden udarbejde et halvårsregnskab, som opstilles i skemaform, og som i det mindste angiver følgende: 1) Nettoomsætningen, 2) resultat af primær drift, 3) finansielle poster netto, 4) periodens resultat før skat, 5) aktiver i alt og 6) egenkapital. Stk. 3. Hvis et aktieselskab har foretaget udbetaling af ekstraordinært udbytte, eller der er givet bemyndigelse hertil, skal dette oplyses i halvårsregnskabet. Stk. 4. Ud for hver post skal til sammenligning anføres posten for den tilsvarende periode i det foregående regnskabsår. Er posterne ikke direkte sammenlignelige med foregående års poster, finder årsregnskabslovens § 24, stk. 1, som sat i kraft for Grønland ved kongelig anordning, anvendelse. Er halvårsregnskabet udarbejdet efter den i stk. 1 nævnte standard, finder bestemmelserne heri om angivelse af sammenligningstal og tilpasning heraf anvendelse.",
      "valid_from": "2008-07-10",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Ved udarbejdelsen af halvårskoncernregnskabet, jf. § 2, stk. 1, nr. 2, skal virksomheden anvende de samme principper for indregning og måling som i koncernregnskabet. Stk. 2. Halvårskoncernregnskabet udarbejdes, som om de konsoliderede virksomheder tilsammen var én virksomhed. Stk. 3. Hvis virksomheden i halvårskoncernregnskabet ændrer regnskabspraksis i forhold til det sidst offentliggjorte koncernregnskab, finder bestemmelserne om ændring af regnskabspraksis i årsregnskabslovens § 51, som sat i kraft for Grønland ved kongelig anordning, eller bestemmelserne herom i de af Kommissionen vedtagne internationale regnskabsstandarder tilsvarende anvendelse på halvårskoncernregnskabet.",
      "valid_from": "2008-07-10",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Bestemmelsen i § 4 finder tilsvarende anvendelse på halvårskoncernregnskabet.",
      "valid_from": "2008-07-10",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Ledelsesberetningen, jf. § 2, stk. 1, nr. 3, skal som minimum indeholde omtale af udviklingen i virksomhedens aktiviteter, resultat og egenkapital samt angivelse af særlige forhold, herunder væsentlige investeringer, der har påvirket virksomhedens aktiviteter, resultat og egenkapital i den pågældende periode. Desuden skal ledelsesberetningen indeholde en beskrivelse af den forventede udvikling samt risici og usikkerheder for den resterende del af regnskabsåret.",
      "valid_from": "2008-07-10",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Bestemmelserne i årsregnskabslovens §§ 8-10, som sat i kraft for Grønland ved kongelig anordning, om underskrift og ledelsespåtegning på årsrapporter finder tilsvarende anvendelse på halvårsrapporter, som er omfattet af denne bekendtgørelse.",
      "valid_from": "2008-07-10",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Er en halvårsrapport revideret af en statsautoriseret revisor, eller har en statsautoriseret revisor foretaget en gennemgang (review) af halvårsrapporten, skal revisors erklæring indgå i halvårsrapporten. Stk. 2. Er halvårsrapporten ikke revideret eller gennemgået af en statsautoriseret revisor, skal der gives oplysning herom i halvårsrapporten.",
      "valid_from": "2008-07-10",
      "valid_to": null
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Vælger en virksomhed, som er omfattet af § 1, at udarbejde en delårsrapport for en kortere periode end seks måneder, herunder en kvartalsrapport, som ikke udelukkende er beregnet til virksomhedens eget brug, finder bestemmelserne om halvårsrapporter i kapitel 1 tilsvarende anvendelse på sådanne delårsrapporter.",
      "valid_from": "2008-07-10",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Hvis en virksomhed, som er omfattet af § 1, offentliggør en redegørelse for virksomhedens økonomiske forhold, der ikke er en delårsrapport efter denne bekendtgørelse, må redegørelsen ikke betegnes som delårsrapport, halvårsrapport, kvartalsrapport, kvartalsregnskab eller lignende.",
      "valid_from": "2008-07-10",
      "valid_to": null
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Afgørelser truffet af Erhvervs- og Selskabsstyrelsen i henhold til denne bekendtgørelse kan indbringes for Erhvervsankenævnet senest 7 uger efter, at afgørelsen er meddelt den pågældende.",
      "valid_from": "2008-07-10",
      "valid_to": null
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Der idømmes bøde for overtrædelse af denne bekendtgørelse, medmindre anden foranstaltning er forskyldt efter kriminallov for Grønland. Stk. 2. Er en overtrædelse begået af et aktieselskab, et anpartsselskab, et andelsselskab eller lignende (juridiske personer), kan der pålægges selskabet som sådant et bødeansvar.",
      "valid_from": "2008-07-10",
      "valid_to": null
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Bekendtgørelsen træder i kraft den 1. august 2008 og har virkning for regnskabsår, der starter den 1. august 2008 eller senere.",
      "valid_from": "2008-07-10",
      "valid_to": null
    }
  ],
  "definitions": []
}
