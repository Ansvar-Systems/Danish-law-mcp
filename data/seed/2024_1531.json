{
  "id": "2024:1531",
  "type": "statute",
  "title": "Bekendtgørelse om den regnskabsmæssige adskillelse mellem DR's, TV 2 DANMARK A/S' og de regionale TV 2-virksomheders public service-virksomhed og anden virksomhed",
  "short_name": "BEK H#LOKDOK04",
  "status": "in_force",
  "issued_date": "2024-12-05",
  "url": "https://www.retsinformation.dk/eli/lta/2024/1531/xml",
  "description": "Retsinformation source. DocumentId=AK002295; AccessionNumber=B20240153105; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen regulerer DR’s, TV 2 DANMARK A/S’ og de regionale TV 2-virksomheders regnskabsmæssige adskillelse mellem på den ene side stationernes public service-virksomhed og på den anden side stationernes anden virksomhed, herunder anden programvirksomhed, samt prisfastsættelse af anden virksomhed."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. DR, TV 2 DANMARK A/S og de regionale TV 2-virksomheder skal som en del af årsregnskabet offentliggøre et særskilt regnskab for public service-virksomheden og et særskilt regnskab for anden virksomhed, herunder anden programvirksomhed, der udøves i eget regi. Stk. 2. De to særskilte regnskaber opstilles efter samme principper som det samlede årsregnskab og skal afstemmes med dette. Stk. 3. Kravet om udarbejdelse af særskilte regnskaber gælder ikke, hvis omsætningen for anden virksomhed samlet udgør mindre end 5 % af omsætningen og samtidig ikke overstiger 3,5 mio.kr. årligt. Stk. 4. Udarbejdelse af særskilte regnskaber sker første gang på grundlag af åbningsbalancer for hhv. public service-virksomheden og anden virksomhed pr. 1. januar det pågældende regnskabsår. Åbningsbalancen for DR revideres af Rigsrevisionen. TV 2 DANMARK A/S’ og de regionale TV 2-virksomheders åbningsbalancer revideres af en godkendt revisor. Efterfølgende særskilte regnskaber udarbejdes med udgangspunkt heri. Stk. 5. Etablerer DR dattervirksomheder eller associerede virksomheder med henblik på udøvelse af anden virksomhed i henhold til lov om radio- og fjernsynsvirksomhed m.v. § 14, stk. 3, udarbejdes koncernregnskab efter årsregnskabslovens bestemmelser herom. Koncernregnskabet revideres af Rigsrevisionen. Stk. 6. Etablerer de regionale TV 2-virksomheder associerede virksomheder med henblik på udøvelse af anden virksomhed i henhold til lov om radio- og fjernsynsvirksomhed m.v., § 33, stk. 3 og 4, kan der udarbejdes koncernregnskab efter årsregnskabslovens bestemmelser herom. Koncernregnskabet skal revideres af godkendt revisor."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. DR, TV 2 DANMARK A/S og de regionale TV 2-virksomheder skal for samtlige aktiviteter foretage en vurdering af, om der er tale om public service-virksomhed eller anden virksomhed. Stk. 2. Til public service-virksomhed henregnes for DR og de regionale TV 2-virksomheder den virksomhed, der er omfattet af de til enhver tid gældende public service kontrakter med kulturministeren i medfør af lov om radio- og fjernsynsvirksomhed m.v. § 12, stk. 2, og § 31, stk. 4, og for TV 2 DANMARK A/S den virksomhed, der er omfattet af den af kulturministeren meddelte tilladelse til at udøve public service programvirksomhed i medfør af lov om radio- og fjernsynsvirksomhed m.v § 38 a, jf. bilag 1. Stk. 3. Til anden virksomhed henregnes den virksomhed, som fremgår af lov om radio- og fjernsynsvirksomhed m.v. §§ 14 og 33, jf. bilag 1. Stk. 4. Anden virksomhed kan udøves i eget regi og/eller i selskabsform. Stk. 5. Eventuelle tvivlsspørgsmål vedrørende stk. 1-4 skal forelægges Kulturministeriet."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. DR’s, TV 2 DANMARK A/S’ og de regionale TV 2-virksomheders regnskabssystemer skal tilrettelægges, så det er muligt at henføre omkostninger og indtægter samt balanceposter til henholdsvis public service-virksomhed og anden virksomhed."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Udveksling af ydelser mv. mellem henholdsvis public service-virksomhed og anden virksomhed inden for den enkelte virksomhed kan ske ved omkostningsfordeling, jf. § 7. Stk. 2. Udveksling af ydelser mv. kan ligeledes ske til markedspris, det vil sige til den pris, hvortil ydelsen afsættes til 3. part, jf. § 8. Er der tale om en ydelse mv., der ikke afsættes til tredjepart, skal prisen mindst give dækning for de langsigtede gennemsnitsomkostninger ved ydelsen mv."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Ved indbyrdes udveksling af ydelser mv. mellem DR, TV 2 DANMARK A/S og de regionale TV 2-virksomheder, herunder ydelser, der indgår i delregnskabet for public service-virksomheden, skal den modtagende virksomhed betragtes som tredjepart, og prisen fastsættes som anført i § 8. Dog kan de regionale TV 2-virksomheder indbyrdes aftale særlige vilkår, herunder pris, for udveksling af nyheds- og aktualitetsprogrammer og -indslag, der udsendes som led i public service-virksomheden hos såvel den modtagende som den leverende regionale TV 2-virksomhed."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. DR, TV 2 DANMARK A/S og de regionale TV 2-virksomheder skal ved fordeling af indtægter og omkostninger på henholdsvis public service-virksomhed og anden virksomhed i det omfang, der ikke sker intern afregning til markedspris mellem de to former for virksomhed, anvende en almindeligt anerkendt metode til fordeling af såvel indtægter som de fulde omkostninger på de enkelte aktiviteter/aktivitetsområder. Stk. 2. Indtægts- og omkostningsfordeling på de enkelte aktiviteter/aktivitetsområder under henholdvis public service-virksomhed og anden virksomhed foretages med baggrund i regnskabskontering, transaktionsregistrering, tidsstudier, statistik, stikprøver og/eller skøn. Fordelingen skal resultere i et retvisende billede af indtægter og udgifter/ressourceforbrug forbundet med de enkelte aktiviteter/aktivitetsområder under hhv. public service-virksomhed og anden virksomhed. Stk. 3. Indtægts- og omkostningsfordelingen finder anvendelse i de tilfælde, hvor omsætningen for anden virksomhed samlet udgør mindre end 5 % af omsætningen og samtidig ikke overstiger 3,5 mio.kr. årligt."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Prisen for den enkelte vare eller tjenesteydelse, som DR, TV 2 DANMARK A/S og de regionale TV 2-virksomheder afsætter som led i deres anden virksomhed, skal fastsættes på grundlag af markedsmæssige vurderinger, idet der ikke må ske konkurrenceforvridning over for private eller offentlige konkurrenter. Stk. 2. Ved prisfastsættelsen skal der samtidig sikres dækning for de langsigtede gennemsnitsomkostninger forbundet med anden virksomhed som helhed samt en rimelig avance. Ved beregningen af de langsigtede gennemsnitsomkostninger for anden virksomhed som helhed skal indgå såvel direkte som indirekte omkostninger, også på sigt, forbundet med produktionen af de varer og tjenesteydelser, der produceres eller afsættes som led i anden virksomhed. Stk. 3. Indtægts- og omkostningsfordeling finder anvendelse i de tilfælde, hvor omsætningen for anden virksomhed samlet udgør mindre end 5 % af omsætningen og samtidig ikke overstiger 3,5 mio.kr. årligt."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. DR, TV 2 DANMARK A/S og de regionale TV 2-virksomheder kan overføre kapital fra public service-virksomheden til anden virksomhed, herunder anden virksomhed i selskabsform, forudsat, at der ikke er tale om licensmidler, og forudsat, at overførslen sker på markedsøkonomiske vilkår i overensstemmelse med det markedsøkonomiske investorprincip. Kapitaloverførsel skal godkendes af bestyrelsen for den pågældende virksomhed. Stk. 2. Overførsel af materielle anlægsaktiver mellem public service-virksomhed og anden virksomhed (herunder anden virksomhed i selskabsform) skal ske til markedspris, dog minimum til bogført værdi."
    },
    {
      "provision_ref": "4:10",
      "chapter": "4",
      "section": "10",
      "content": "§ 10. DR og de regionale TV 2-virksomheder skal af årets overskud fra anden virksomhed overføre en andel svarende til den til enhver tid gældende selskabsskatteprocent til det særskilte public service-regnskab. Stk. 2. Indtægts- og omkostningsfordeling finder anvendelse i de tilfælde, hvor omsætningen for anden virksomhed samlet udgør mindre end 5 % af omsætningen og samtidig ikke overstiger 3,5 mio.kr. årligt."
    },
    {
      "provision_ref": "5:11",
      "chapter": "5",
      "section": "11",
      "content": "§ 11. DR, TV 2 DANMARK A/S og de regionale TV 2-virksomheder skal til enhver tid over for Rigsrevisionen og Kulturministeriet kunne redegøre for, hvilke konkrete aktiviteter, der henregnes som public service-virksomhed og hvilke konkrete aktiviteter, der henregnes som anden virksomhed. Stk. 2. DR, TV 2 DANMARK A/S og de regionale TV 2-virksomheder skal endvidere kunne dokumentere de anvendte principper for omkostningsfordeling og prisfastsættelse."
    },
    {
      "provision_ref": "6:12",
      "chapter": "6",
      "section": "12",
      "content": "§ 12. Bekendtgørelsen træder i kraft den 1. januar 2025 og har virkning for regnskabsåret 2025. Stk. 2. Bekendtgørelse nr. 62 af 11. januar 2016 om den regnskabsmæssige adskillelse mellem DR’s, TV 2/DANMARK A/S’ og de regionale TV 2-virksomheders public service-virksomhed og anden virksomhed ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen regulerer DR’s, TV 2 DANMARK A/S’ og de regionale TV 2-virksomheders regnskabsmæssige adskillelse mellem på den ene side stationernes public service-virksomhed og på den anden side stationernes anden virksomhed, herunder anden programvirksomhed, samt prisfastsættelse af anden virksomhed.",
      "valid_from": "2024-12-05",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. DR, TV 2 DANMARK A/S og de regionale TV 2-virksomheder skal som en del af årsregnskabet offentliggøre et særskilt regnskab for public service-virksomheden og et særskilt regnskab for anden virksomhed, herunder anden programvirksomhed, der udøves i eget regi. Stk. 2. De to særskilte regnskaber opstilles efter samme principper som det samlede årsregnskab og skal afstemmes med dette. Stk. 3. Kravet om udarbejdelse af særskilte regnskaber gælder ikke, hvis omsætningen for anden virksomhed samlet udgør mindre end 5 % af omsætningen og samtidig ikke overstiger 3,5 mio.kr. årligt. Stk. 4. Udarbejdelse af særskilte regnskaber sker første gang på grundlag af åbningsbalancer for hhv. public service-virksomheden og anden virksomhed pr. 1. januar det pågældende regnskabsår. Åbningsbalancen for DR revideres af Rigsrevisionen. TV 2 DANMARK A/S’ og de regionale TV 2-virksomheders åbningsbalancer revideres af en godkendt revisor. Efterfølgende særskilte regnskaber udarbejdes med udgangspunkt heri. Stk. 5. Etablerer DR dattervirksomheder eller associerede virksomheder med henblik på udøvelse af anden virksomhed i henhold til lov om radio- og fjernsynsvirksomhed m.v. § 14, stk. 3, udarbejdes koncernregnskab efter årsregnskabslovens bestemmelser herom. Koncernregnskabet revideres af Rigsrevisionen. Stk. 6. Etablerer de regionale TV 2-virksomheder associerede virksomheder med henblik på udøvelse af anden virksomhed i henhold til lov om radio- og fjernsynsvirksomhed m.v., § 33, stk. 3 og 4, kan der udarbejdes koncernregnskab efter årsregnskabslovens bestemmelser herom. Koncernregnskabet skal revideres af godkendt revisor.",
      "valid_from": "2024-12-05",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. DR, TV 2 DANMARK A/S og de regionale TV 2-virksomheder skal for samtlige aktiviteter foretage en vurdering af, om der er tale om public service-virksomhed eller anden virksomhed. Stk. 2. Til public service-virksomhed henregnes for DR og de regionale TV 2-virksomheder den virksomhed, der er omfattet af de til enhver tid gældende public service kontrakter med kulturministeren i medfør af lov om radio- og fjernsynsvirksomhed m.v. § 12, stk. 2, og § 31, stk. 4, og for TV 2 DANMARK A/S den virksomhed, der er omfattet af den af kulturministeren meddelte tilladelse til at udøve public service programvirksomhed i medfør af lov om radio- og fjernsynsvirksomhed m.v § 38 a, jf. bilag 1. Stk. 3. Til anden virksomhed henregnes den virksomhed, som fremgår af lov om radio- og fjernsynsvirksomhed m.v. §§ 14 og 33, jf. bilag 1. Stk. 4. Anden virksomhed kan udøves i eget regi og/eller i selskabsform. Stk. 5. Eventuelle tvivlsspørgsmål vedrørende stk. 1-4 skal forelægges Kulturministeriet.",
      "valid_from": "2024-12-05",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. DR’s, TV 2 DANMARK A/S’ og de regionale TV 2-virksomheders regnskabssystemer skal tilrettelægges, så det er muligt at henføre omkostninger og indtægter samt balanceposter til henholdsvis public service-virksomhed og anden virksomhed.",
      "valid_from": "2024-12-05",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Udveksling af ydelser mv. mellem henholdsvis public service-virksomhed og anden virksomhed inden for den enkelte virksomhed kan ske ved omkostningsfordeling, jf. § 7. Stk. 2. Udveksling af ydelser mv. kan ligeledes ske til markedspris, det vil sige til den pris, hvortil ydelsen afsættes til 3. part, jf. § 8. Er der tale om en ydelse mv., der ikke afsættes til tredjepart, skal prisen mindst give dækning for de langsigtede gennemsnitsomkostninger ved ydelsen mv.",
      "valid_from": "2024-12-05",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Ved indbyrdes udveksling af ydelser mv. mellem DR, TV 2 DANMARK A/S og de regionale TV 2-virksomheder, herunder ydelser, der indgår i delregnskabet for public service-virksomheden, skal den modtagende virksomhed betragtes som tredjepart, og prisen fastsættes som anført i § 8. Dog kan de regionale TV 2-virksomheder indbyrdes aftale særlige vilkår, herunder pris, for udveksling af nyheds- og aktualitetsprogrammer og -indslag, der udsendes som led i public service-virksomheden hos såvel den modtagende som den leverende regionale TV 2-virksomhed.",
      "valid_from": "2024-12-05",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. DR, TV 2 DANMARK A/S og de regionale TV 2-virksomheder skal ved fordeling af indtægter og omkostninger på henholdsvis public service-virksomhed og anden virksomhed i det omfang, der ikke sker intern afregning til markedspris mellem de to former for virksomhed, anvende en almindeligt anerkendt metode til fordeling af såvel indtægter som de fulde omkostninger på de enkelte aktiviteter/aktivitetsområder. Stk. 2. Indtægts- og omkostningsfordeling på de enkelte aktiviteter/aktivitetsområder under henholdvis public service-virksomhed og anden virksomhed foretages med baggrund i regnskabskontering, transaktionsregistrering, tidsstudier, statistik, stikprøver og/eller skøn. Fordelingen skal resultere i et retvisende billede af indtægter og udgifter/ressourceforbrug forbundet med de enkelte aktiviteter/aktivitetsområder under hhv. public service-virksomhed og anden virksomhed. Stk. 3. Indtægts- og omkostningsfordelingen finder anvendelse i de tilfælde, hvor omsætningen for anden virksomhed samlet udgør mindre end 5 % af omsætningen og samtidig ikke overstiger 3,5 mio.kr. årligt.",
      "valid_from": "2024-12-05",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Prisen for den enkelte vare eller tjenesteydelse, som DR, TV 2 DANMARK A/S og de regionale TV 2-virksomheder afsætter som led i deres anden virksomhed, skal fastsættes på grundlag af markedsmæssige vurderinger, idet der ikke må ske konkurrenceforvridning over for private eller offentlige konkurrenter. Stk. 2. Ved prisfastsættelsen skal der samtidig sikres dækning for de langsigtede gennemsnitsomkostninger forbundet med anden virksomhed som helhed samt en rimelig avance. Ved beregningen af de langsigtede gennemsnitsomkostninger for anden virksomhed som helhed skal indgå såvel direkte som indirekte omkostninger, også på sigt, forbundet med produktionen af de varer og tjenesteydelser, der produceres eller afsættes som led i anden virksomhed. Stk. 3. Indtægts- og omkostningsfordeling finder anvendelse i de tilfælde, hvor omsætningen for anden virksomhed samlet udgør mindre end 5 % af omsætningen og samtidig ikke overstiger 3,5 mio.kr. årligt.",
      "valid_from": "2024-12-05",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. DR, TV 2 DANMARK A/S og de regionale TV 2-virksomheder kan overføre kapital fra public service-virksomheden til anden virksomhed, herunder anden virksomhed i selskabsform, forudsat, at der ikke er tale om licensmidler, og forudsat, at overførslen sker på markedsøkonomiske vilkår i overensstemmelse med det markedsøkonomiske investorprincip. Kapitaloverførsel skal godkendes af bestyrelsen for den pågældende virksomhed. Stk. 2. Overførsel af materielle anlægsaktiver mellem public service-virksomhed og anden virksomhed (herunder anden virksomhed i selskabsform) skal ske til markedspris, dog minimum til bogført værdi.",
      "valid_from": "2024-12-05",
      "valid_to": null
    },
    {
      "provision_ref": "4:10",
      "chapter": "4",
      "section": "10",
      "content": "§ 10. DR og de regionale TV 2-virksomheder skal af årets overskud fra anden virksomhed overføre en andel svarende til den til enhver tid gældende selskabsskatteprocent til det særskilte public service-regnskab. Stk. 2. Indtægts- og omkostningsfordeling finder anvendelse i de tilfælde, hvor omsætningen for anden virksomhed samlet udgør mindre end 5 % af omsætningen og samtidig ikke overstiger 3,5 mio.kr. årligt.",
      "valid_from": "2024-12-05",
      "valid_to": null
    },
    {
      "provision_ref": "5:11",
      "chapter": "5",
      "section": "11",
      "content": "§ 11. DR, TV 2 DANMARK A/S og de regionale TV 2-virksomheder skal til enhver tid over for Rigsrevisionen og Kulturministeriet kunne redegøre for, hvilke konkrete aktiviteter, der henregnes som public service-virksomhed og hvilke konkrete aktiviteter, der henregnes som anden virksomhed. Stk. 2. DR, TV 2 DANMARK A/S og de regionale TV 2-virksomheder skal endvidere kunne dokumentere de anvendte principper for omkostningsfordeling og prisfastsættelse.",
      "valid_from": "2024-12-05",
      "valid_to": null
    },
    {
      "provision_ref": "6:12",
      "chapter": "6",
      "section": "12",
      "content": "§ 12. Bekendtgørelsen træder i kraft den 1. januar 2025 og har virkning for regnskabsåret 2025. Stk. 2. Bekendtgørelse nr. 62 af 11. januar 2016 om den regnskabsmæssige adskillelse mellem DR’s, TV 2/DANMARK A/S’ og de regionale TV 2-virksomheders public service-virksomhed og anden virksomhed ophæves.",
      "valid_from": "2024-12-05",
      "valid_to": null
    }
  ],
  "definitions": []
}
