{
  "id": "2024:269",
  "type": "statute",
  "title": "Bekendtgørelse om erhvervsuddannelsen til kosmetiker",
  "short_name": "BEK H#LOKDOK04",
  "status": "in_force",
  "issued_date": "2024-03-11",
  "url": "https://www.retsinformation.dk/eli/lta/2024/269/xml",
  "description": "Retsinformation source. DocumentId=DA001266; AccessionNumber=B20240026905; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Erhvervsuddannelsen til kosmetiker har som overordnet formål, at eleverne gennem skoleundervisning og oplæring opnår viden og færdigheder inden for følgende overordnede kompetenceområder: 1) Forskellige former for ansigts- og kropsbehandlinger. 2) Forskellige former for hud-, skønheds- og kropspleje herunder depilering, dag- og aftenmakeup, farvning af bryn og vipper samt korrigering af bryn, manicure og pedicure, ansigts- og krops- massager samt kropsindpakninger. 3) Viden om anatomi og fysiologi, kemi, ernæring, dermatologi og faglig teori. 4) Viden om ergonomi, arbejdsmiljø og hygiejne, og vise det i praksis. 5) Viden om bogføring og arbejdsmarkedsforhold for kosmetikere. Stk. 2. Eleven skal nå de uddannelsesmål, som er fastsat i bekendtgørelsen for det speciale, jf. stk. 3, som eleven har valgt. Stk. 3. Uddannelsen afsluttes med et af følgende specialer, niveau 4 i den danske kvalifikationsramme for livslang læring: 1) Kosmetiker med speciale i hud- og skønhedspleje. 2) Kosmetiker med speciale i spa- og wellnessbehandling."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Uddannelsen varer 3 år, jf. dog stk. 3. Uddannelsens varighed består af grundforløbets 1. og 2. del, der hver er på 20 skoleuger, og hovedforløbet. Stk. 2. For elever, der skal gennemføre uddannelsen som erhvervsuddannelse for unge, varer uddannelsens hovedforløb 2 år for begge specialer, hvoraf skoleundervisningen udgør 28 skoleuger fordelt på mindst 3 skoleperioder af max. 10 skoleugers varighed. Stk. 3. For elever, der skal gennemføre uddannelsen som erhvervsuddannelse for voksne (euv-forløb), varer uddannelsens hovedforløb 2 år for begge specialer, hvoraf skoleundervisningen udgør 25 skoleuger. Stk. 4. Den i stk. 3 nævnte skoleundervisning opdeles i mindst 3 skoleperioder for forløb efter § 66 y, stk. 1, nr. 2, i lov om erhvervsuddannelser (euv2-forløb)."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. For at kunne blive optaget til skoleundervisningen i hovedforløbet skal eleven opfylde betingelserne i stk. 2-4. Stk. 2. Eleven skal have følgende kompetencer med præstationsstandarden begynderniveau: 1) Eleven har kendskab til og kan inddrage branchens udvikling gennem tiden med fokus på bl.a. hår, makeup, tøj, sko, arkitektur og kultur samt den designmæssige udvikling. 2) Eleven kan efter instruktion anvende grundlæggende principper for god personlig hygiejne, klinik og spahygiejne samt værktøjshygiejne til beskyttelse af sig selv og kunden. 3) Eleven kan under vejledning vælge og anvende korrekte personlige værnemidler. 4) Eleven kan efter instruktion håndtere kemiske produkter sikkerhedsmæssigt- og miljømæssigt forsvarligt i forbindelse med behandling. 5) Eleven kan efter instruktion anvende hensigtsmæssige arbejdsstillinger og arbejdsbevægelser i forbindelse med behandling. 6) Eleven kan udføre grundlæggende kosmetiske behandlinger med fokus på kendskb til hudtyper og hudtilstande samt til permanent og periodiske anomalier. 7) Eleven kan udføre grundlæggende kosmetiske behandlinger med fokus på kendskab til kontraindikationer. 8) Eleven kan udføre grundlæggende kosmetiske ansigtsbehandlinger med ansigtsmassage og decoltémassage med fokus på kendskab til hudtyper, hudtilstande, permanente og periodiske anomalier samt kontraindikationer. 9) Eleven kan efter instruktion udføre manicure og pedicure med fokus på neglens og hudens funktion og opbygning samt kontraindikationer. 10) Eleven kan efter instruktion udføre depilering med fokus på hudens funktion, opbygning samt kontraindikationer. 11) Eleven kan efter instruktion udføre grundlæggende kropsmassage, herunder kropspeeling, indpakning og indsmøring med fokus på hudtilstande, permanente og periodiske anomalier. 12) Eleven kan kommunikere hensigtsmæssigt i almindeligt forekommende forhold til modtageren. 13) Eleven kan under vejledning forklare, udføre og skelne mellem forskellige grundlæggende fagmetoder og deres relevans ved en behandling. 14) Eleven kan under vejledning gengive grundlæggende fagmetoder i forhold til parametre som miljø og sikkerhed for kosmetikeren og kunden. 15) Eleven kan efter instruktion tilegne sig viden om og anvende relevante produktmanualer og procedurebeskrivelser til anvendelse af fagets traditionelle produkter. 16) Eleven kan efter instruktion begrunde valgte arbejdsmetoder i en given arbejdsproces, herunder foreslå ændringer eller andre metoder. 17) Eleven kan efter instruktion foreslå ændringer til brug af værktøjer, faglige metoder, materialer m.v. 18) Eleven kan på baggrund af fagets teori og terminologi planlægge, koordinere og udføre en overskuelig arbejdsproces. 19) Eleven kan alene og i samarbejde med andre løse afgrænsede opgaver og kommunikere om faglige forhold, der er relevante i forhold til uddannelsen. 20) Eleven kan forklare og anvende eksisterende faglig dokumentation i praktiske overskuelige arbejdsprocesser, fx følge et diagram, anvende statistik, følge en vejledning. 21) Eleven kan formidle og evaluere egne og andre elevers arbejdsprocesser, metoder og resultater ved løsning af overskuelige brancherelevante opgaver. 22) Eleven kan præsentere og udføre de grundlæggende serviceydelser og tjenester, som forskellige målgrupper efterspørger med fokus på købsadfærd og markedsføringsplaner. 23) Eleven kan udføre almindelig forekommende opgaver, herunder tidsbestilling og varebestilling. 24) Eleven kan på baggrund af viden om morfologi og farvelære, selvstændigt udføre makeup, farvning af bryn og vipper og korrektion af bryn. Stk. 3. Eleven skal have gennemført følgende grundfag på følgende niveau og med følgende karakter: 1) Dansk på E-niveau, bestået. 2) Design på E-niveau. 3) Afsætning på F-niveau. Stk. 4. Eleven skal have opnået følgende certifikater eller lignende: Kompetencer svarende til \"Førstehjælp på erhvervsuddannelserne\" efter Dansk Førstehjælpsråds uddannelsesplaner pr. oktober 2020."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Hovedforløbet har følgende kompetencemål: 1) Eleven kan udføre behandlinger med anvendelse af principper for god personlig hygiejne, klinik/spa-hygiejne samt værktøjshygiejne og håndteringen af kemiske produkter. 2) Eleven kan kommunikere om og udføre behandlinger med produkter efter produktmanualerne og anvende værnemidler, hvis det er påkrævet. 3) Eleven kan anvende gode arbejdsstillinger og arbejdsbevægelser i forbindelse med behandling. 4) Eleven kan anvende teorien fra anatomi og fysiologi i forbindelse med behandlinger efter kommunikation med kunden. 5) Eleven kan anvende teorien fra ernæring i forbindelse med behandlinger efter kommunikation med kunden. 6) Eleven kan anvende teorien fra produktkemi og håndtere de anvendte kemiske produkter i forbindelse med behandlinger efter kommunikation med kunden. 7) Eleven kan anvende teorien fra dermatologi i forbindelse med behandlinger efter kommunikation med kunden. 8) Eleven kan anvende teorien fra faglig teori i forbindelse med ansigts- og kropsbehandlinger, herunder hudtyper og tilstande, permanente og periodiske anomalier samt konstatere kontraindikationer. 9) Eleven kan udføre makeup, farvning af bryn og vipper samt korrigere bryn med udgangspunkt i morfologi og farvelære. 10) Eleven kan udføre manicure og pedicure med udgangspunkt i neglens opbygning og funktion samt konstatere kontraindikationer. 11) Eleven kan udføre depilering med udgangspunkt i hårets og hudens opbygning og funktion samt konstatere kontraindikationer. 12) Eleven kan orientere om hjemmebehandling og kurforløb ud fra den valgte behandling efter kommunikation med kunden. 13) Eleven kan udføre kundeservice, herunder rådgivning og salg, med udgangspunkt i forskellige kundetyper og kundebehov med afsæt i faget bogføring og arbejdsmarkedsforhold for kosmetikere. 14) Eleven kan udføre salg og redegøre for, hvilken betydning dette har for virksomhedens økonomi/regnskab, med afsæt i faget bogføring og arbejdsmarkedsforhold for kosmetikere. 15) Eleven kan orientere og forholde sig kritisk til branchens nyeste teknologier og trends. 16) Eleven kan anvende den læring, eleven opnår i skoleundervisningen til at løse praktiske opgaver under oplæringen, og ligeledes udvælge praktiske opgaver fra oplæringsdelen, som kan gøres til genstand for refleksion i skoleundervisningen. 17) Eleven kan udføre udvalgte behandlinger med apparatur til ansigt og krop med udgangspunkt i en hudanalyse og produktmanualer. 18) Eleven kan redegøre for det anvendte apparaturs opbygning og funktion. 19) Eleven kan orientere om forskellige apparaturer, der findes på markedet. 20) Eleven kan udføre en ekstraktion med udgangspunkt i en hudanalyse og produktmanualer. 21) Eleven kan udføre en kemisk peeling med udgangspunkt i en hudanalyse og produktmanualer samt forholde sig til Sundhedsstyrelsens lovgivning på området og håndteringen af anvendte kemiske produkter. 22) Eleven kan orientere og kommunikere om forskellige kemiske behandlinger, som aktuelt findes på markedet, og deres virkeområder på huden. 23) Eleven kan udføre udvalgte kropsbehandlinger og kropsmassager med udgangspunkt i en hud- og kropsanalyse og produktmanualer. 24) Eleven kan orientere om behandlinger med apparatur til kroppen. 25) Eleven kan udføre fysiurgisk massage med udgangspunkt i en hud- og kropsanalyse. 26) Eleven kan orientere om de aktuelle kropsbehandlinger og kropsmassager inden for spa-branchen. 27) Eleven kan orientere om andre landes spakulturer. Stk. 2. Kompetencemålene nr. 1-17, jf. stk. 1, gælder alle elever i hovedforløbet. Stk. 3. Kompetencemålene nr. 17–22, jf. stk. 1, gælder for specialet kosmetiker med speciale i hud- og skønhedspleje. Kompetencemålene nr. 23–27, jf. stk. 1, gælder for specialet kosmetiker med speciale i spa- og wellnessbehandling."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Kriterier for skolens vurdering af, om der er grundlag for obligatorisk godskrivning på baggrund af elevens erhvervserfaring og tidligere uddannelse er fastsat i bilag 1. Godskrivning skal i øvrigt ske efter reglerne i bekendtgørelse om erhvervsuddannelser."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Uddannelsens afsluttende prøve afholdes som en del af sidste skoleperiode. Prøven afholdes af skolen i samråd med det faglige udvalg . Prøven udgør en svendeprøve. Det er en forudsætning for deltagelse i prøven, at eleven har bestået den skriftlige teoretiske prøve, som afholdes forud for den afsluttende prøve, jf. uddannelsesordningen for uddannelsen. Prøven bedømmes efter 7-trinsskalaen . Prøven skal afdække elevens opnåede kompetencer inden for uddannelsen. Stk. 2. Prøven omfatter en række praktiske discipliner, som eleven skal kunne redegøre for skriftligt samt mundtligt i dialog med eksaminator og skuemestrene. Opgaverne tildeles ved lodtrækning. De enkelte discipliner afvikles individuelt. De hjælpemidler, som er anvendt i undervisningen, må benyttes. Prøven har en varighed på op til 8 timer. Stk. 3. Prøven bedømmes af en eksaminator og to skuemestre (censorer). Eksaminator og hver skuemester afgiver 1 karakter for hver disciplin. Antallet af discipliner vil fremgå af det faglige udvalgs censorvejledning. Eleven har bestået prøven, hvis eleven i hver enkelt disciplin har opnået en gennemsnitskarakter på mindst 2,0. Karakteren beregnes som et gennemsnit af eksaminators og de to skuemestres karakterer i den enkelte disciplin. Gennemsnittet i den enkelte disciplin beregnes med én decimal, og der finder ingen afrunding sted ved gennemsnitsberegningerne. Stk. 4. Prøvens grundelementer er følgende: 1) Mål og krav for prøven er, at eleven ved prøven udfører en række praktiske discipliner, jf. censorvejledningen, der afspejler hverdagslivet på arbejdspladsen, og mundtligt redegør for opgaveløsningen samt skriftligt udfylder hudanalyseskemaer og behandlingsprocedureskemaer i de discipliner, som stiller krav om dette. 2) Eksaminationsgrundlaget er de praktiske discipliner inden for de uddannelsesspecifikke fag med udgangspunkt i elevens speciale samt hudanalyseskemaer og behandlingsprocedureskemaer, som udfyldes under prøven. 3) Bedømmelsesgrundlaget er følgende: a) For den praktiske bedømmelse: Elevens praktiske løsning af de stillede opgaver. b) For den skriftlige bedømmelse: Elevens udfyldelse af hudanalyser og behandlingsprocedureskemaer. c) For den mundtlige bedømmelse: Elevens mundtlige præstation med inddragelse af elevens argumentation for valg af behandling eller behandlinger samt argumentation for hjemmebehandling eller kurforløb i forhold til produkter, ernæring og anatomi. 4) Bedømmelseskriterierne danner baggrund for en helhedsvurdering af målopfyldelsen i de enkelte discipliner. Skolen fastsætter i samråd med det faglige udvalg nærmere bedømmelseskriterier inden for følgende ramme: a) Ved den praktiske bedømmelse lægges vægt på, om eleven i) udfører en behandling eller behandlinger, som er relevant i forhold til modellens forventninger og behov, ii) udfører en behandling eller behandlinger, som er i overensstemmelse med de produktmanualer og fremgangsmåder, som eleven har medbragt, iii) er bevidst om tid, herunder om eleven kan disponere sin tid hensigtsmæssigt ud fra opgaven, produktmanualen og fremgangsmåden, iv) arbejder med hensigtsmæssige arbejdsstillinger og anvender mulighederne for indstilling af briks, stol etc. og v) afmåler passende mængde produkt til ansigt, decolté og evt. krop, og har fjernet alle unødvendige produkter fra ansigtet og krop. b) Ved den mundtlige og skriftlige bedømmelse lægges vægt på, om eleven kan argumentere for i) valg af produktforslag til modellen med udgangspunkt i produkternes ingredienser og ii) hvilken kost modellen kan have gavn af at spise i forhold til hudanalysen, og hvilke muskler eleven har arbejdet på. Stk. 5. For at der kan udstedes skolebevis, skal eleven mindst have opnået beståkarakter i den skriftlige teoretiske prøve, jf. stk. 1, alle grundfag, alle uddannelsesspecifikke fag i hovedforløbet samt mindst have opnået beståkarakter i den afsluttende prøve. Stk. 6. Ved uddannelsens afslutning udsteder det faglige udvalg et svendebrev til eleven som dokumentation for, at eleven har opnået kompetence inden for uddannelsen. På svendebrevet anføres karakteren for prøven. Det faglige udvalg påtegner svendebrevet om tildelt udmærkelse i form af ”Bestået”, ”Antaget med ros”, ”Antaget med bronzemedalje”, ”Antaget med sølvmedalje” eller ”Antaget med guldmedalje”. Stk. 7. For arbejdsmarkedsuddannelser, som indgår i uddannelsen, anvendes bedømmelsen ”Bestået/Ikke bestået”."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Bekendtgørelsen træder i kraft den 1. august 2024. Stk. 2. Bekendtgørelse nr. 228 af 6. marts 2023 om erhvervsuddannelsen til kosmetiker ophæves. Stk. 3. Bekendtgørelsen finder ikke anvendelse for elever, som er påbegyndt eller overgået til uddannelsen før bekendtgørelsens ikrafttræden. For sådanne elever finder de hidtil gældende regler i bekendtgørelse nr. 228 af 6. marts 2023 om erhvervsuddannelsen til kosmetiker anvendelse. Stk. 4. Elever, som nævnt i stk. 3, kan i overensstemmelse med overgangsordninger fastsat af skolen i den lokale undervisningsplan og efter aftale med den eventuelle oplæringsvirksomhed overgå til uddannelsen efter denne bekendtgørelse."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Erhvervsuddannelsen til kosmetiker har som overordnet formål, at eleverne gennem skoleundervisning og oplæring opnår viden og færdigheder inden for følgende overordnede kompetenceområder: 1) Forskellige former for ansigts- og kropsbehandlinger. 2) Forskellige former for hud-, skønheds- og kropspleje herunder depilering, dag- og aftenmakeup, farvning af bryn og vipper samt korrigering af bryn, manicure og pedicure, ansigts- og krops- massager samt kropsindpakninger. 3) Viden om anatomi og fysiologi, kemi, ernæring, dermatologi og faglig teori. 4) Viden om ergonomi, arbejdsmiljø og hygiejne, og vise det i praksis. 5) Viden om bogføring og arbejdsmarkedsforhold for kosmetikere. Stk. 2. Eleven skal nå de uddannelsesmål, som er fastsat i bekendtgørelsen for det speciale, jf. stk. 3, som eleven har valgt. Stk. 3. Uddannelsen afsluttes med et af følgende specialer, niveau 4 i den danske kvalifikationsramme for livslang læring: 1) Kosmetiker med speciale i hud- og skønhedspleje. 2) Kosmetiker med speciale i spa- og wellnessbehandling.",
      "valid_from": "2024-03-11",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Uddannelsen varer 3 år, jf. dog stk. 3. Uddannelsens varighed består af grundforløbets 1. og 2. del, der hver er på 20 skoleuger, og hovedforløbet. Stk. 2. For elever, der skal gennemføre uddannelsen som erhvervsuddannelse for unge, varer uddannelsens hovedforløb 2 år for begge specialer, hvoraf skoleundervisningen udgør 28 skoleuger fordelt på mindst 3 skoleperioder af max. 10 skoleugers varighed. Stk. 3. For elever, der skal gennemføre uddannelsen som erhvervsuddannelse for voksne (euv-forløb), varer uddannelsens hovedforløb 2 år for begge specialer, hvoraf skoleundervisningen udgør 25 skoleuger. Stk. 4. Den i stk. 3 nævnte skoleundervisning opdeles i mindst 3 skoleperioder for forløb efter § 66 y, stk. 1, nr. 2, i lov om erhvervsuddannelser (euv2-forløb).",
      "valid_from": "2024-03-11",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. For at kunne blive optaget til skoleundervisningen i hovedforløbet skal eleven opfylde betingelserne i stk. 2-4. Stk. 2. Eleven skal have følgende kompetencer med præstationsstandarden begynderniveau: 1) Eleven har kendskab til og kan inddrage branchens udvikling gennem tiden med fokus på bl.a. hår, makeup, tøj, sko, arkitektur og kultur samt den designmæssige udvikling. 2) Eleven kan efter instruktion anvende grundlæggende principper for god personlig hygiejne, klinik og spahygiejne samt værktøjshygiejne til beskyttelse af sig selv og kunden. 3) Eleven kan under vejledning vælge og anvende korrekte personlige værnemidler. 4) Eleven kan efter instruktion håndtere kemiske produkter sikkerhedsmæssigt- og miljømæssigt forsvarligt i forbindelse med behandling. 5) Eleven kan efter instruktion anvende hensigtsmæssige arbejdsstillinger og arbejdsbevægelser i forbindelse med behandling. 6) Eleven kan udføre grundlæggende kosmetiske behandlinger med fokus på kendskb til hudtyper og hudtilstande samt til permanent og periodiske anomalier. 7) Eleven kan udføre grundlæggende kosmetiske behandlinger med fokus på kendskab til kontraindikationer. 8) Eleven kan udføre grundlæggende kosmetiske ansigtsbehandlinger med ansigtsmassage og decoltémassage med fokus på kendskab til hudtyper, hudtilstande, permanente og periodiske anomalier samt kontraindikationer. 9) Eleven kan efter instruktion udføre manicure og pedicure med fokus på neglens og hudens funktion og opbygning samt kontraindikationer. 10) Eleven kan efter instruktion udføre depilering med fokus på hudens funktion, opbygning samt kontraindikationer. 11) Eleven kan efter instruktion udføre grundlæggende kropsmassage, herunder kropspeeling, indpakning og indsmøring med fokus på hudtilstande, permanente og periodiske anomalier. 12) Eleven kan kommunikere hensigtsmæssigt i almindeligt forekommende forhold til modtageren. 13) Eleven kan under vejledning forklare, udføre og skelne mellem forskellige grundlæggende fagmetoder og deres relevans ved en behandling. 14) Eleven kan under vejledning gengive grundlæggende fagmetoder i forhold til parametre som miljø og sikkerhed for kosmetikeren og kunden. 15) Eleven kan efter instruktion tilegne sig viden om og anvende relevante produktmanualer og procedurebeskrivelser til anvendelse af fagets traditionelle produkter. 16) Eleven kan efter instruktion begrunde valgte arbejdsmetoder i en given arbejdsproces, herunder foreslå ændringer eller andre metoder. 17) Eleven kan efter instruktion foreslå ændringer til brug af værktøjer, faglige metoder, materialer m.v. 18) Eleven kan på baggrund af fagets teori og terminologi planlægge, koordinere og udføre en overskuelig arbejdsproces. 19) Eleven kan alene og i samarbejde med andre løse afgrænsede opgaver og kommunikere om faglige forhold, der er relevante i forhold til uddannelsen. 20) Eleven kan forklare og anvende eksisterende faglig dokumentation i praktiske overskuelige arbejdsprocesser, fx følge et diagram, anvende statistik, følge en vejledning. 21) Eleven kan formidle og evaluere egne og andre elevers arbejdsprocesser, metoder og resultater ved løsning af overskuelige brancherelevante opgaver. 22) Eleven kan præsentere og udføre de grundlæggende serviceydelser og tjenester, som forskellige målgrupper efterspørger med fokus på købsadfærd og markedsføringsplaner. 23) Eleven kan udføre almindelig forekommende opgaver, herunder tidsbestilling og varebestilling. 24) Eleven kan på baggrund af viden om morfologi og farvelære, selvstændigt udføre makeup, farvning af bryn og vipper og korrektion af bryn. Stk. 3. Eleven skal have gennemført følgende grundfag på følgende niveau og med følgende karakter: 1) Dansk på E-niveau, bestået. 2) Design på E-niveau. 3) Afsætning på F-niveau. Stk. 4. Eleven skal have opnået følgende certifikater eller lignende: Kompetencer svarende til \"Førstehjælp på erhvervsuddannelserne\" efter Dansk Førstehjælpsråds uddannelsesplaner pr. oktober 2020.",
      "valid_from": "2024-03-11",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Hovedforløbet har følgende kompetencemål: 1) Eleven kan udføre behandlinger med anvendelse af principper for god personlig hygiejne, klinik/spa-hygiejne samt værktøjshygiejne og håndteringen af kemiske produkter. 2) Eleven kan kommunikere om og udføre behandlinger med produkter efter produktmanualerne og anvende værnemidler, hvis det er påkrævet. 3) Eleven kan anvende gode arbejdsstillinger og arbejdsbevægelser i forbindelse med behandling. 4) Eleven kan anvende teorien fra anatomi og fysiologi i forbindelse med behandlinger efter kommunikation med kunden. 5) Eleven kan anvende teorien fra ernæring i forbindelse med behandlinger efter kommunikation med kunden. 6) Eleven kan anvende teorien fra produktkemi og håndtere de anvendte kemiske produkter i forbindelse med behandlinger efter kommunikation med kunden. 7) Eleven kan anvende teorien fra dermatologi i forbindelse med behandlinger efter kommunikation med kunden. 8) Eleven kan anvende teorien fra faglig teori i forbindelse med ansigts- og kropsbehandlinger, herunder hudtyper og tilstande, permanente og periodiske anomalier samt konstatere kontraindikationer. 9) Eleven kan udføre makeup, farvning af bryn og vipper samt korrigere bryn med udgangspunkt i morfologi og farvelære. 10) Eleven kan udføre manicure og pedicure med udgangspunkt i neglens opbygning og funktion samt konstatere kontraindikationer. 11) Eleven kan udføre depilering med udgangspunkt i hårets og hudens opbygning og funktion samt konstatere kontraindikationer. 12) Eleven kan orientere om hjemmebehandling og kurforløb ud fra den valgte behandling efter kommunikation med kunden. 13) Eleven kan udføre kundeservice, herunder rådgivning og salg, med udgangspunkt i forskellige kundetyper og kundebehov med afsæt i faget bogføring og arbejdsmarkedsforhold for kosmetikere. 14) Eleven kan udføre salg og redegøre for, hvilken betydning dette har for virksomhedens økonomi/regnskab, med afsæt i faget bogføring og arbejdsmarkedsforhold for kosmetikere. 15) Eleven kan orientere og forholde sig kritisk til branchens nyeste teknologier og trends. 16) Eleven kan anvende den læring, eleven opnår i skoleundervisningen til at løse praktiske opgaver under oplæringen, og ligeledes udvælge praktiske opgaver fra oplæringsdelen, som kan gøres til genstand for refleksion i skoleundervisningen. 17) Eleven kan udføre udvalgte behandlinger med apparatur til ansigt og krop med udgangspunkt i en hudanalyse og produktmanualer. 18) Eleven kan redegøre for det anvendte apparaturs opbygning og funktion. 19) Eleven kan orientere om forskellige apparaturer, der findes på markedet. 20) Eleven kan udføre en ekstraktion med udgangspunkt i en hudanalyse og produktmanualer. 21) Eleven kan udføre en kemisk peeling med udgangspunkt i en hudanalyse og produktmanualer samt forholde sig til Sundhedsstyrelsens lovgivning på området og håndteringen af anvendte kemiske produkter. 22) Eleven kan orientere og kommunikere om forskellige kemiske behandlinger, som aktuelt findes på markedet, og deres virkeområder på huden. 23) Eleven kan udføre udvalgte kropsbehandlinger og kropsmassager med udgangspunkt i en hud- og kropsanalyse og produktmanualer. 24) Eleven kan orientere om behandlinger med apparatur til kroppen. 25) Eleven kan udføre fysiurgisk massage med udgangspunkt i en hud- og kropsanalyse. 26) Eleven kan orientere om de aktuelle kropsbehandlinger og kropsmassager inden for spa-branchen. 27) Eleven kan orientere om andre landes spakulturer. Stk. 2. Kompetencemålene nr. 1-17, jf. stk. 1, gælder alle elever i hovedforløbet. Stk. 3. Kompetencemålene nr. 17–22, jf. stk. 1, gælder for specialet kosmetiker med speciale i hud- og skønhedspleje. Kompetencemålene nr. 23–27, jf. stk. 1, gælder for specialet kosmetiker med speciale i spa- og wellnessbehandling.",
      "valid_from": "2024-03-11",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Kriterier for skolens vurdering af, om der er grundlag for obligatorisk godskrivning på baggrund af elevens erhvervserfaring og tidligere uddannelse er fastsat i bilag 1. Godskrivning skal i øvrigt ske efter reglerne i bekendtgørelse om erhvervsuddannelser.",
      "valid_from": "2024-03-11",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Uddannelsens afsluttende prøve afholdes som en del af sidste skoleperiode. Prøven afholdes af skolen i samråd med det faglige udvalg . Prøven udgør en svendeprøve. Det er en forudsætning for deltagelse i prøven, at eleven har bestået den skriftlige teoretiske prøve, som afholdes forud for den afsluttende prøve, jf. uddannelsesordningen for uddannelsen. Prøven bedømmes efter 7-trinsskalaen . Prøven skal afdække elevens opnåede kompetencer inden for uddannelsen. Stk. 2. Prøven omfatter en række praktiske discipliner, som eleven skal kunne redegøre for skriftligt samt mundtligt i dialog med eksaminator og skuemestrene. Opgaverne tildeles ved lodtrækning. De enkelte discipliner afvikles individuelt. De hjælpemidler, som er anvendt i undervisningen, må benyttes. Prøven har en varighed på op til 8 timer. Stk. 3. Prøven bedømmes af en eksaminator og to skuemestre (censorer). Eksaminator og hver skuemester afgiver 1 karakter for hver disciplin. Antallet af discipliner vil fremgå af det faglige udvalgs censorvejledning. Eleven har bestået prøven, hvis eleven i hver enkelt disciplin har opnået en gennemsnitskarakter på mindst 2,0. Karakteren beregnes som et gennemsnit af eksaminators og de to skuemestres karakterer i den enkelte disciplin. Gennemsnittet i den enkelte disciplin beregnes med én decimal, og der finder ingen afrunding sted ved gennemsnitsberegningerne. Stk. 4. Prøvens grundelementer er følgende: 1) Mål og krav for prøven er, at eleven ved prøven udfører en række praktiske discipliner, jf. censorvejledningen, der afspejler hverdagslivet på arbejdspladsen, og mundtligt redegør for opgaveløsningen samt skriftligt udfylder hudanalyseskemaer og behandlingsprocedureskemaer i de discipliner, som stiller krav om dette. 2) Eksaminationsgrundlaget er de praktiske discipliner inden for de uddannelsesspecifikke fag med udgangspunkt i elevens speciale samt hudanalyseskemaer og behandlingsprocedureskemaer, som udfyldes under prøven. 3) Bedømmelsesgrundlaget er følgende: a) For den praktiske bedømmelse: Elevens praktiske løsning af de stillede opgaver. b) For den skriftlige bedømmelse: Elevens udfyldelse af hudanalyser og behandlingsprocedureskemaer. c) For den mundtlige bedømmelse: Elevens mundtlige præstation med inddragelse af elevens argumentation for valg af behandling eller behandlinger samt argumentation for hjemmebehandling eller kurforløb i forhold til produkter, ernæring og anatomi. 4) Bedømmelseskriterierne danner baggrund for en helhedsvurdering af målopfyldelsen i de enkelte discipliner. Skolen fastsætter i samråd med det faglige udvalg nærmere bedømmelseskriterier inden for følgende ramme: a) Ved den praktiske bedømmelse lægges vægt på, om eleven i) udfører en behandling eller behandlinger, som er relevant i forhold til modellens forventninger og behov, ii) udfører en behandling eller behandlinger, som er i overensstemmelse med de produktmanualer og fremgangsmåder, som eleven har medbragt, iii) er bevidst om tid, herunder om eleven kan disponere sin tid hensigtsmæssigt ud fra opgaven, produktmanualen og fremgangsmåden, iv) arbejder med hensigtsmæssige arbejdsstillinger og anvender mulighederne for indstilling af briks, stol etc. og v) afmåler passende mængde produkt til ansigt, decolté og evt. krop, og har fjernet alle unødvendige produkter fra ansigtet og krop. b) Ved den mundtlige og skriftlige bedømmelse lægges vægt på, om eleven kan argumentere for i) valg af produktforslag til modellen med udgangspunkt i produkternes ingredienser og ii) hvilken kost modellen kan have gavn af at spise i forhold til hudanalysen, og hvilke muskler eleven har arbejdet på. Stk. 5. For at der kan udstedes skolebevis, skal eleven mindst have opnået beståkarakter i den skriftlige teoretiske prøve, jf. stk. 1, alle grundfag, alle uddannelsesspecifikke fag i hovedforløbet samt mindst have opnået beståkarakter i den afsluttende prøve. Stk. 6. Ved uddannelsens afslutning udsteder det faglige udvalg et svendebrev til eleven som dokumentation for, at eleven har opnået kompetence inden for uddannelsen. På svendebrevet anføres karakteren for prøven. Det faglige udvalg påtegner svendebrevet om tildelt udmærkelse i form af ”Bestået”, ”Antaget med ros”, ”Antaget med bronzemedalje”, ”Antaget med sølvmedalje” eller ”Antaget med guldmedalje”. Stk. 7. For arbejdsmarkedsuddannelser, som indgår i uddannelsen, anvendes bedømmelsen ”Bestået/Ikke bestået”.",
      "valid_from": "2024-03-11",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Bekendtgørelsen træder i kraft den 1. august 2024. Stk. 2. Bekendtgørelse nr. 228 af 6. marts 2023 om erhvervsuddannelsen til kosmetiker ophæves. Stk. 3. Bekendtgørelsen finder ikke anvendelse for elever, som er påbegyndt eller overgået til uddannelsen før bekendtgørelsens ikrafttræden. For sådanne elever finder de hidtil gældende regler i bekendtgørelse nr. 228 af 6. marts 2023 om erhvervsuddannelsen til kosmetiker anvendelse. Stk. 4. Elever, som nævnt i stk. 3, kan i overensstemmelse med overgangsordninger fastsat af skolen i den lokale undervisningsplan og efter aftale med den eventuelle oplæringsvirksomhed overgå til uddannelsen efter denne bekendtgørelse.",
      "valid_from": "2024-03-11",
      "valid_to": null
    }
  ],
  "definitions": []
}
