{
  "id": "2025:1441",
  "type": "statute",
  "title": "Bekendtgørelse om krav til prøver og erhvervelse af beviser for fritidssejlere samt til udbydere af prøver m.v.",
  "short_name": "BEK H#LOKDOK04",
  "status": "in_force",
  "issued_date": "2025-11-25",
  "url": "https://www.retsinformation.dk/eli/lta/2025/1441/xml",
  "description": "Retsinformation source. DocumentId=CQ003363; AccessionNumber=B20250144105; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Formålet med denne bekendtgørelse er, at fastsætte krav for erhvervelse af beviser og certifikater til fritidssejlere, fritidssejlerprøvernes indhold, afholdelse af prøver, samt krav til udbydere af fritidssejlerprøver herunder udvælgelse af censor m.v."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. For erhvervelse af sønæringsbeviset duelighedsbevis i sejlads for fritidssejlere kræves det, at vedkommende 1) har bestået teoretisk og praktisk duelighedsprøve i sejlads for fritidssejlere, 2) er myndig og ikke under værgemål efter værgemålslovens § 5 eller under samværgemål efter værgemålslovens § 7 og 3) har bestået en af Søfartsstyrelsen fastsat syns- og høreprøve for fritidssejlere inden for de forudgående 3 år. Stk. 2. Prøven, jf. stk. 1, nr. 1, skal fastslå, at prøveaflægger kan fungere sikkerhedsmæssigt forsvarligt som styrmand i større fritidsfartøjer og varetage sikkerheden for eget fartøj og personer om bord under hensyntagen til omgivelserne. Stk. 3. Prøven, jf. stk. 1, nr. 1, skal omfatte søvejsregler, terrestrisk navigation, sikkerhed til søs, forebyggelse og bekæmpelse af brand i mindre fartøjer samt beskyttelse af havmiljøet. Stk. 4. Prøveaflægger skal demonstrere tilfredsstillende viden om: 1) Forsvarlig bemanding af fartøjet. 2) Indhentning af relevante informationer om aktuelt farvandsområde. 3) Fartøjskendskab og klargøring, herunder sikkerhedsudrustningens brug. 4) Manøvrekarakteristika for mindre fritidsfartøjer. 5) Forskellige typer fremdrivningsmidler. 6) Sikkerhed til søs, herunder anvendelse af sikkerhedsudstyr, eftersøgning, alarmering og behandling af kuldeskader. Stk. 5. Prøveaflægger skal endvidere demonstrere et tilfredsstillende færdighedsniveau inden for følgende områder, som sammen med den erhvervede viden gør prøveaflæggeren i stand til at varetage ansvaret som styrmand for fartøjet: 1) Klargøring af fartøj til sejlads. 2) Anvendelse og korrektion af sejladsplanlægning. 3) Styring og manøvrering. 4) Positionsangivelse ved forskellige metoder, herunder terrestrisk navigation, bestik samt GPS. 5) Anvendelse af søvejsreglerne. Stk. 6. Personer, der har gyldigt speedbådsbevis og har bestået den teoretiske duelighedsprøve i sejlads for fritidssejlere, anses for at opfylde kravet efter stk. 1, nr. 1."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. For erhvervelse af sønæringsbevis som yachtskipper af 3. grad kræves det, at vedkommende 1) har bestået teoretisk prøve til yachtskipper af 3. grad, 2) er myndig og ikke under værgemål efter værgemålslovens § 5 eller under samværgemål efter værgemålslovens § 7 og 3) har bestået en af Søfartsstyrelsen fastsat syns- og høreprøve for fritidssejlere inden for de forudgående 3 år. Stk. 2. Prøveaflægger skal inden prøven, jf. stk. 1, nr. 1, fremvise dokumentation for bestået teoretisk og praktisk duelighedsprøve i sejlads for fritidssejlere. Stk. 3. Prøven, jf. stk. 1, nr. 1, skal fastslå, at prøveaflægger kan fungere sikkerhedsmæssigt forsvarligt som fører af større fritidsfartøjer i henhold til lov om skibes besætning og varetage sikkerheden for skibet, herunder navigere og planlægge sejladser i nordeuropæiske farvande. Stk. 4. Prøven, jf. stk. 1, nr. 1, skal omfatte søvejsregler og vagthold, navigation, sømandskab, meteorologi, søret, sikkerhed til søs, risikovurdering, forebyggelse og bekæmpelse af brand samt beskyttelse af havmiljøet. Stk. 5. Prøveaflægger skal demonstrere tilfredsstillende viden om: 1) Vagthold om bord. 2) Almindeligt forekommende navigationsudstyr og dets begrænsninger. 3) Farvandsafmærkning. 4) Faktorer som har betydning for fartøjets sikkerhed. 5) Skibsførerens pligter og ansvar. 6) Nødkommunikation og søredning. Stk. 6. Prøveaflægger skal endvidere demonstrere et tilfredsstillende færdighedsniveau inden for følgende områder, som sammen med den erhvervede viden gør prøveaflæggeren i stand til at varetage ansvaret som fartøjets skipper: 1) Udarbejdelse og kontrol af sejladsplanlægning. 2) Bestemmelse og vurdering af skibets position. 3) Indsamling og anvendelse af farvandsudsigter. 4) Anvendelse af søvejsregler og vagthold. 5) Varetagelse af sikkerheden for fartøj og personer om bord."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. For erhvervelse af sønæringsbevis som yachtskipper af 1. grad kræves det, at vedkommende 1) har bestået teoretisk prøve til yachtskipper af 1. grad, 2) har erhvervet en fartstid på 6 måneder under forhold, hvor bevis som yachtskipper af 3. grad er foreskrevet, jf. dog stk. 2, 3) er myndig og ikke under værgemål efter værgemålslovens § 5 eller under samværgemål efter værgemålslovens § 7 og 4) har bestået en af Søfartsstyrelsen fastsat syns- og høreprøve for fritidssejlere inden for de forudgående 3 år. Stk. 2. Sønæringsbevis som yachtskipper af 1. grad kan erhverves uanset at kravet i stk. 1, nr. 2, ikke er opfyldt, såfremt vedkommende 1) har erhvervet en fartstid på 6 måneder som vagthavende styrmand om bord på et fritidsfartøj med en længde på minimum 10 meter og 2) er fundet egnet ved en realkompetencevurdering. Stk. 3. Prøveaflægger skal inden prøven, jf. stk. 1, nr. 1, fremvise dokumentation for bestået prøve til yachtskipper af 3. grad. Stk. 4. Prøven efter stk. 1, nr. 1, skal fastslå, at prøveaflægger kan fungere sikkerhedsmæssigt forsvarligt som fører af større fritidsfartøjer i henhold til lov om skibes besætning og skal kunne varetage sikkerheden for skibet, herunder navigere og planlægge sejladser på alle have. Stk. 5. Prøven, jf. stk. 1, nr. 1, skal omfatte international navigation, sømandskab, kommunikation, meteorologi og sundhedslære. Stk. 6. Prøveaflægger skal demonstrere tilfredsstillende viden om: 1) Oceansejlads, herunder sejladsplanlægning, navigatoriske observationer, stabilitetsforhold samt meteorologi og ruteplanlægning. 2) Anvendelse af skibsdagbog og anløb af fremmed havn. 3) Sikkerhedskommunikation i international skibsfart. 4) Førstehjælp, diagnosticering og lægehjælp. 5) Anvendelse og ajourføring af nautiske instrumenter og elektroniske hjælpemidler."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. For erhvervelse af speedbådsbevis kræves det, at vedkommende har bestået en teoretisk og praktisk prøve. Stk. 2. Prøven skal fastslå, at prøveaflægger kan fungere sikkerhedsmæssigt forsvarligt i fritidsfartøjer omfattet af speedbådsførerbekendtgørelsen og varetage sikkerheden for eget fartøj og personer om bord, og skal omfatte søvejsregler, farvandsafmærkning, sikkerhed til søs, forebyggelse og bekæmpelse af brand i mindre fartøjer, sejladsbestemmelser og beskyttelse af havmiljøet. Stk. 3. Prøveaflægger skal demonstrere tilfredsstillende viden om: 1) Ansvarsfordelingen om bord. 2) Vigepligt. 3) Lokale sejladsbestemmelser. 4) Adfærd og sikkerhed om bord, herunder forholdsregler ved brand, grundstødning og kollision. Stk. 4. Prøveaflægger skal ved sejlads i et egnet fartøj demonstrere et tilfredsstillende færdighedsniveau inden for følgende områder: 1) Klargøring til sejlads. 2) At gå fra og lægge til land. 3) Sejlads ved forskellige hastigheder og kurser, herunder acceleration og hurtigstop. 4) Mand-over-bord manøvre. 5) Løbende vurdering af risici under sejladsen. Stk. 5. Personer, der har vandscooterbevis, skal alene bestå den praktiske prøve efter stk. 4, for at opfylde kravene til erhvervelse af speedbådsbevis, jf. stk. 1. Stk. 6. Personer, der har bestået praktisk og teoretisk duelighedsprøve i sejlads for fritidssejlere, prøven til yachtskipper af 3. grad eller prøven til yachtskipper af 1. grad, anses for at opfylde kravene til erhvervelse af speedbådsbevis, jf. stk. 1. Stk. 7. Aflæggelse af prøve kan ske efter prøveaflæggers fyldte 15. år."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. For erhvervelse af vandscooterbevis kræves det, at vedkommende har bestået en teoretisk og praktisk prøve. Stk. 2. Prøven skal fastslå, at prøveaflægger kan fungere sikkerhedsmæssigt forsvarligt i fritidsfartøjer omfattet af vandscooterførerbekendtgørelsen og varetage sikkerheden for eget fartøj under hensyntagen til omgivelserne og skal omfatte søvejsregler, farvandsafmærkning, sikkerhed til søs, forebyggelse og bekæmpelse af brand i mindre fartøjer, sejladsbestemmelser og beskyttelse af havmiljøet. Stk. 3. Prøveaflægger skal demonstrere tilfredsstillende viden om følgende emner: 1) Ansvarsfordelingen om bord. 2) Vigepligt. 3) Lokale sejladsbestemmelser. 4) Adfærd og sikkerhed på og omkring fartøjet, herunder forholdsregler ved brand, grundstødning og kollision. Stk. 4. Prøveaflægger skal ved sejlads i et egnet fartøj demonstrere et tilfredsstillende færdighedsniveau inden for følgende områder: 1) Klargøring til sejlads. 2) At gå fra og lægge til land. 3) Anvendelse af sikkerhedsudstyr. 4) Anvendelse af sejladsbestemmelser. 5) Forholdsregler ved overbordfald, herunder bjærgning af sig selv og andre. 6) Sejlads ved forskellige hastigheder, herunder styring og manøvrering under acceleration og ved høj og lav hastighed. 7) Undvigemanøvrer og nødstop. 8) Sikker adfærd og løbende vurdering af risici under sejladsen. Stk. 5. Personer, der har bestået prøverne til opnåelse af speedbådsbevis, duelighedsprøve i sejlads for fritidssejlere, prøven til yachtskipper af 3. grad eller prøven til yachtskipper af 1. grad, skal alene bestå den praktiske prøve efter stk. 4, for at opfylde kravene til erhvervelse af vandscooterbevis, jf. stk. 1. Stk. 6. Aflæggelse af prøve kan ske efter prøveaflæggers fyldte 15. år."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. For erhvervelse af kvalifikationsbeviset duelighedsbevis i motorpasning for fritidssejlere kræves det, at vedkommende har bestået duelighedsprøve i motorpasning. Stk. 2. Prøven skal fastslå, at prøveaflægger sikkerhedsmæssigt forsvarligt kan varetage driften af et mindre skibsmaskineri. Stk. 3. Prøveaflægger skal til duelighedsprøve i motorpasning demonstrere nødvendigt kendskab til: 1) Motorens hoveddele. 2) Motorens arbejdsgang med tilhørende systemer. 3) Elektriske installationer i skibe. 4) Udførelse af hyppigt forekommende motoreftersyn. 5) Forebyggelse af brand og betjening af brandbekæmpelsesmidler og lænsesystemer. 6) Beskyttelse af havmiljøet. 7) Motorens igangsætning, betjening under gang og motorens standsning. Stk. 4. Aflæggelse af prøve kan ske efter prøveaflæggers fyldte 15. år."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. For erhvervelse af SRC til betjening af maritime VHF-radioanlæg kræves det, at vedkommende har bestået en teoretisk prøve i overensstemmelse med ERC-anbefaling 31-04 fra det europæiske post- og telesamarbejde på myndighedsområdet (CEPT). Stk. 2. Prøven skal fastslå, at prøveaflægger sikkerhedsmæssigt og forsvarligt kan betjene følgende radioanlæg: VHF-telefoni, VHF-telefoni med DSC, EPIRB (nødradiofyr) og SART (radartransponder). Stk. 3. Prøveaflægger skal demonstrere tilfredsstillende viden om: 1) Nød-, il- og sikkerhedssituationer samt tilhørende radioprocedure, jf. ERC-anbefaling 31-04. 2) Udstyr og systemer bl.a. VHF-radioanlæg, EPIRB, SART og NAVTEX. Stk. 4. Prøverne efter stk. 3, afholdes som skriftlige prøver."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. En virksomhed eller organisation, der ønsker godkendelse som udbyder af prøver efter denne bekendtgørelse, skal ansøge Søfartsstyrelsen herom. I ansøgningen skal der redegøres for, 1) at ansøger har en væsentlig interesse i at bemyndige censorer og afholde prøver inden for et lokalområde, en organisation eller et fagområde inden for fritidssejlads, 2) hvordan ansøgers kvalitetssikringssystem lever op til Søfartsstyrelsens krav til kvalitetssikringssystemet, jf. § 10 og 3) at ansøger har tilstrækkelige ressourcer til at varetage de opgaver, som godkendelse som udbyder af prøver omfatter, herunder bemyndigelse af censorer samt tilrettelæggelse og planlægning af prøver. Stk. 2. Søfartsstyrelsen kan kræve, at ansøgningen indsendes elektronisk."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. En udbyder af prøver efter denne bekendtgørelse skal have et kvalitetsstyringssystem i overensstemmelse med kravene i bilag 1. Stk. 2. Kvalitetsstyringssystemet skal derudover indeholde: 1) Retningslinjer for prøveafholdelse. 2) Detaljerede prøvekrav til opnåelse af de enkelte beviser og certifikater. 3) Retningslinjer for bemyndigelse af censorer. 4) Retningslinjer for indberetning til Søfartsstyrelsen. 5) Retningslinjer for udpegning af censorer. 6) Retningslinjer for andre aktiviteter med indflydelse på overholdelse af bestemmelser i denne bekendtgørelse. 7) Retningslinjer for udbydere der udfører realkompetencevurderinger efter § 4, stk. 2, nr. 2."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Søfartsstyrelsen træffer afgørelse om godkendelse af udbyder af prøver på baggrund af 1) fremsendt ansøgning, jf. § 9, og 2) tilsyn med udbyders kvalitetsstyringssystem."
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Søfartsstyrelsen fører tilsyn med overholdelse af bestemmelserne i denne bekendtgørelse. Stk. 2. Oplysninger som indberettes jf. § 16, skal udbyder opbevare indtil Søfartsstyrelsens årlige tilsyn er gennemført, og det er afklaret med Søfartsstyrelsen hvilke oplysninger der kan slettes."
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Søfartsstyrelsen kan tilbagekalde en godkendelse af en udbyder, hvis forudsætningerne for godkendelse ikke længere er opfyldt, eller udbyderen ikke overholder bestemmelser i denne bekendtgørelse."
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Maritime uddannelsesinstitutioner, der er godkendt efter lov om maritime uddannelser, anses for at være godkendte udbydere og skal ikke opfylde bestemmelserne i dette kapitel, jf. dog § 15."
    },
    {
      "provision_ref": "3:15",
      "chapter": "3",
      "section": "15",
      "content": "§ 15. Prøver afholdes af udbydere, som Søfartsstyrelsen har godkendt. Stk. 2. Udbyder skal sikre, at 1) prøveafholdelse samt bedømmelse sker i overensstemmelse med denne bekendtgørelse, 2) der for hver prøve er detaljerede prøvekrav, som prøveaflæggeren skal være bekendt med inden prøvens afholdelse og 3) prøverne afholdes efter de godkendte kriterier i denne bekendtgørelses § 10."
    },
    {
      "provision_ref": "3:16",
      "chapter": "3",
      "section": "16",
      "content": "§ 16. Beståede prøver og realkompetencevurderinger skal indberettes af udbyderen til Søfartsstyrelsen ved anvendelse af Søfartsstyrelsens system til digital indberetning af eksamens- og kursusresultater senest 14 dage efter prøvens afholdelse eller udført realkompetencevurdering."
    },
    {
      "provision_ref": "3:17",
      "chapter": "3",
      "section": "17",
      "content": "§ 17. Forvaltningslovens bestemmelser gælder for udbyderens virksomhed efter denne bekendtgørelse. Stk. 2. Udbyderen vejleder om de udbudte prøver, herunder om opfyldelse af krav til prøver, opnåelse af beviser, adgang til og afholdelse af prøver samt om klageadgang, jf. §§ 30 og 31."
    },
    {
      "provision_ref": "3:18",
      "chapter": "3",
      "section": "18",
      "content": "§ 18. Udbyderen skal sikre, at alle relevante oplysninger vedrørende prøver m.v. er offentligt tilgængelige."
    },
    {
      "provision_ref": "3:19",
      "chapter": "3",
      "section": "19",
      "content": "§ 19. Udbyderen bemyndiger censorer og skal ved bemyndigelse sikre sig, at vedkommende er kompetent. Stk. 2. Udbyderen registrerer og administrerer godkendte censorer."
    },
    {
      "provision_ref": "3:20",
      "chapter": "3",
      "section": "20",
      "content": "§ 20. Udvælgelse af censorer til prøverne sker af udbyderen og i henhold til udbyderens retningslinjer, jf. stk. 3. Stk. 2. Udbyderen kan alene udvælge censorer, udbyderen selv har bemyndiget. Stk. 3. Udbyder skal fastsætte retningslinjer for, hvordan udvælgelsen af censorer sker under hensyntagen til, 1) at udvælgelsen så vidt muligt sker efter et princip om tilfældighed og 2) at samme censor ikke anvendes ved alle prøver hos en given prøveafholder. Stk. 4. Censor må ikke have medvirket ved prøvedeltagers forberedelse til prøve. Stk. 5. For censor gælder i øvrigt forvaltningslovens bestemmelser, herunder om inhabilitet."
    },
    {
      "provision_ref": "3:21",
      "chapter": "3",
      "section": "21",
      "content": "§ 21. Censor skal udstede dokumentation for bestået prøve efter denne bekendtgørelse samt indberette de beståede prøver til udbyderen efter udbyderens nærmere anvisning. Stk. 2. Censor skal udstede dokumentation for realkompetencevurdering efter § 4, stk. 2, nr. 2, samt indberette resultat af realkompetencevurdering til udbyderen efter udbyderens nærmere anvisning."
    },
    {
      "provision_ref": "4:22",
      "chapter": "4",
      "section": "22",
      "content": "§ 22. Udbyderen kan i særlige tilfælde, hvor det på grund af prøveaflæggers handicap vil være umuligt eller meget vanskeligt for prøveaflægger at aflægge en almindelig skriftlig prøve efter denne bekendtgørelse, bistå med oplæsning af spørgsmålene og udfyldelse af svarskemaet i det omfang, det efter udbyderens vurdering er forsvarligt under hensyntagen til formålet med prøven."
    },
    {
      "provision_ref": "5:23",
      "chapter": "5",
      "section": "23",
      "content": "§ 23. Dokumentation for bestået teoretisk eller praktisk prøve efter §§ 2-8, samt dokumentation for realkompetencevurdering udstedes af udbyderen på baggrund af indberetning fra censor. Stk. 2. Dokumentationen efter stk. 1 for bestået prøve jf. §§ 2-4, skal udformes i overensstemmelse med kravene i bilag 3. Stk. 3. Speedbåds- og vandscooterbeviser samt duelighedsbevis i motorpasning for fritidssejlere udstedes på vegne af Søfartsstyrelsen af udbyderen på baggrund af indberetning fra censor. Stk. 4. Beviser efter stk. 3, skal som minimum indeholde de i bilag 2 angivne oplysninger. Stk. 5. Sønæringsbeviser til duelighedsbevis i sejlads, yachtskipper af 3. grad og yachtskipper af 1. grad udstedes af Søfartsstyrelsen efter ansøgning. Stk. 6. Ansøgning efter stk. 5, sker ved anvendelse af Søfartsstyrelsens system til digital ansøgning om udstedelse af sønæringsbeviser og kvalifikationsbeviser."
    },
    {
      "provision_ref": "5:24",
      "chapter": "5",
      "section": "24",
      "content": "§ 24. På baggrund af bestået prøve for erhvervelse af SRC til betjening af maritime VHF-radioanlæg jf.§ 8, udsteder udbyderen på vegne af Søfartsstyrelsen SRC. Stk. 2. På baggrund af bestået prøve for radiooperatør i GMDSS jf. bekendtgørelse om radioprøver og certifikater i GMDSS udsteder Søfartsstyrelsen SRC. Stk. 3. SRC skal udformes i overensstemmelse med kravene i bilag 2. Stk. 4. Genudstedelse af SRC (genpart) udstedes af den oprindelige udsteder. Stk. 5. Ansøgning om SRC efter stk. 2, eller genpart af et af Søfartsstyrelsen udstedt SRC efter stk. 4, sker ved anvendelse af Søfartsstyrelsens system til ansøgning."
    },
    {
      "provision_ref": "5:25",
      "chapter": "5",
      "section": "25",
      "content": "§ 25. Søfartsstyrelsen kan efter begrundet formodning om, at en indehaver af et gyldigt SRC ikke længere er i besiddelse af de kundskaber, der blev krævet ved den oprindelige prøve, indkalde indehaveren til fornyet prøve. Stk. 2. Hvis indehaveren af et SRC ikke møder op eller består en fornyet prøve, jf. stk. 1, tilbagekalder Søfartsstyrelsen certifikatet."
    },
    {
      "provision_ref": "5:26",
      "chapter": "5",
      "section": "26",
      "content": "§ 26. Udenlandske certifikater, der er udstedt i overensstemmelse med ERC-anbefaling 31-04 fra det europæiske post- og telesamarbejde på myndighedsområdet (CEPT) og bærer påtegning herom, ligestilles med SRC udstedt i medfør af denne bekendtgørelse. Stk. 2. Indehaveren af et udenlandsk certifikat, jf. stk. 1, som efter Søfartsstyrelsens begrundede formodning ikke længere er i besiddelse af de fornødne kundskaber herfor, skal aflægge ny prøve. Stk. 3. Hvis indehaveren af et udenlandsk certifikat, jf. stk. 1, ikke består en ny prøve, jf. stk. 2, kan det udenlandske bevis ikke længere ligestilles med SRC udstedt i medfør af denne bekendtgørelse."
    },
    {
      "provision_ref": "6:27",
      "chapter": "6",
      "section": "27",
      "content": "§ 27. For afholdelse af prøve efter §§ 2-8, herunder udførelse af realkompetencevurdering efter § 4, stk. 2, nr. 2, kan opkræves betaling."
    },
    {
      "provision_ref": "6:28",
      "chapter": "6",
      "section": "28",
      "content": "§ 28. For udstedelse af sønæringsbeviser efter denne bekendtgørelse opkræver Søfartsstyrelsen et gebyr på 855 kr. Stk. 2. For udstedelse af genparter af speedbåds- og vandscooterbeviser, duelighedsbevis i motorpasning for fritidssejlere efter denne bekendtgørelse eller tidligere bekendtgørelser opkræver Søfartsstyrelsen et gebyr på 290 kr. Stk. 3. For udstedelse af SRC efter § 8 og for genudstedelse (genpart) af SRC opkræver Søfartsstyrelsen et gebyr på 290 kr. Stk. 4. For Søfartsstyrelsens opgaver vedrørende godkendelse og tilsyn med udbyderne efter denne bekendtgørelse betales et gebyr på 800 kr. per påbegyndt time."
    },
    {
      "provision_ref": "6:29",
      "chapter": "6",
      "section": "29",
      "content": "§ 29. For udstedelse af speedbåds- og vandscooterbeviser, duelighedsbevis i motorpasning for fritidssejlere samt SRC eller genudstedelse af disse (genpart) kan udbyderen opkræve betaling. Stk. 2. For udstedelse af dokumentation for bestået teoretisk eller praktisk prøve efter denne bekendtgørelse kan udbyderen opkræve betaling. Stk. 3. Udbyderen skal gøre priser for afholdelse af prøver efter denne bekendtgørelse, udstedelse af beviser efter stk. 1, dokumentation efter stk. 2, og genparter offentligt tilgængelige."
    },
    {
      "provision_ref": "7:30",
      "chapter": "7",
      "section": "30",
      "content": "§ 30. Klager over forhold ved prøver afholdt efter §§ 2-8, herunder realkompetencevurdering efter § 4, stk. 2, nr. 2, indgives til udbyderen. Klagen skal være skriftlig og begrundet. Stk. 2. Klagen indgives senest 2 uger efter, at prøveresultatet er meddelt prøveaflægger. Stk. 3. Udbyderen forelægger klagen for censor, der har en frist på 2 uger til at afgive udtalelse. Prøveaflægger skal have lejlighed til at kommentere udtalelsen inden for en frist på mindst 1 uge. Stk. 4. Udbyderen afgør klagen på grundlag af censorens faglige udtalelser og prøveaflæggers kommentarer til udtalelserne. Udbyderens afgørelse af klagen skal følge forvaltningslovens regler."
    },
    {
      "provision_ref": "7:31",
      "chapter": "7",
      "section": "31",
      "content": "§ 31. For så vidt angår retlige spørgsmål kan udbyderens afgørelse efter § 30, stk. 4, vedrørende prøver afholdt efter §§ 2-8, inden 2 uger fra afgørelsens meddelelse indbringes for Søfartsstyrelsen."
    },
    {
      "provision_ref": "7:32",
      "chapter": "7",
      "section": "32",
      "content": "§ 32. Søfartsstyrelsens afgørelser efter denne bekendtgørelse kan ikke indbringes for anden administrativ myndighed."
    },
    {
      "provision_ref": "8:33",
      "chapter": "8",
      "section": "33",
      "content": "§ 33. Bekendtgørelsen træder i kraft den 1. januar 2026. Stk. 2. Bekendtgørelse nr. 666 af 31. maj 2023 om krav til prøver og erhvervelse af beviser for fritidssejlere samt til udbydere af prøver m.v. ophæves. Stk. 3. Bekendtgørelse nr. 184 af 26. marts 1999 om duelighedsprøver m.v. vil fortsat være gældende for Grønland. Stk. 4. Beviser udstedt i medfør af bekendtgørelse nr. 1726 af 18. december 2017 om prøver og beviser for fritidssejlere, ændringer til eller regler før denne bekendtgørelse forbliver gyldige i overensstemmelse med de på beviset anførte rettigheder."
    },
    {
      "provision_ref": "8:34",
      "chapter": "8",
      "section": "34",
      "content": "§ 34. Bekendtgørelsen gælder ikke for Grønland."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Formålet med denne bekendtgørelse er, at fastsætte krav for erhvervelse af beviser og certifikater til fritidssejlere, fritidssejlerprøvernes indhold, afholdelse af prøver, samt krav til udbydere af fritidssejlerprøver herunder udvælgelse af censor m.v.",
      "valid_from": "2025-11-25",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. For erhvervelse af sønæringsbeviset duelighedsbevis i sejlads for fritidssejlere kræves det, at vedkommende 1) har bestået teoretisk og praktisk duelighedsprøve i sejlads for fritidssejlere, 2) er myndig og ikke under værgemål efter værgemålslovens § 5 eller under samværgemål efter værgemålslovens § 7 og 3) har bestået en af Søfartsstyrelsen fastsat syns- og høreprøve for fritidssejlere inden for de forudgående 3 år. Stk. 2. Prøven, jf. stk. 1, nr. 1, skal fastslå, at prøveaflægger kan fungere sikkerhedsmæssigt forsvarligt som styrmand i større fritidsfartøjer og varetage sikkerheden for eget fartøj og personer om bord under hensyntagen til omgivelserne. Stk. 3. Prøven, jf. stk. 1, nr. 1, skal omfatte søvejsregler, terrestrisk navigation, sikkerhed til søs, forebyggelse og bekæmpelse af brand i mindre fartøjer samt beskyttelse af havmiljøet. Stk. 4. Prøveaflægger skal demonstrere tilfredsstillende viden om: 1) Forsvarlig bemanding af fartøjet. 2) Indhentning af relevante informationer om aktuelt farvandsområde. 3) Fartøjskendskab og klargøring, herunder sikkerhedsudrustningens brug. 4) Manøvrekarakteristika for mindre fritidsfartøjer. 5) Forskellige typer fremdrivningsmidler. 6) Sikkerhed til søs, herunder anvendelse af sikkerhedsudstyr, eftersøgning, alarmering og behandling af kuldeskader. Stk. 5. Prøveaflægger skal endvidere demonstrere et tilfredsstillende færdighedsniveau inden for følgende områder, som sammen med den erhvervede viden gør prøveaflæggeren i stand til at varetage ansvaret som styrmand for fartøjet: 1) Klargøring af fartøj til sejlads. 2) Anvendelse og korrektion af sejladsplanlægning. 3) Styring og manøvrering. 4) Positionsangivelse ved forskellige metoder, herunder terrestrisk navigation, bestik samt GPS. 5) Anvendelse af søvejsreglerne. Stk. 6. Personer, der har gyldigt speedbådsbevis og har bestået den teoretiske duelighedsprøve i sejlads for fritidssejlere, anses for at opfylde kravet efter stk. 1, nr. 1.",
      "valid_from": "2025-11-25",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. For erhvervelse af sønæringsbevis som yachtskipper af 3. grad kræves det, at vedkommende 1) har bestået teoretisk prøve til yachtskipper af 3. grad, 2) er myndig og ikke under værgemål efter værgemålslovens § 5 eller under samværgemål efter værgemålslovens § 7 og 3) har bestået en af Søfartsstyrelsen fastsat syns- og høreprøve for fritidssejlere inden for de forudgående 3 år. Stk. 2. Prøveaflægger skal inden prøven, jf. stk. 1, nr. 1, fremvise dokumentation for bestået teoretisk og praktisk duelighedsprøve i sejlads for fritidssejlere. Stk. 3. Prøven, jf. stk. 1, nr. 1, skal fastslå, at prøveaflægger kan fungere sikkerhedsmæssigt forsvarligt som fører af større fritidsfartøjer i henhold til lov om skibes besætning og varetage sikkerheden for skibet, herunder navigere og planlægge sejladser i nordeuropæiske farvande. Stk. 4. Prøven, jf. stk. 1, nr. 1, skal omfatte søvejsregler og vagthold, navigation, sømandskab, meteorologi, søret, sikkerhed til søs, risikovurdering, forebyggelse og bekæmpelse af brand samt beskyttelse af havmiljøet. Stk. 5. Prøveaflægger skal demonstrere tilfredsstillende viden om: 1) Vagthold om bord. 2) Almindeligt forekommende navigationsudstyr og dets begrænsninger. 3) Farvandsafmærkning. 4) Faktorer som har betydning for fartøjets sikkerhed. 5) Skibsførerens pligter og ansvar. 6) Nødkommunikation og søredning. Stk. 6. Prøveaflægger skal endvidere demonstrere et tilfredsstillende færdighedsniveau inden for følgende områder, som sammen med den erhvervede viden gør prøveaflæggeren i stand til at varetage ansvaret som fartøjets skipper: 1) Udarbejdelse og kontrol af sejladsplanlægning. 2) Bestemmelse og vurdering af skibets position. 3) Indsamling og anvendelse af farvandsudsigter. 4) Anvendelse af søvejsregler og vagthold. 5) Varetagelse af sikkerheden for fartøj og personer om bord.",
      "valid_from": "2025-11-25",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. For erhvervelse af sønæringsbevis som yachtskipper af 1. grad kræves det, at vedkommende 1) har bestået teoretisk prøve til yachtskipper af 1. grad, 2) har erhvervet en fartstid på 6 måneder under forhold, hvor bevis som yachtskipper af 3. grad er foreskrevet, jf. dog stk. 2, 3) er myndig og ikke under værgemål efter værgemålslovens § 5 eller under samværgemål efter værgemålslovens § 7 og 4) har bestået en af Søfartsstyrelsen fastsat syns- og høreprøve for fritidssejlere inden for de forudgående 3 år. Stk. 2. Sønæringsbevis som yachtskipper af 1. grad kan erhverves uanset at kravet i stk. 1, nr. 2, ikke er opfyldt, såfremt vedkommende 1) har erhvervet en fartstid på 6 måneder som vagthavende styrmand om bord på et fritidsfartøj med en længde på minimum 10 meter og 2) er fundet egnet ved en realkompetencevurdering. Stk. 3. Prøveaflægger skal inden prøven, jf. stk. 1, nr. 1, fremvise dokumentation for bestået prøve til yachtskipper af 3. grad. Stk. 4. Prøven efter stk. 1, nr. 1, skal fastslå, at prøveaflægger kan fungere sikkerhedsmæssigt forsvarligt som fører af større fritidsfartøjer i henhold til lov om skibes besætning og skal kunne varetage sikkerheden for skibet, herunder navigere og planlægge sejladser på alle have. Stk. 5. Prøven, jf. stk. 1, nr. 1, skal omfatte international navigation, sømandskab, kommunikation, meteorologi og sundhedslære. Stk. 6. Prøveaflægger skal demonstrere tilfredsstillende viden om: 1) Oceansejlads, herunder sejladsplanlægning, navigatoriske observationer, stabilitetsforhold samt meteorologi og ruteplanlægning. 2) Anvendelse af skibsdagbog og anløb af fremmed havn. 3) Sikkerhedskommunikation i international skibsfart. 4) Førstehjælp, diagnosticering og lægehjælp. 5) Anvendelse og ajourføring af nautiske instrumenter og elektroniske hjælpemidler.",
      "valid_from": "2025-11-25",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. For erhvervelse af speedbådsbevis kræves det, at vedkommende har bestået en teoretisk og praktisk prøve. Stk. 2. Prøven skal fastslå, at prøveaflægger kan fungere sikkerhedsmæssigt forsvarligt i fritidsfartøjer omfattet af speedbådsførerbekendtgørelsen og varetage sikkerheden for eget fartøj og personer om bord, og skal omfatte søvejsregler, farvandsafmærkning, sikkerhed til søs, forebyggelse og bekæmpelse af brand i mindre fartøjer, sejladsbestemmelser og beskyttelse af havmiljøet. Stk. 3. Prøveaflægger skal demonstrere tilfredsstillende viden om: 1) Ansvarsfordelingen om bord. 2) Vigepligt. 3) Lokale sejladsbestemmelser. 4) Adfærd og sikkerhed om bord, herunder forholdsregler ved brand, grundstødning og kollision. Stk. 4. Prøveaflægger skal ved sejlads i et egnet fartøj demonstrere et tilfredsstillende færdighedsniveau inden for følgende områder: 1) Klargøring til sejlads. 2) At gå fra og lægge til land. 3) Sejlads ved forskellige hastigheder og kurser, herunder acceleration og hurtigstop. 4) Mand-over-bord manøvre. 5) Løbende vurdering af risici under sejladsen. Stk. 5. Personer, der har vandscooterbevis, skal alene bestå den praktiske prøve efter stk. 4, for at opfylde kravene til erhvervelse af speedbådsbevis, jf. stk. 1. Stk. 6. Personer, der har bestået praktisk og teoretisk duelighedsprøve i sejlads for fritidssejlere, prøven til yachtskipper af 3. grad eller prøven til yachtskipper af 1. grad, anses for at opfylde kravene til erhvervelse af speedbådsbevis, jf. stk. 1. Stk. 7. Aflæggelse af prøve kan ske efter prøveaflæggers fyldte 15. år.",
      "valid_from": "2025-11-25",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. For erhvervelse af vandscooterbevis kræves det, at vedkommende har bestået en teoretisk og praktisk prøve. Stk. 2. Prøven skal fastslå, at prøveaflægger kan fungere sikkerhedsmæssigt forsvarligt i fritidsfartøjer omfattet af vandscooterførerbekendtgørelsen og varetage sikkerheden for eget fartøj under hensyntagen til omgivelserne og skal omfatte søvejsregler, farvandsafmærkning, sikkerhed til søs, forebyggelse og bekæmpelse af brand i mindre fartøjer, sejladsbestemmelser og beskyttelse af havmiljøet. Stk. 3. Prøveaflægger skal demonstrere tilfredsstillende viden om følgende emner: 1) Ansvarsfordelingen om bord. 2) Vigepligt. 3) Lokale sejladsbestemmelser. 4) Adfærd og sikkerhed på og omkring fartøjet, herunder forholdsregler ved brand, grundstødning og kollision. Stk. 4. Prøveaflægger skal ved sejlads i et egnet fartøj demonstrere et tilfredsstillende færdighedsniveau inden for følgende områder: 1) Klargøring til sejlads. 2) At gå fra og lægge til land. 3) Anvendelse af sikkerhedsudstyr. 4) Anvendelse af sejladsbestemmelser. 5) Forholdsregler ved overbordfald, herunder bjærgning af sig selv og andre. 6) Sejlads ved forskellige hastigheder, herunder styring og manøvrering under acceleration og ved høj og lav hastighed. 7) Undvigemanøvrer og nødstop. 8) Sikker adfærd og løbende vurdering af risici under sejladsen. Stk. 5. Personer, der har bestået prøverne til opnåelse af speedbådsbevis, duelighedsprøve i sejlads for fritidssejlere, prøven til yachtskipper af 3. grad eller prøven til yachtskipper af 1. grad, skal alene bestå den praktiske prøve efter stk. 4, for at opfylde kravene til erhvervelse af vandscooterbevis, jf. stk. 1. Stk. 6. Aflæggelse af prøve kan ske efter prøveaflæggers fyldte 15. år.",
      "valid_from": "2025-11-25",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. For erhvervelse af kvalifikationsbeviset duelighedsbevis i motorpasning for fritidssejlere kræves det, at vedkommende har bestået duelighedsprøve i motorpasning. Stk. 2. Prøven skal fastslå, at prøveaflægger sikkerhedsmæssigt forsvarligt kan varetage driften af et mindre skibsmaskineri. Stk. 3. Prøveaflægger skal til duelighedsprøve i motorpasning demonstrere nødvendigt kendskab til: 1) Motorens hoveddele. 2) Motorens arbejdsgang med tilhørende systemer. 3) Elektriske installationer i skibe. 4) Udførelse af hyppigt forekommende motoreftersyn. 5) Forebyggelse af brand og betjening af brandbekæmpelsesmidler og lænsesystemer. 6) Beskyttelse af havmiljøet. 7) Motorens igangsætning, betjening under gang og motorens standsning. Stk. 4. Aflæggelse af prøve kan ske efter prøveaflæggers fyldte 15. år.",
      "valid_from": "2025-11-25",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. For erhvervelse af SRC til betjening af maritime VHF-radioanlæg kræves det, at vedkommende har bestået en teoretisk prøve i overensstemmelse med ERC-anbefaling 31-04 fra det europæiske post- og telesamarbejde på myndighedsområdet (CEPT). Stk. 2. Prøven skal fastslå, at prøveaflægger sikkerhedsmæssigt og forsvarligt kan betjene følgende radioanlæg: VHF-telefoni, VHF-telefoni med DSC, EPIRB (nødradiofyr) og SART (radartransponder). Stk. 3. Prøveaflægger skal demonstrere tilfredsstillende viden om: 1) Nød-, il- og sikkerhedssituationer samt tilhørende radioprocedure, jf. ERC-anbefaling 31-04. 2) Udstyr og systemer bl.a. VHF-radioanlæg, EPIRB, SART og NAVTEX. Stk. 4. Prøverne efter stk. 3, afholdes som skriftlige prøver.",
      "valid_from": "2025-11-25",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. En virksomhed eller organisation, der ønsker godkendelse som udbyder af prøver efter denne bekendtgørelse, skal ansøge Søfartsstyrelsen herom. I ansøgningen skal der redegøres for, 1) at ansøger har en væsentlig interesse i at bemyndige censorer og afholde prøver inden for et lokalområde, en organisation eller et fagområde inden for fritidssejlads, 2) hvordan ansøgers kvalitetssikringssystem lever op til Søfartsstyrelsens krav til kvalitetssikringssystemet, jf. § 10 og 3) at ansøger har tilstrækkelige ressourcer til at varetage de opgaver, som godkendelse som udbyder af prøver omfatter, herunder bemyndigelse af censorer samt tilrettelæggelse og planlægning af prøver. Stk. 2. Søfartsstyrelsen kan kræve, at ansøgningen indsendes elektronisk.",
      "valid_from": "2025-11-25",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. En udbyder af prøver efter denne bekendtgørelse skal have et kvalitetsstyringssystem i overensstemmelse med kravene i bilag 1. Stk. 2. Kvalitetsstyringssystemet skal derudover indeholde: 1) Retningslinjer for prøveafholdelse. 2) Detaljerede prøvekrav til opnåelse af de enkelte beviser og certifikater. 3) Retningslinjer for bemyndigelse af censorer. 4) Retningslinjer for indberetning til Søfartsstyrelsen. 5) Retningslinjer for udpegning af censorer. 6) Retningslinjer for andre aktiviteter med indflydelse på overholdelse af bestemmelser i denne bekendtgørelse. 7) Retningslinjer for udbydere der udfører realkompetencevurderinger efter § 4, stk. 2, nr. 2.",
      "valid_from": "2025-11-25",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Søfartsstyrelsen træffer afgørelse om godkendelse af udbyder af prøver på baggrund af 1) fremsendt ansøgning, jf. § 9, og 2) tilsyn med udbyders kvalitetsstyringssystem.",
      "valid_from": "2025-11-25",
      "valid_to": null
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Søfartsstyrelsen fører tilsyn med overholdelse af bestemmelserne i denne bekendtgørelse. Stk. 2. Oplysninger som indberettes jf. § 16, skal udbyder opbevare indtil Søfartsstyrelsens årlige tilsyn er gennemført, og det er afklaret med Søfartsstyrelsen hvilke oplysninger der kan slettes.",
      "valid_from": "2025-11-25",
      "valid_to": null
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Søfartsstyrelsen kan tilbagekalde en godkendelse af en udbyder, hvis forudsætningerne for godkendelse ikke længere er opfyldt, eller udbyderen ikke overholder bestemmelser i denne bekendtgørelse.",
      "valid_from": "2025-11-25",
      "valid_to": null
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Maritime uddannelsesinstitutioner, der er godkendt efter lov om maritime uddannelser, anses for at være godkendte udbydere og skal ikke opfylde bestemmelserne i dette kapitel, jf. dog § 15.",
      "valid_from": "2025-11-25",
      "valid_to": null
    },
    {
      "provision_ref": "3:15",
      "chapter": "3",
      "section": "15",
      "content": "§ 15. Prøver afholdes af udbydere, som Søfartsstyrelsen har godkendt. Stk. 2. Udbyder skal sikre, at 1) prøveafholdelse samt bedømmelse sker i overensstemmelse med denne bekendtgørelse, 2) der for hver prøve er detaljerede prøvekrav, som prøveaflæggeren skal være bekendt med inden prøvens afholdelse og 3) prøverne afholdes efter de godkendte kriterier i denne bekendtgørelses § 10.",
      "valid_from": "2025-11-25",
      "valid_to": null
    },
    {
      "provision_ref": "3:16",
      "chapter": "3",
      "section": "16",
      "content": "§ 16. Beståede prøver og realkompetencevurderinger skal indberettes af udbyderen til Søfartsstyrelsen ved anvendelse af Søfartsstyrelsens system til digital indberetning af eksamens- og kursusresultater senest 14 dage efter prøvens afholdelse eller udført realkompetencevurdering.",
      "valid_from": "2025-11-25",
      "valid_to": null
    },
    {
      "provision_ref": "3:17",
      "chapter": "3",
      "section": "17",
      "content": "§ 17. Forvaltningslovens bestemmelser gælder for udbyderens virksomhed efter denne bekendtgørelse. Stk. 2. Udbyderen vejleder om de udbudte prøver, herunder om opfyldelse af krav til prøver, opnåelse af beviser, adgang til og afholdelse af prøver samt om klageadgang, jf. §§ 30 og 31.",
      "valid_from": "2025-11-25",
      "valid_to": null
    },
    {
      "provision_ref": "3:18",
      "chapter": "3",
      "section": "18",
      "content": "§ 18. Udbyderen skal sikre, at alle relevante oplysninger vedrørende prøver m.v. er offentligt tilgængelige.",
      "valid_from": "2025-11-25",
      "valid_to": null
    },
    {
      "provision_ref": "3:19",
      "chapter": "3",
      "section": "19",
      "content": "§ 19. Udbyderen bemyndiger censorer og skal ved bemyndigelse sikre sig, at vedkommende er kompetent. Stk. 2. Udbyderen registrerer og administrerer godkendte censorer.",
      "valid_from": "2025-11-25",
      "valid_to": null
    },
    {
      "provision_ref": "3:20",
      "chapter": "3",
      "section": "20",
      "content": "§ 20. Udvælgelse af censorer til prøverne sker af udbyderen og i henhold til udbyderens retningslinjer, jf. stk. 3. Stk. 2. Udbyderen kan alene udvælge censorer, udbyderen selv har bemyndiget. Stk. 3. Udbyder skal fastsætte retningslinjer for, hvordan udvælgelsen af censorer sker under hensyntagen til, 1) at udvælgelsen så vidt muligt sker efter et princip om tilfældighed og 2) at samme censor ikke anvendes ved alle prøver hos en given prøveafholder. Stk. 4. Censor må ikke have medvirket ved prøvedeltagers forberedelse til prøve. Stk. 5. For censor gælder i øvrigt forvaltningslovens bestemmelser, herunder om inhabilitet.",
      "valid_from": "2025-11-25",
      "valid_to": null
    },
    {
      "provision_ref": "3:21",
      "chapter": "3",
      "section": "21",
      "content": "§ 21. Censor skal udstede dokumentation for bestået prøve efter denne bekendtgørelse samt indberette de beståede prøver til udbyderen efter udbyderens nærmere anvisning. Stk. 2. Censor skal udstede dokumentation for realkompetencevurdering efter § 4, stk. 2, nr. 2, samt indberette resultat af realkompetencevurdering til udbyderen efter udbyderens nærmere anvisning.",
      "valid_from": "2025-11-25",
      "valid_to": null
    },
    {
      "provision_ref": "4:22",
      "chapter": "4",
      "section": "22",
      "content": "§ 22. Udbyderen kan i særlige tilfælde, hvor det på grund af prøveaflæggers handicap vil være umuligt eller meget vanskeligt for prøveaflægger at aflægge en almindelig skriftlig prøve efter denne bekendtgørelse, bistå med oplæsning af spørgsmålene og udfyldelse af svarskemaet i det omfang, det efter udbyderens vurdering er forsvarligt under hensyntagen til formålet med prøven.",
      "valid_from": "2025-11-25",
      "valid_to": null
    },
    {
      "provision_ref": "5:23",
      "chapter": "5",
      "section": "23",
      "content": "§ 23. Dokumentation for bestået teoretisk eller praktisk prøve efter §§ 2-8, samt dokumentation for realkompetencevurdering udstedes af udbyderen på baggrund af indberetning fra censor. Stk. 2. Dokumentationen efter stk. 1 for bestået prøve jf. §§ 2-4, skal udformes i overensstemmelse med kravene i bilag 3. Stk. 3. Speedbåds- og vandscooterbeviser samt duelighedsbevis i motorpasning for fritidssejlere udstedes på vegne af Søfartsstyrelsen af udbyderen på baggrund af indberetning fra censor. Stk. 4. Beviser efter stk. 3, skal som minimum indeholde de i bilag 2 angivne oplysninger. Stk. 5. Sønæringsbeviser til duelighedsbevis i sejlads, yachtskipper af 3. grad og yachtskipper af 1. grad udstedes af Søfartsstyrelsen efter ansøgning. Stk. 6. Ansøgning efter stk. 5, sker ved anvendelse af Søfartsstyrelsens system til digital ansøgning om udstedelse af sønæringsbeviser og kvalifikationsbeviser.",
      "valid_from": "2025-11-25",
      "valid_to": null
    },
    {
      "provision_ref": "5:24",
      "chapter": "5",
      "section": "24",
      "content": "§ 24. På baggrund af bestået prøve for erhvervelse af SRC til betjening af maritime VHF-radioanlæg jf.§ 8, udsteder udbyderen på vegne af Søfartsstyrelsen SRC. Stk. 2. På baggrund af bestået prøve for radiooperatør i GMDSS jf. bekendtgørelse om radioprøver og certifikater i GMDSS udsteder Søfartsstyrelsen SRC. Stk. 3. SRC skal udformes i overensstemmelse med kravene i bilag 2. Stk. 4. Genudstedelse af SRC (genpart) udstedes af den oprindelige udsteder. Stk. 5. Ansøgning om SRC efter stk. 2, eller genpart af et af Søfartsstyrelsen udstedt SRC efter stk. 4, sker ved anvendelse af Søfartsstyrelsens system til ansøgning.",
      "valid_from": "2025-11-25",
      "valid_to": null
    },
    {
      "provision_ref": "5:25",
      "chapter": "5",
      "section": "25",
      "content": "§ 25. Søfartsstyrelsen kan efter begrundet formodning om, at en indehaver af et gyldigt SRC ikke længere er i besiddelse af de kundskaber, der blev krævet ved den oprindelige prøve, indkalde indehaveren til fornyet prøve. Stk. 2. Hvis indehaveren af et SRC ikke møder op eller består en fornyet prøve, jf. stk. 1, tilbagekalder Søfartsstyrelsen certifikatet.",
      "valid_from": "2025-11-25",
      "valid_to": null
    },
    {
      "provision_ref": "5:26",
      "chapter": "5",
      "section": "26",
      "content": "§ 26. Udenlandske certifikater, der er udstedt i overensstemmelse med ERC-anbefaling 31-04 fra det europæiske post- og telesamarbejde på myndighedsområdet (CEPT) og bærer påtegning herom, ligestilles med SRC udstedt i medfør af denne bekendtgørelse. Stk. 2. Indehaveren af et udenlandsk certifikat, jf. stk. 1, som efter Søfartsstyrelsens begrundede formodning ikke længere er i besiddelse af de fornødne kundskaber herfor, skal aflægge ny prøve. Stk. 3. Hvis indehaveren af et udenlandsk certifikat, jf. stk. 1, ikke består en ny prøve, jf. stk. 2, kan det udenlandske bevis ikke længere ligestilles med SRC udstedt i medfør af denne bekendtgørelse.",
      "valid_from": "2025-11-25",
      "valid_to": null
    },
    {
      "provision_ref": "6:27",
      "chapter": "6",
      "section": "27",
      "content": "§ 27. For afholdelse af prøve efter §§ 2-8, herunder udførelse af realkompetencevurdering efter § 4, stk. 2, nr. 2, kan opkræves betaling.",
      "valid_from": "2025-11-25",
      "valid_to": null
    },
    {
      "provision_ref": "6:28",
      "chapter": "6",
      "section": "28",
      "content": "§ 28. For udstedelse af sønæringsbeviser efter denne bekendtgørelse opkræver Søfartsstyrelsen et gebyr på 855 kr. Stk. 2. For udstedelse af genparter af speedbåds- og vandscooterbeviser, duelighedsbevis i motorpasning for fritidssejlere efter denne bekendtgørelse eller tidligere bekendtgørelser opkræver Søfartsstyrelsen et gebyr på 290 kr. Stk. 3. For udstedelse af SRC efter § 8 og for genudstedelse (genpart) af SRC opkræver Søfartsstyrelsen et gebyr på 290 kr. Stk. 4. For Søfartsstyrelsens opgaver vedrørende godkendelse og tilsyn med udbyderne efter denne bekendtgørelse betales et gebyr på 800 kr. per påbegyndt time.",
      "valid_from": "2025-11-25",
      "valid_to": null
    },
    {
      "provision_ref": "6:29",
      "chapter": "6",
      "section": "29",
      "content": "§ 29. For udstedelse af speedbåds- og vandscooterbeviser, duelighedsbevis i motorpasning for fritidssejlere samt SRC eller genudstedelse af disse (genpart) kan udbyderen opkræve betaling. Stk. 2. For udstedelse af dokumentation for bestået teoretisk eller praktisk prøve efter denne bekendtgørelse kan udbyderen opkræve betaling. Stk. 3. Udbyderen skal gøre priser for afholdelse af prøver efter denne bekendtgørelse, udstedelse af beviser efter stk. 1, dokumentation efter stk. 2, og genparter offentligt tilgængelige.",
      "valid_from": "2025-11-25",
      "valid_to": null
    },
    {
      "provision_ref": "7:30",
      "chapter": "7",
      "section": "30",
      "content": "§ 30. Klager over forhold ved prøver afholdt efter §§ 2-8, herunder realkompetencevurdering efter § 4, stk. 2, nr. 2, indgives til udbyderen. Klagen skal være skriftlig og begrundet. Stk. 2. Klagen indgives senest 2 uger efter, at prøveresultatet er meddelt prøveaflægger. Stk. 3. Udbyderen forelægger klagen for censor, der har en frist på 2 uger til at afgive udtalelse. Prøveaflægger skal have lejlighed til at kommentere udtalelsen inden for en frist på mindst 1 uge. Stk. 4. Udbyderen afgør klagen på grundlag af censorens faglige udtalelser og prøveaflæggers kommentarer til udtalelserne. Udbyderens afgørelse af klagen skal følge forvaltningslovens regler.",
      "valid_from": "2025-11-25",
      "valid_to": null
    },
    {
      "provision_ref": "7:31",
      "chapter": "7",
      "section": "31",
      "content": "§ 31. For så vidt angår retlige spørgsmål kan udbyderens afgørelse efter § 30, stk. 4, vedrørende prøver afholdt efter §§ 2-8, inden 2 uger fra afgørelsens meddelelse indbringes for Søfartsstyrelsen.",
      "valid_from": "2025-11-25",
      "valid_to": null
    },
    {
      "provision_ref": "7:32",
      "chapter": "7",
      "section": "32",
      "content": "§ 32. Søfartsstyrelsens afgørelser efter denne bekendtgørelse kan ikke indbringes for anden administrativ myndighed.",
      "valid_from": "2025-11-25",
      "valid_to": null
    },
    {
      "provision_ref": "8:33",
      "chapter": "8",
      "section": "33",
      "content": "§ 33. Bekendtgørelsen træder i kraft den 1. januar 2026. Stk. 2. Bekendtgørelse nr. 666 af 31. maj 2023 om krav til prøver og erhvervelse af beviser for fritidssejlere samt til udbydere af prøver m.v. ophæves. Stk. 3. Bekendtgørelse nr. 184 af 26. marts 1999 om duelighedsprøver m.v. vil fortsat være gældende for Grønland. Stk. 4. Beviser udstedt i medfør af bekendtgørelse nr. 1726 af 18. december 2017 om prøver og beviser for fritidssejlere, ændringer til eller regler før denne bekendtgørelse forbliver gyldige i overensstemmelse med de på beviset anførte rettigheder.",
      "valid_from": "2025-11-25",
      "valid_to": null
    },
    {
      "provision_ref": "8:34",
      "chapter": "8",
      "section": "34",
      "content": "§ 34. Bekendtgørelsen gælder ikke for Grønland.",
      "valid_from": "2025-11-25",
      "valid_to": null
    }
  ],
  "definitions": []
}
