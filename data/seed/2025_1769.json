{
  "id": "2025:1769",
  "type": "statute",
  "title": "Lov om ændring af lov om elforsyning og elsikkerhedsloven (Øget hastighed og styrkede borgerrettigheder i form af mulighed for tidligere overtagelse m.v. ved arealerhvervelse til det kollektive elnet)",
  "short_name": "LOV Æ#LOKDOK02",
  "status": "in_force",
  "issued_date": "2025-12-29",
  "url": "https://www.retsinformation.dk/eli/lta/2025/1769/xml",
  "description": "Retsinformation source. DocumentId=DB001322; AccessionNumber=A20250176930; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "6:33",
      "chapter": "6",
      "section": "33",
      "content": "§ 33. Til etablering og drift af transmissions- og distributionsnet kan klima-, energi- og forsyningsministeren, når almenvellet kræver det, tillade, at der iværksættes ekspropriation vedrørende fast ejendom. Der kan eksproprieres til nyanlæg, udvidelse og ændring af bestående anlæg, tilbehør og nødvendige supplerende foranstaltninger og af hensyn til udnyttelse, betjening, sikring, synlighed, beskyttelse og drift af anlæggene, jf. dog stk. 2. Stk. 2. Til distributionsnet kan der ikke eksproprieres til etablering af erstatningsnatur. Stk. 3. Ekspropriation i henhold til stk. 1 gennemføres efter reglerne i lov om fremgangsmåden ved ekspropriation vedrørende fast ejendom. Stk. 4. Ved erstatningsfastsættelsen efter stk. 3 finder § 103 i lov om offentlige veje m.v. anvendelse."
    },
    {
      "provision_ref": "6:34",
      "chapter": "6",
      "section": "34",
      "content": "§ 34. Energinet kan efter anmodning fra ejeren af en ejendom i særlige tilfælde overtage ejendommen før det tidspunkt, hvor der kan foretages ekspropriation, hvis ejendommen berøres særlig indgribende af en aktivitet i forbindelse med projekteringen eller etableringen af nye transmissionsnet eller ændring af bestående transmissionsnet og ejendommen ikke kan afhændes på normale vilkår. Stk. 2. En netvirksomhed kan efter anmodning fra ejeren af en ejendom i særlige tilfælde overtage ejendommen før det tidspunkt, hvor der kan foretages ekspropriation, hvis ejendommen berøres særlig indgribende af en aktivitet i forbindelse med projekteringen eller etableringen af nye distributionsnet eller ændring af bestående distributionsnet og ejendommen ikke kan afhændes på normale vilkår. Stk. 3. Netvirksomheders afgørelser i henhold til stk. 2 skal fremsendes skriftligt til ejeren af ejendommen, og meddelelsen skal indeholde en begrundelse og en vejledning om klageadgang, jf. stk. 4, medmindre afgørelsen fuldt ud giver ejeren medhold. Begrundelsen skal indeholde en henvisning til de regler, i henhold til hvilke afgørelsen er truffet. I det omfang afgørelsen efter disse regler beror på et administrativt skøn, skal begrundelsen tillige angive de hovedhensyn, der har været bestemmende for skønsudøvelsen. Begrundelsen skal endvidere om fornødent indeholde en kort redegørelse for de oplysninger vedrørende sagens faktiske omstændigheder, som er tillagt væsentlig betydning for afgørelsen. Stk. 4. Afslår Energinet eller en netvirksomhed ejerens anmodning efter stk. 1 eller 2, eller kan der ikke opnås enighed om prisen for ejendommens overtagelse, kan sagen indbringes for ekspropriations- og taksationsmyndighederne i henhold til lov om fremgangsmåden ved ekspropriation vedrørende fast ejendom. Stk. 5. Ved erstatningsfastsættelsen efter stk. 4 finder § 103 i lov om offentlige veje m.v. tilsvarende anvendelse."
    },
    {
      "provision_ref": "6:34a",
      "chapter": "6",
      "section": "34a",
      "content": "§ 34 a. I tilfælde, hvor Energinet eller en netvirksomhed til brug for et anlæg som omhandlet i § 33 har erhvervet de nødvendige rettigheder over et areal ved aftale i stedet for ved ekspropriation, kan uenighed om erstatningens størrelse påkendes af ekspropriations- og taksationsmyndighederne i henhold til lov om fremgangsmåden ved ekspropriation vedrørende fast ejendom. Bestemmelserne i §§ 17 og 19 i lov om fremgangsmåden ved ekspropriation vedrørende fast ejendom finder anvendelse. Stk. 2. Ved erstatningsfastsættelsen efter stk. 1 finder § 103 i lov om offentlige veje m.v. tilsvarende anvendelse."
    },
    {
      "provision_ref": "6:34b",
      "chapter": "6",
      "section": "34b",
      "content": "§ 34 b. I tilfælde, hvor et anlæg som omhandlet i § 33 med et spændingsniveau på eller over 50 kV er beliggende på et areal, hvor Energinet eller en netvirksomhed har erhvervet de nødvendige rettigheder over det pågældende areal uden ekspropriation, kan krav om erstatning i anledning af anlægget, som rejses af andre end ejeren af det areal, som anlægget er beliggende på, efter den pågældendes begæring påkendes efter reglerne i § 20 i lov om fremgangsmåden ved ekspropriation vedrørende fast ejendom, uanset at der ikke er sammensat en ekspropriationskommission til behandling af sager vedrørende det pågældende anlæg, hvis vedkommende kommissarius ved statens ekspropriationer anser sagen for egnet til behandling for en ekspropriationskommission. Stk. 2. Begæring i henhold til stk. 1 skal være modtaget af vedkommende kommissarius, senest 1 år efter at anlægget er fuldført."
    }
  ],
  "provision_versions": [
    {
      "provision_ref": "6:33",
      "chapter": "6",
      "section": "33",
      "content": "§ 33. Til etablering og drift af transmissions- og distributionsnet kan klima-, energi- og forsyningsministeren, når almenvellet kræver det, tillade, at der iværksættes ekspropriation vedrørende fast ejendom. Der kan eksproprieres til nyanlæg, udvidelse og ændring af bestående anlæg, tilbehør og nødvendige supplerende foranstaltninger og af hensyn til udnyttelse, betjening, sikring, synlighed, beskyttelse og drift af anlæggene, jf. dog stk. 2. Stk. 2. Til distributionsnet kan der ikke eksproprieres til etablering af erstatningsnatur. Stk. 3. Ekspropriation i henhold til stk. 1 gennemføres efter reglerne i lov om fremgangsmåden ved ekspropriation vedrørende fast ejendom. Stk. 4. Ved erstatningsfastsættelsen efter stk. 3 finder § 103 i lov om offentlige veje m.v. anvendelse.",
      "valid_from": "2025-12-29",
      "valid_to": null
    },
    {
      "provision_ref": "6:34",
      "chapter": "6",
      "section": "34",
      "content": "§ 34. Energinet kan efter anmodning fra ejeren af en ejendom i særlige tilfælde overtage ejendommen før det tidspunkt, hvor der kan foretages ekspropriation, hvis ejendommen berøres særlig indgribende af en aktivitet i forbindelse med projekteringen eller etableringen af nye transmissionsnet eller ændring af bestående transmissionsnet og ejendommen ikke kan afhændes på normale vilkår. Stk. 2. En netvirksomhed kan efter anmodning fra ejeren af en ejendom i særlige tilfælde overtage ejendommen før det tidspunkt, hvor der kan foretages ekspropriation, hvis ejendommen berøres særlig indgribende af en aktivitet i forbindelse med projekteringen eller etableringen af nye distributionsnet eller ændring af bestående distributionsnet og ejendommen ikke kan afhændes på normale vilkår. Stk. 3. Netvirksomheders afgørelser i henhold til stk. 2 skal fremsendes skriftligt til ejeren af ejendommen, og meddelelsen skal indeholde en begrundelse og en vejledning om klageadgang, jf. stk. 4, medmindre afgørelsen fuldt ud giver ejeren medhold. Begrundelsen skal indeholde en henvisning til de regler, i henhold til hvilke afgørelsen er truffet. I det omfang afgørelsen efter disse regler beror på et administrativt skøn, skal begrundelsen tillige angive de hovedhensyn, der har været bestemmende for skønsudøvelsen. Begrundelsen skal endvidere om fornødent indeholde en kort redegørelse for de oplysninger vedrørende sagens faktiske omstændigheder, som er tillagt væsentlig betydning for afgørelsen. Stk. 4. Afslår Energinet eller en netvirksomhed ejerens anmodning efter stk. 1 eller 2, eller kan der ikke opnås enighed om prisen for ejendommens overtagelse, kan sagen indbringes for ekspropriations- og taksationsmyndighederne i henhold til lov om fremgangsmåden ved ekspropriation vedrørende fast ejendom. Stk. 5. Ved erstatningsfastsættelsen efter stk. 4 finder § 103 i lov om offentlige veje m.v. tilsvarende anvendelse.",
      "valid_from": "2025-12-29",
      "valid_to": null
    },
    {
      "provision_ref": "6:34a",
      "chapter": "6",
      "section": "34a",
      "content": "§ 34 a. I tilfælde, hvor Energinet eller en netvirksomhed til brug for et anlæg som omhandlet i § 33 har erhvervet de nødvendige rettigheder over et areal ved aftale i stedet for ved ekspropriation, kan uenighed om erstatningens størrelse påkendes af ekspropriations- og taksationsmyndighederne i henhold til lov om fremgangsmåden ved ekspropriation vedrørende fast ejendom. Bestemmelserne i §§ 17 og 19 i lov om fremgangsmåden ved ekspropriation vedrørende fast ejendom finder anvendelse. Stk. 2. Ved erstatningsfastsættelsen efter stk. 1 finder § 103 i lov om offentlige veje m.v. tilsvarende anvendelse.",
      "valid_from": "2025-12-29",
      "valid_to": null
    },
    {
      "provision_ref": "6:34b",
      "chapter": "6",
      "section": "34b",
      "content": "§ 34 b. I tilfælde, hvor et anlæg som omhandlet i § 33 med et spændingsniveau på eller over 50 kV er beliggende på et areal, hvor Energinet eller en netvirksomhed har erhvervet de nødvendige rettigheder over det pågældende areal uden ekspropriation, kan krav om erstatning i anledning af anlægget, som rejses af andre end ejeren af det areal, som anlægget er beliggende på, efter den pågældendes begæring påkendes efter reglerne i § 20 i lov om fremgangsmåden ved ekspropriation vedrørende fast ejendom, uanset at der ikke er sammensat en ekspropriationskommission til behandling af sager vedrørende det pågældende anlæg, hvis vedkommende kommissarius ved statens ekspropriationer anser sagen for egnet til behandling for en ekspropriationskommission. Stk. 2. Begæring i henhold til stk. 1 skal være modtaget af vedkommende kommissarius, senest 1 år efter at anlægget er fuldført.",
      "valid_from": "2025-12-29",
      "valid_to": null
    }
  ],
  "definitions": []
}
