{
  "id": "2025:257",
  "type": "statute",
  "title": "Bekendtgørelse om midlertidige foranstaltninger for førerdokumenter udstedt af Ukraine",
  "short_name": "BEK H#LOKDOK04",
  "status": "in_force",
  "issued_date": "2025-03-05",
  "url": "https://www.retsinformation.dk/eli/lta/2025/257/xml",
  "description": "Retsinformation source. DocumentId=DG001041; AccessionNumber=B20250025705; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på førerdokumenter, der er udstedt af Ukraine i overensstemmelse med landets lovgivning, når indehaveren har midlertidig opholdstilladelse i medfør af lov om midlertidig opholdstilladelse til personer, der er fordrevet fra Ukraine. Stk. 2. Udstedelse af kørekort til personer omfattet af stk. 1, der har tabt eller på anden måde mistet deres kørekort udstedt af Ukraine, sker efter bestemmelserne i bekendtgørelse om kørekort, medmindre andet følger af denne bekendtgørelse."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Førerdokumenter udstedt af Ukraine: Kørekort udstedt af Ukraine, der attesterer, at indehaveren på nærmere angivne vilkår har tilladelse til at føre et køretøj i henhold til ukrainsk lovgivning, eller chaufføruddannelsesbeviser udstedt af Ukraine i overensstemmelse med landets nationale lovgivning, der er vedtaget med henblik på gennemførelse af direktiv 2022/2561/EU i medfør af artikel 368, stk. 1, i, og bilag XXXII til, associeringsaftalen mellem Den Europæiske Union, Det Europæiske Atomenergiagentur og deres medlemsstater på den ene side og Ukraine på den anden side, til førere af vejkøretøjer, der udfører international godstransport eller personbefordring ad vej, der er omfattet af nævnte direktivs anvendelsesområde."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Er et kørekort udstedt af Ukraine bortkommet, skal indehaveren ansøge om at få udstedt et kørekort af EU-modellen, jf. bilag 1 i bekendtgørelse om kørekort, såfremt der fortsat skal gøres brug af førerretten. Stk. 2. Ansøgning om udstedelse af kørekort til kategorierne AM, A1, A2, A, B og B/E skal vedlægges et fotografi, jf. § 3, stk. 2 og 3, i bekendtgørelse om kørekort. Ansøgeren skal endvidere godtgøre sin identitet, jf. § 4, stk. 1-5, og § 5 i bekendtgørelse om kørekort. § 3, stk. 5, i bekendtgørelse om kørekort finder tilsvarende anvendelse. Stk. 3. Ansøgning om udstedelse af kørekort til kategorierne C1, C1/E, C, C/E, D1, D1/E, D og D/E skal vedlægges et fotografi og en lægeattest, jf. § 3, stk. 2-5, i bekendtgørelse om kørekort. Ansøgeren skal endvidere godtgøre sin identitet, jf. § 4, stk. 1-5, i bekendtgørelse om kørekort. § 3, stk. 5, i bekendtgørelse om kørekort finder tilsvarende anvendelse. Stk. 4. Ansøgning efter stk. 1-3 kan indleveres til enhver kommune, uanset hvor i Danmark ansøgeren har bopæl. Ansøgeren skal hos kommunen udfylde underskriftsrubrikken i et stamkort. Stk. 5. Kommunen sender ansøgningen til Færdselsstyrelsen, som træffer afgørelse om, hvorvidt et kørekort af EU-modellen kan udstedes."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Udstedelse af et kørekort af EU-modellen kan uden videre ske for ansøgeren, hvis førerrettighederne erhvervet i Ukraine kan verificeres hos Ukraines kompetente myndigheder, og intet andet EU-land har udstedt et kørekort til den pågældende, jf. dog stk. 3. Stk. 2. Opfylder ansøgeren betingelserne for udstedelse af et kørekort efter stk. 1, udstedes det med en påtegning, jf. bilag 1. Stk. 3. Et kørekort efter stk. 1 kan ikke udstedes, hvis der foreligger helbredsmæssige oplysninger, jf. bilag 2 i bekendtgørelse om kørekort, som medfører, at kørekortet ikke kan udstedes med en gyldighed i overensstemmelse med §§ 83-87 i bekendtgørelse om kørekort."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Personer omfattet af § 1, som er indehaver af et chaufføruddannelsesbevis udstedt af Ukraine, kan efter ansøgning få udstedt et chaufføruddannelsesbevis i medfør af Europa-Parlamentets og Rådets forordning (EU) 2022/1280 af 18. juli 2022 om specifikke og midlertidige foranstaltninger i lyset af Ruslands invasion af Ukraine vedrørende førerdokumenter udstedt af Ukraine i overensstemmelse med landets lovgivning, når følgende krav er opfyldt: 1) Ansøger skal være indehaver af et kørekort til den ansøgte kørekortkategori. Er ansøger ikke i besiddelse af et kørekort, der er udfærdiget efter EU-modellen og udstedt af et EU-land, skal ansøger tillige opfylde helbredskravene i bilag 2 i bekendtgørelse om kørekort. 2) Ansøger skal have gennemført og bestået en af Færdselsstyrelsen godkendt obligatorisk supplerende kvalifikationsuddannelse. Såfremt ansøger er indehaver af et chaufføruddannelsesbevis udstedt af Ukraine, som vedrører flere kørekortkategorier, skal ansøger kun gennemføre én obligatorisk supplerende kvalifikationsuddannelse. Stk. 2. Ansøgning efter stk. 1 skal indgives af uddannelsescentret via Færdselsstyrelsens bevisadministrationssystem. Stk. 3. Færdselsstyrelsen udsteder et chaufføruddannelsesbevis indføjet EU-koden ”95.01”, hvis kravene i stk. 1 er opfyldt."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Den obligatoriske supplerende kvalifikationsuddannelse, jf. § 5, stk. 1, nr. 2, skal bestå af tre moduler med en samlet varighed på 7 dage svarende til mindst 51 timers undervisning. Undervisningen skal indeholde 2,5 individuelle køretimer og skal afsluttes med en skriftlig prøve på dansk, hvor der kan anvendes tolkebistand. Der må ikke ske en reduktion af antallet af timer på grundlag af en individuel kompetencevurdering. Stk. 2. Uddannelsen sammensættes i overensstemmelse med Færdselsstyrelsens vejledning, som findes på www.fstyr.dk. Stk. 3. Den obligatoriske supplerende kvalifikationsuddannelse kan foregå på andre sprog end dansk. Stk. 4. Den i stk. 1 nævnte skriftlige prøve udarbejdes og tilrettelægges af Færdselsstyrelsen. Prøven aflægges ved hjælp af et elektronisk prøveaflæggelsessystem."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Uddannelsescenteret skal føre optegnelser over en chaufførs deltagelse i den obligatoriske supplerende kvalifikationsuddannelse. Der skal endvidere foreligge skriftlig dokumentation for, at chaufføren er indehaver af et chaufføruddannelsesbevis udstedt af Ukraine og et kørekort. Optegnelserne skal opbevares i minimum to år og skal på forlangende forevises for Færdselsstyrelsen. Stk. 2. Uddannelsescenteret skal efter anmodning fra en chauffør udlevere kopi af optegnelser, der vedrører denne."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Den obligatoriske supplerende kvalifikationsuddannelse kan udbydes af uddannelsescentre, som efter bekendtgørelse om kvalifikationskrav til visse førere af køretøjer i vejtransport er godkendt af Færdselsstyrelsen til at udbyde den grundlæggende kvalifikationsuddannelse eller efteruddannelsen for gods- og buschauffører. Stk. 2. Uddannelsescentre omfattet af stk. 1, der ønsker at udbyde den obligatoriske supplerende kvalifikationsuddannelse, jf. § 6, skal forinden orientere Færdselsstyrelsen herom."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. For udstedelse af kørekort i medfør af § 4, stk. 1, betales et gebyr til Færdselsstyrelsen, jf. § 21 i bekendtgørelse om gebyrer og afgifter på Færdselsstyrelsens område."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. For udstedelse af chaufføruddannelsesbevis i medfør af § 5, stk. 3, betales et gebyr, jf. § 3, nr. 1, i bekendtgørelse om gebyrer og afgifter på Færdselsstyrelsens område."
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Afgørelser om udstedelse af kørekort truffet af Færdselsstyrelsen efter reglerne i denne bekendtgørelse kan påklages til Trafikstyrelsen. Stk. 2. Trafikstyrelsens afgørelser kan ikke indbringes for anden administrativ myndighed. Stk. 3. Fristen for klage efter stk. 1 er 4 uger fra den dag, hvor afgørelsen er meddelt."
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Afgørelser om udstedelse af chaufføruddannelsesbevis truffet af Færdselsstyrelsen efter reglerne i denne bekendtgørelse kan ikke indbringes for transportministeren eller anden administrativ myndighed, jf. bekendtgørelse om Færdselsstyrelsens opgaver og beføjelser samt klageadgang."
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Afgørelser truffet af en uddannelsesudbyder om optagelse på den obligatoriske supplerende uddannelse kan indbringes for Færdselsstyrelsen."
    },
    {
      "provision_ref": "1:14",
      "chapter": "1",
      "section": "14",
      "content": "§ 14. Færdselsstyrelsen kan, når ganske særlige forhold gør sig gældende, dispensere fra bestemmelserne i denne bekendtgørelse. Stk. 2. Færdselsstyrelsens afgørelser efter stk. 1 kan ikke indbringes for anden administrativ myndighed."
    },
    {
      "provision_ref": "1:15",
      "chapter": "1",
      "section": "15",
      "content": "§ 15. Kørekort af EU-modellen, jf. § 3, udstedes med gyldighed i overensstemmelse med §§ 83-87 i bekendtgørelse om kørekort, jf. dog stk. 2. Stk. 2. Kørekortets gyldighed forudsætter, at indehaveren er omfattet af lov om midlertidig opholdstilladelse til personer, der er fordrevet fra Ukraine."
    },
    {
      "provision_ref": "1:16",
      "chapter": "1",
      "section": "16",
      "content": "§ 16. Chaufføruddannelsesbevis, jf. § 5, udstedes med gyldighed frem til den 4. marts 2026, jf. dog stk. 2. Stk. 2. Chaufføruddannelsesbeviset er gyldigt så længe indehaveren er omfattet af lov om midlertidig opholdstilladelse til personer, der er fordrevet fra Ukraine. Stk. 3. For chaufføruddannelsesbeviser udstedt efter bekendtgørelse nr. 825 af 16. juni 2023 om midlertidige foranstaltninger for førerdokumenter udstedt af Ukraine finder stk. 2 tilsvarende anvendelse."
    },
    {
      "provision_ref": "1:17",
      "chapter": "1",
      "section": "17",
      "content": "§ 17. Bekendtgørelsen træder i kraft den 7. marts 2025. Stk. 2. Bekendtgørelse nr. 825 af 16. juni 2023 om midlertidige foranstaltninger for førerdokumenter udstedt af Ukraine ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på førerdokumenter, der er udstedt af Ukraine i overensstemmelse med landets lovgivning, når indehaveren har midlertidig opholdstilladelse i medfør af lov om midlertidig opholdstilladelse til personer, der er fordrevet fra Ukraine. Stk. 2. Udstedelse af kørekort til personer omfattet af stk. 1, der har tabt eller på anden måde mistet deres kørekort udstedt af Ukraine, sker efter bestemmelserne i bekendtgørelse om kørekort, medmindre andet følger af denne bekendtgørelse.",
      "valid_from": "2025-03-05",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Førerdokumenter udstedt af Ukraine: Kørekort udstedt af Ukraine, der attesterer, at indehaveren på nærmere angivne vilkår har tilladelse til at føre et køretøj i henhold til ukrainsk lovgivning, eller chaufføruddannelsesbeviser udstedt af Ukraine i overensstemmelse med landets nationale lovgivning, der er vedtaget med henblik på gennemførelse af direktiv 2022/2561/EU i medfør af artikel 368, stk. 1, i, og bilag XXXII til, associeringsaftalen mellem Den Europæiske Union, Det Europæiske Atomenergiagentur og deres medlemsstater på den ene side og Ukraine på den anden side, til førere af vejkøretøjer, der udfører international godstransport eller personbefordring ad vej, der er omfattet af nævnte direktivs anvendelsesområde.",
      "valid_from": "2025-03-05",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Er et kørekort udstedt af Ukraine bortkommet, skal indehaveren ansøge om at få udstedt et kørekort af EU-modellen, jf. bilag 1 i bekendtgørelse om kørekort, såfremt der fortsat skal gøres brug af førerretten. Stk. 2. Ansøgning om udstedelse af kørekort til kategorierne AM, A1, A2, A, B og B/E skal vedlægges et fotografi, jf. § 3, stk. 2 og 3, i bekendtgørelse om kørekort. Ansøgeren skal endvidere godtgøre sin identitet, jf. § 4, stk. 1-5, og § 5 i bekendtgørelse om kørekort. § 3, stk. 5, i bekendtgørelse om kørekort finder tilsvarende anvendelse. Stk. 3. Ansøgning om udstedelse af kørekort til kategorierne C1, C1/E, C, C/E, D1, D1/E, D og D/E skal vedlægges et fotografi og en lægeattest, jf. § 3, stk. 2-5, i bekendtgørelse om kørekort. Ansøgeren skal endvidere godtgøre sin identitet, jf. § 4, stk. 1-5, i bekendtgørelse om kørekort. § 3, stk. 5, i bekendtgørelse om kørekort finder tilsvarende anvendelse. Stk. 4. Ansøgning efter stk. 1-3 kan indleveres til enhver kommune, uanset hvor i Danmark ansøgeren har bopæl. Ansøgeren skal hos kommunen udfylde underskriftsrubrikken i et stamkort. Stk. 5. Kommunen sender ansøgningen til Færdselsstyrelsen, som træffer afgørelse om, hvorvidt et kørekort af EU-modellen kan udstedes.",
      "valid_from": "2025-03-05",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Udstedelse af et kørekort af EU-modellen kan uden videre ske for ansøgeren, hvis førerrettighederne erhvervet i Ukraine kan verificeres hos Ukraines kompetente myndigheder, og intet andet EU-land har udstedt et kørekort til den pågældende, jf. dog stk. 3. Stk. 2. Opfylder ansøgeren betingelserne for udstedelse af et kørekort efter stk. 1, udstedes det med en påtegning, jf. bilag 1. Stk. 3. Et kørekort efter stk. 1 kan ikke udstedes, hvis der foreligger helbredsmæssige oplysninger, jf. bilag 2 i bekendtgørelse om kørekort, som medfører, at kørekortet ikke kan udstedes med en gyldighed i overensstemmelse med §§ 83-87 i bekendtgørelse om kørekort.",
      "valid_from": "2025-03-05",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Personer omfattet af § 1, som er indehaver af et chaufføruddannelsesbevis udstedt af Ukraine, kan efter ansøgning få udstedt et chaufføruddannelsesbevis i medfør af Europa-Parlamentets og Rådets forordning (EU) 2022/1280 af 18. juli 2022 om specifikke og midlertidige foranstaltninger i lyset af Ruslands invasion af Ukraine vedrørende førerdokumenter udstedt af Ukraine i overensstemmelse med landets lovgivning, når følgende krav er opfyldt: 1) Ansøger skal være indehaver af et kørekort til den ansøgte kørekortkategori. Er ansøger ikke i besiddelse af et kørekort, der er udfærdiget efter EU-modellen og udstedt af et EU-land, skal ansøger tillige opfylde helbredskravene i bilag 2 i bekendtgørelse om kørekort. 2) Ansøger skal have gennemført og bestået en af Færdselsstyrelsen godkendt obligatorisk supplerende kvalifikationsuddannelse. Såfremt ansøger er indehaver af et chaufføruddannelsesbevis udstedt af Ukraine, som vedrører flere kørekortkategorier, skal ansøger kun gennemføre én obligatorisk supplerende kvalifikationsuddannelse. Stk. 2. Ansøgning efter stk. 1 skal indgives af uddannelsescentret via Færdselsstyrelsens bevisadministrationssystem. Stk. 3. Færdselsstyrelsen udsteder et chaufføruddannelsesbevis indføjet EU-koden ”95.01”, hvis kravene i stk. 1 er opfyldt.",
      "valid_from": "2025-03-05",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Den obligatoriske supplerende kvalifikationsuddannelse, jf. § 5, stk. 1, nr. 2, skal bestå af tre moduler med en samlet varighed på 7 dage svarende til mindst 51 timers undervisning. Undervisningen skal indeholde 2,5 individuelle køretimer og skal afsluttes med en skriftlig prøve på dansk, hvor der kan anvendes tolkebistand. Der må ikke ske en reduktion af antallet af timer på grundlag af en individuel kompetencevurdering. Stk. 2. Uddannelsen sammensættes i overensstemmelse med Færdselsstyrelsens vejledning, som findes på www.fstyr.dk. Stk. 3. Den obligatoriske supplerende kvalifikationsuddannelse kan foregå på andre sprog end dansk. Stk. 4. Den i stk. 1 nævnte skriftlige prøve udarbejdes og tilrettelægges af Færdselsstyrelsen. Prøven aflægges ved hjælp af et elektronisk prøveaflæggelsessystem.",
      "valid_from": "2025-03-05",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Uddannelsescenteret skal føre optegnelser over en chaufførs deltagelse i den obligatoriske supplerende kvalifikationsuddannelse. Der skal endvidere foreligge skriftlig dokumentation for, at chaufføren er indehaver af et chaufføruddannelsesbevis udstedt af Ukraine og et kørekort. Optegnelserne skal opbevares i minimum to år og skal på forlangende forevises for Færdselsstyrelsen. Stk. 2. Uddannelsescenteret skal efter anmodning fra en chauffør udlevere kopi af optegnelser, der vedrører denne.",
      "valid_from": "2025-03-05",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Den obligatoriske supplerende kvalifikationsuddannelse kan udbydes af uddannelsescentre, som efter bekendtgørelse om kvalifikationskrav til visse førere af køretøjer i vejtransport er godkendt af Færdselsstyrelsen til at udbyde den grundlæggende kvalifikationsuddannelse eller efteruddannelsen for gods- og buschauffører. Stk. 2. Uddannelsescentre omfattet af stk. 1, der ønsker at udbyde den obligatoriske supplerende kvalifikationsuddannelse, jf. § 6, skal forinden orientere Færdselsstyrelsen herom.",
      "valid_from": "2025-03-05",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. For udstedelse af kørekort i medfør af § 4, stk. 1, betales et gebyr til Færdselsstyrelsen, jf. § 21 i bekendtgørelse om gebyrer og afgifter på Færdselsstyrelsens område.",
      "valid_from": "2025-03-05",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. For udstedelse af chaufføruddannelsesbevis i medfør af § 5, stk. 3, betales et gebyr, jf. § 3, nr. 1, i bekendtgørelse om gebyrer og afgifter på Færdselsstyrelsens område.",
      "valid_from": "2025-03-05",
      "valid_to": null
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Afgørelser om udstedelse af kørekort truffet af Færdselsstyrelsen efter reglerne i denne bekendtgørelse kan påklages til Trafikstyrelsen. Stk. 2. Trafikstyrelsens afgørelser kan ikke indbringes for anden administrativ myndighed. Stk. 3. Fristen for klage efter stk. 1 er 4 uger fra den dag, hvor afgørelsen er meddelt.",
      "valid_from": "2025-03-05",
      "valid_to": null
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Afgørelser om udstedelse af chaufføruddannelsesbevis truffet af Færdselsstyrelsen efter reglerne i denne bekendtgørelse kan ikke indbringes for transportministeren eller anden administrativ myndighed, jf. bekendtgørelse om Færdselsstyrelsens opgaver og beføjelser samt klageadgang.",
      "valid_from": "2025-03-05",
      "valid_to": null
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Afgørelser truffet af en uddannelsesudbyder om optagelse på den obligatoriske supplerende uddannelse kan indbringes for Færdselsstyrelsen.",
      "valid_from": "2025-03-05",
      "valid_to": null
    },
    {
      "provision_ref": "1:14",
      "chapter": "1",
      "section": "14",
      "content": "§ 14. Færdselsstyrelsen kan, når ganske særlige forhold gør sig gældende, dispensere fra bestemmelserne i denne bekendtgørelse. Stk. 2. Færdselsstyrelsens afgørelser efter stk. 1 kan ikke indbringes for anden administrativ myndighed.",
      "valid_from": "2025-03-05",
      "valid_to": null
    },
    {
      "provision_ref": "1:15",
      "chapter": "1",
      "section": "15",
      "content": "§ 15. Kørekort af EU-modellen, jf. § 3, udstedes med gyldighed i overensstemmelse med §§ 83-87 i bekendtgørelse om kørekort, jf. dog stk. 2. Stk. 2. Kørekortets gyldighed forudsætter, at indehaveren er omfattet af lov om midlertidig opholdstilladelse til personer, der er fordrevet fra Ukraine.",
      "valid_from": "2025-03-05",
      "valid_to": null
    },
    {
      "provision_ref": "1:16",
      "chapter": "1",
      "section": "16",
      "content": "§ 16. Chaufføruddannelsesbevis, jf. § 5, udstedes med gyldighed frem til den 4. marts 2026, jf. dog stk. 2. Stk. 2. Chaufføruddannelsesbeviset er gyldigt så længe indehaveren er omfattet af lov om midlertidig opholdstilladelse til personer, der er fordrevet fra Ukraine. Stk. 3. For chaufføruddannelsesbeviser udstedt efter bekendtgørelse nr. 825 af 16. juni 2023 om midlertidige foranstaltninger for førerdokumenter udstedt af Ukraine finder stk. 2 tilsvarende anvendelse.",
      "valid_from": "2025-03-05",
      "valid_to": null
    },
    {
      "provision_ref": "1:17",
      "chapter": "1",
      "section": "17",
      "content": "§ 17. Bekendtgørelsen træder i kraft den 7. marts 2025. Stk. 2. Bekendtgørelse nr. 825 af 16. juni 2023 om midlertidige foranstaltninger for førerdokumenter udstedt af Ukraine ophæves.",
      "valid_from": "2025-03-05",
      "valid_to": null
    }
  ],
  "definitions": []
}
