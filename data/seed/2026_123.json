{
  "id": "2026:123",
  "type": "statute",
  "title": "Bekendtgørelse om erhvervsuddannelsen til hotelreceptionist",
  "short_name": "BEK H#LOKDOK04",
  "status": "in_force",
  "issued_date": "2026-01-22",
  "url": "https://www.retsinformation.dk/eli/lta/2026/123/xml",
  "description": "Retsinformation source. DocumentId=DA001720; AccessionNumber=B20260012305; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Erhvervsuddannelsen til hotelreceptionist har til formål at kvalificere elever til at kunne varetage back- og frontoffice opgaver i forbindelse med servicering og betjening af gæster herunder kommunikation, administration, salg og service på hoteller, konference- og feriecentre. Stk. 2. Eleven skal nå de uddannelsesmål, som er fastsat i uddannelsesordningen om erhvervsuddannelsen til hotelreceptionist for det speciale, som uddannelsen afsluttes med, jf. stk. 3. Stk. 3. Uddannelsen afsluttes med specialet hotelreceptionist, indplaceret på niveau 4 i den danske kvalifikationsramme for livslang læring. Stk. 4. Uddannelsen kan gennemføres som eux-forløb efter teknisk eux-model B, jf. bilag 3 til bekendtgørelse om krav til udformning af eux-forløb."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Uddannelsen varer fra 3 år til 3 år og 11 måneder, jf. dog stk. 3. Uddannelsens varighed er inklusive grundforløbets 1. og 2. del, på hver 20 uger, og hovedforløbet. For elever, der har bevis for gymnasial uddannelse, varer uddannelsen dog 2 år og 4 måneder, hvoraf grundforløbet udgør 12 uger. Stk. 2. For elever, der gennemfører uddannelsen som erhvervsuddannelse for unge, varer hovedforløbet 2 år, hvoraf skoleundervisningen udgør 20 uger fordelt på to skoleperioder. Stk. 3. For elever, der gennemfører uddannelsen som erhvervsuddannelse for voksne (euv), varer hovedforløbet 1 år og 11 måneder, hvoraf skoleundervisningen udgør 18 uger. Stk. 4. Den i stk. 3 nævnte skoleundervisning opdeles i to skoleperioder for euv-forløb efter § 66 y, stk. 1, nr. 2, i lov om erhvervsuddannelser (euv2-forløb). Stk. 5. Uanset stk. 2 og 3 varer hovedforløbet for elever i eux-forløb 2 år og 11 måneder, hvoraf skoleundervisningen udgør 56,1 uger fordelt på mindst 3 skoleperioder."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. For at kunne blive optaget til skoleundervisningen i hovedforløbet i erhvervsuddannelsen til hotelreceptionist skal eleven opfylde betingelserne i stk. 2-4, jf. dog stk. 6. Stk. 2. Eleven skal have opnået de uddannelsesspecifikke kompetencer for grundforløbet, som er fastsat i uddannelsesordningen om erhvervsuddannelsen til hotelreceptionist. Stk. 3. Eleven skal have gennemført og bestået de grundfag, med de angivne niveauer, som er fastsat i uddannelsesordningen om erhvervsuddannelsen til hotelreceptionist. Stk. 4. Eleven skal have opnået de certifikater eller lignende, som er fastsat i uddannelsesordningen om erhvervsuddannelsen til hotelreceptionist. Stk. 5. De krav til bedømmelse af grundfag, der er fastsat i uddannelsesordningen efter stk. 3, gælder tilsvarende for elever i eux-forløb, på det niveau af grundfaget, som eleven skal have for at kunne påbegynde skoleundervisningen i hovedforløbet, uanset en eventuel forskel mellem de pågældende niveauer. Stk. 6. Elever, der har gennemført grundforløbet i kontoruddannelsen med specialer, har adgang til hovedforløbet i erhvervsuddannelsen til hotelreceptionist."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Hovedforløbet har de kompetencemål, som er fastsat i uddannelsesordningen om erhvervsuddannelsen til hotelreceptionist."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Kriterier for godskrivning på baggrund af elevens erhvervserfaring og tidligere uddannelse er fastsat i uddannelsesordningen om erhvervsuddannelsen til hotelreceptionist. Godskrivning skal i øvrigt ske efter reglerne i bekendtgørelse om erhvervsuddannelser."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Uddannelsens afsluttende prøve udgør en svendeprøve. Prøven afholdes af skolen i samarbejde med det faglige udvalg som en del af den sidste skoleperiode. Prøven tilrettelægges som fastsat i uddannelsesordningen om erhvervsuddannelsen til hotelreceptionist. Stk. 2. For at der kan udstedes skolebevis, skal eleven mindst have opnået karakteren 02 i grundfaget engelsk og mindst opnået 2,0 som et gennemsnit af karakterer for alle fag i hovedforløbet. Hver delprøve i den afsluttende prøve skal være bestået. Stk. 3. Ved uddannelsens afslutning udsteder det faglige udvalg et svendebrev til eleven som dokumentation for, at eleven har opnået kompetence inden for uddannelsen. På svendebrevet anføres resultatet af den afsluttende prøve."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Afsluttende standpunktskarakterer og prøver i fag på gymnasialt niveau indgår i eux-bevis efter reglerne herom i lov om erhvervsfaglig studentereksamen i forbindelse med erhvervsuddannelse (eux) m.v. og bekendtgørelse om erhvervsuddannelser."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Bekendtgørelsen træder i kraft den 1. august 2026. Stk. 2. Bekendtgørelse nr. 193 af 20. februar 2025 om erhvervsuddannelsen til receptionist ophæves. Stk. 3. Bekendtgørelsen finder ikke anvendelse for elever, som er påbegyndt eller overgået til uddannelsen før bekendtgørelsens ikrafttræden. For sådanne elever finder de hidtil gældende regler i bekendtgørelse nr. 193 af 20. februar 2025 om erhvervsuddannelsen til receptionist anvendelse. Stk. 4. Elever, som nævnt i stk. 3, kan i overensstemmelse med overgangsordninger fastsat af skolen i den lokale undervisningsplan og efter aftale med den eventuelle oplæringsvirksomhed overgå til uddannelsen efter denne bekendtgørelse."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Erhvervsuddannelsen til hotelreceptionist har til formål at kvalificere elever til at kunne varetage back- og frontoffice opgaver i forbindelse med servicering og betjening af gæster herunder kommunikation, administration, salg og service på hoteller, konference- og feriecentre. Stk. 2. Eleven skal nå de uddannelsesmål, som er fastsat i uddannelsesordningen om erhvervsuddannelsen til hotelreceptionist for det speciale, som uddannelsen afsluttes med, jf. stk. 3. Stk. 3. Uddannelsen afsluttes med specialet hotelreceptionist, indplaceret på niveau 4 i den danske kvalifikationsramme for livslang læring. Stk. 4. Uddannelsen kan gennemføres som eux-forløb efter teknisk eux-model B, jf. bilag 3 til bekendtgørelse om krav til udformning af eux-forløb.",
      "valid_from": "2026-01-22",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Uddannelsen varer fra 3 år til 3 år og 11 måneder, jf. dog stk. 3. Uddannelsens varighed er inklusive grundforløbets 1. og 2. del, på hver 20 uger, og hovedforløbet. For elever, der har bevis for gymnasial uddannelse, varer uddannelsen dog 2 år og 4 måneder, hvoraf grundforløbet udgør 12 uger. Stk. 2. For elever, der gennemfører uddannelsen som erhvervsuddannelse for unge, varer hovedforløbet 2 år, hvoraf skoleundervisningen udgør 20 uger fordelt på to skoleperioder. Stk. 3. For elever, der gennemfører uddannelsen som erhvervsuddannelse for voksne (euv), varer hovedforløbet 1 år og 11 måneder, hvoraf skoleundervisningen udgør 18 uger. Stk. 4. Den i stk. 3 nævnte skoleundervisning opdeles i to skoleperioder for euv-forløb efter § 66 y, stk. 1, nr. 2, i lov om erhvervsuddannelser (euv2-forløb). Stk. 5. Uanset stk. 2 og 3 varer hovedforløbet for elever i eux-forløb 2 år og 11 måneder, hvoraf skoleundervisningen udgør 56,1 uger fordelt på mindst 3 skoleperioder.",
      "valid_from": "2026-01-22",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. For at kunne blive optaget til skoleundervisningen i hovedforløbet i erhvervsuddannelsen til hotelreceptionist skal eleven opfylde betingelserne i stk. 2-4, jf. dog stk. 6. Stk. 2. Eleven skal have opnået de uddannelsesspecifikke kompetencer for grundforløbet, som er fastsat i uddannelsesordningen om erhvervsuddannelsen til hotelreceptionist. Stk. 3. Eleven skal have gennemført og bestået de grundfag, med de angivne niveauer, som er fastsat i uddannelsesordningen om erhvervsuddannelsen til hotelreceptionist. Stk. 4. Eleven skal have opnået de certifikater eller lignende, som er fastsat i uddannelsesordningen om erhvervsuddannelsen til hotelreceptionist. Stk. 5. De krav til bedømmelse af grundfag, der er fastsat i uddannelsesordningen efter stk. 3, gælder tilsvarende for elever i eux-forløb, på det niveau af grundfaget, som eleven skal have for at kunne påbegynde skoleundervisningen i hovedforløbet, uanset en eventuel forskel mellem de pågældende niveauer. Stk. 6. Elever, der har gennemført grundforløbet i kontoruddannelsen med specialer, har adgang til hovedforløbet i erhvervsuddannelsen til hotelreceptionist.",
      "valid_from": "2026-01-22",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Hovedforløbet har de kompetencemål, som er fastsat i uddannelsesordningen om erhvervsuddannelsen til hotelreceptionist.",
      "valid_from": "2026-01-22",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Kriterier for godskrivning på baggrund af elevens erhvervserfaring og tidligere uddannelse er fastsat i uddannelsesordningen om erhvervsuddannelsen til hotelreceptionist. Godskrivning skal i øvrigt ske efter reglerne i bekendtgørelse om erhvervsuddannelser.",
      "valid_from": "2026-01-22",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Uddannelsens afsluttende prøve udgør en svendeprøve. Prøven afholdes af skolen i samarbejde med det faglige udvalg som en del af den sidste skoleperiode. Prøven tilrettelægges som fastsat i uddannelsesordningen om erhvervsuddannelsen til hotelreceptionist. Stk. 2. For at der kan udstedes skolebevis, skal eleven mindst have opnået karakteren 02 i grundfaget engelsk og mindst opnået 2,0 som et gennemsnit af karakterer for alle fag i hovedforløbet. Hver delprøve i den afsluttende prøve skal være bestået. Stk. 3. Ved uddannelsens afslutning udsteder det faglige udvalg et svendebrev til eleven som dokumentation for, at eleven har opnået kompetence inden for uddannelsen. På svendebrevet anføres resultatet af den afsluttende prøve.",
      "valid_from": "2026-01-22",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Afsluttende standpunktskarakterer og prøver i fag på gymnasialt niveau indgår i eux-bevis efter reglerne herom i lov om erhvervsfaglig studentereksamen i forbindelse med erhvervsuddannelse (eux) m.v. og bekendtgørelse om erhvervsuddannelser.",
      "valid_from": "2026-01-22",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Bekendtgørelsen træder i kraft den 1. august 2026. Stk. 2. Bekendtgørelse nr. 193 af 20. februar 2025 om erhvervsuddannelsen til receptionist ophæves. Stk. 3. Bekendtgørelsen finder ikke anvendelse for elever, som er påbegyndt eller overgået til uddannelsen før bekendtgørelsens ikrafttræden. For sådanne elever finder de hidtil gældende regler i bekendtgørelse nr. 193 af 20. februar 2025 om erhvervsuddannelsen til receptionist anvendelse. Stk. 4. Elever, som nævnt i stk. 3, kan i overensstemmelse med overgangsordninger fastsat af skolen i den lokale undervisningsplan og efter aftale med den eventuelle oplæringsvirksomhed overgå til uddannelsen efter denne bekendtgørelse.",
      "valid_from": "2026-01-22",
      "valid_to": null
    }
  ],
  "definitions": []
}
