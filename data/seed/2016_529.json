{
  "id": "2016:529",
  "type": "statute",
  "title": "Bekendtgørelse om måling af spildevand m.v.",
  "short_name": "BEK H#LOKDOK04",
  "status": "in_force",
  "issued_date": "2016-05-29",
  "url": "https://www.retsinformation.dk/eli/lta/2016/529/xml",
  "description": "Retsinformation source. DocumentId=AN012569; AccessionNumber=B20160052905; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Måling af den udledte mængde spildevand skal ske kontinuerligt og foretages med fastmonteret måleudstyr. Stk. 2. Målingerne skal opfylde de krav der er fastsat af tilladelsesmyndigheden i forbindelse med kontrol af anlægget. Stk. 3. Målingen foretages i til- eller afløbet fra renseanlægget, sådan at målingen som minimum omfatter de mængder der udledes fra afløb, som er i funktion i tørvejr. Stk. 4. Registrerede virksomheder, der svarer afgift efter § 2, stk. 2, i lov om afgift af spildevand, og som opgør den udledte mængde vand efter måling, kan dog opgøre udledningen på grundlag af måling af ejendommens vandforbrug, såfremt en sådan måling kan indrettes, således at den mindst svarer til måling af udledningen fra renseanlægget."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Målingen af koncentrationen kan enten ske kontinuerligt eller stikprøvevis. Ved brug af stikprøver skal der anvendes blandprøver af mindst 1 døgns udledninger. Stikprøverne skal være repræsentative for den samlede udledning i stikprøveperioden, og prøvedagene skal udtages eller vægtes med de udledte mængder på prøvedagen, så gennemsnittet bliver repræsentativt for den samlede udledning. Prøvetagningen og analysen af spildevandets indhold af total-nitrogen, total-fosfor og BI5 (modificeret), skal i øvrigt overholde de krav, der er fastsat af tilladelsesmyndigheden. Stk. 2. Antallet af prøvedage skal mindst udgøre det antal, der kræves af tilladelsesmyndigheden. Såfremt tilladelsesmyndigheden ikke kræver, at der udtages prøver, skal prøveantallet til brug for afgiftsberegningen udgøre mindst 4 årligt. Stk. 3. Såfremt virksomheden ønsker, at et større antal prøvedage indgår i beregningen af afgiften efter lov om afgift af spildevand, kan dette meddeles told- og skatteforvaltningen senest inden påbegyndelse af en ny afgiftsperiode. Herefter vil måleprogrammet, jf. § 6, stk. 1 angive de prøver, der danner grundlag for beregning af afgiften. Stk. 4. En meddelelse efter stk. 3 kan, såfremt dette medfører at et større antal prøver indgår i beregningen af afgift efter lov om afgift af spildevand, fraviges med tilladelse fra told- og skatteforvaltningen. Stk. 5. De prøver, der i medfør at stk. 3 og 4 indgår i beregningen af afgiften efter lov om afgift af spildevand, skal overholde de samme krav til prøvetagning og analyse, som gælder for de prøver, der er fastsat af tilladelsesmyndigheden. Stk. 6. Såvel prøver, der indgår i tilsynsmyndighedernes kontrol som egenkontrolmålinger kan indgå i opgørelsen. Stk. 7. Tilsynsmyndighederne udleverer mindst en gang årligt de nødvendige oplysninger til virksomhederne."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Såfremt der foreligger færre end 6 prøver i en af afgiftsperioderne i et kalenderår, skal der foretages en samlet opgørelse for hele kalenderåret. Andre kan vælge at foretage en samlet opgørelse for hele kalenderåret. Stk. 2. Virksomheder, der foretager en samlet opgørelse for hele kalenderåret , skal foretage en foreløbig opgørelse af afgiften for hver afgiftsperiode. Den foreløbige opgørelse foretages på baggrund af prøver udtaget og analyseret i afgiftsperioden eller på baggrund af den gennemsnitlige koncentration af total-nitrogen, total-fosfor og BI5 (modificeret) i det foregående kalenderår. Stk. 3. Efter udløbet af et kalenderår foretager virksomheden på baggrund af årets målinger, en samlet opgørelse af de udledte mængder samt afgiften heraf. Differencen mellem den foreløbige og endelige opgørelse tillægges henholdsvis fradrages i afgiftsbetalingen senest i den første afgiftsperiode i det efterfølgende kalenderår."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. For spildevandsanlæg, hvor husholdningsspildevand udgør mindre end 15 pct. af tilledningen af spildevand, kan told- og skatteforvaltningen efter forudgående anmodning tillade andre opgørelsesmetoder, såfremt virksomheden kan fremlægge dokumentation for, at den samlede udledning af total-nitrogen, total-fosfor, BI5 (modificeret) opgøres med samme nøjagtighed som ved opgørelsen efter bestemmelserne i §§ 1-3."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. I tilfælde af defekte målere, analysefejl, reparation af målere eller lignende, fastsættes udledningen i m3 efter skøn på basis af målinger, foretaget under tilsvarende driftsforhold, mens der bortses fra fejlbehæftede målinger af total-nitrogen, total-fosfor, BI5 (modificeret). Stk. 2. Prøver udtaget under unormale driftsforhold indgår i bestemmelsen af den afgiftspligtige mængde total-nitrogen, total-fosfor og BI5 (modificeret) på samme måde som andre prøver. Stk. 3. Overstiger perioden, hvor måleren er ude af drift, 14 dage, eller foreligger der mindre end 2 prøver for en afgiftsperiode, jf. § 2, stk. 2 eller § 2, stk. 3, skal virksomheden underrette told- og skatteforvaltningen."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Inden afgiftsperiodens begyndelse skal der foreligge et måleprogram, der nærmere redegør for principperne for prøveudtagning, herunder antallet af prøver og udvælgelsesmetode. Måleprogrammet skal også indeholde angivelse af, om beregningerne af udledningen for hver afgiftsperiode er foreløbige eller endelige, jf. § 3, samt oplysninger om i hvilket omfang beregningerne baseres på egenkontrolmålinger henholdsvis tilsynsmyndighedernes målinger. Stk. 2. Der skal føres journal over samtlige målinger foretaget af virksomheden, herunder henvisning til målerudskrifter eller anden tilsvarende dokumentation. Journalen skal desuden indeholde oplysninger om kalibrering, eftersyn, reparation, udfald og andre forhold, der har betydning for måling. Resultatet af prøver, der indgår i tilsynsmyndighedernes kontrol, skal fremgå af journalen. Stk. 3. Virksomheden skal for hver afgiftsperiode kunne dokumentere, hvorledes den udledte mængde total-nitrogen, total-fosfor og BI5 (modificeret) er beregnet, samt afgiften heraf. Regnskabet skal tilrettelægges på en sådan måde, at der kan føres kontrol for afgiftens rigtige erlæggelse. Stk. 4. Told- og skatteforvaltningen kan som et led i kontrolforanstaltningerne forlange, at måleprocedure og målemetode verificeres af et eksternt laboratorium, akkrediteret til at foretage sådanne målinger."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Kommunerne eller den, som på vegne af kommunen varetager opgaven, afregner afgift opkrævet i kalenderåret vedrørende ejendomme omfattet af § 2, stk. 2, i lov om afgift af spildevand til told- og skatteforvaltningen senest den 15. december i det samme kalenderår."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Told- og skatteforvaltningen kontrollerer, at administration, opkrævning, kontrol og afregning af afgiften, sker i overensstemmelse med loven."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Bekendtgørelsen træder i kraft den 1. juli 2016. Stk. 2. Bekendtgørelse nr. 981 af 18. oktober 2005 om måling af spildevand m.v. ophæves. Stk. 3. § 8 gælder ligeledes for afgiftsperioder, der afsluttes før 1. juli 2016."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Måling af den udledte mængde spildevand skal ske kontinuerligt og foretages med fastmonteret måleudstyr. Stk. 2. Målingerne skal opfylde de krav der er fastsat af tilladelsesmyndigheden i forbindelse med kontrol af anlægget. Stk. 3. Målingen foretages i til- eller afløbet fra renseanlægget, sådan at målingen som minimum omfatter de mængder der udledes fra afløb, som er i funktion i tørvejr. Stk. 4. Registrerede virksomheder, der svarer afgift efter § 2, stk. 2, i lov om afgift af spildevand, og som opgør den udledte mængde vand efter måling, kan dog opgøre udledningen på grundlag af måling af ejendommens vandforbrug, såfremt en sådan måling kan indrettes, således at den mindst svarer til måling af udledningen fra renseanlægget.",
      "valid_from": "2016-05-29",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Målingen af koncentrationen kan enten ske kontinuerligt eller stikprøvevis. Ved brug af stikprøver skal der anvendes blandprøver af mindst 1 døgns udledninger. Stikprøverne skal være repræsentative for den samlede udledning i stikprøveperioden, og prøvedagene skal udtages eller vægtes med de udledte mængder på prøvedagen, så gennemsnittet bliver repræsentativt for den samlede udledning. Prøvetagningen og analysen af spildevandets indhold af total-nitrogen, total-fosfor og BI5 (modificeret), skal i øvrigt overholde de krav, der er fastsat af tilladelsesmyndigheden. Stk. 2. Antallet af prøvedage skal mindst udgøre det antal, der kræves af tilladelsesmyndigheden. Såfremt tilladelsesmyndigheden ikke kræver, at der udtages prøver, skal prøveantallet til brug for afgiftsberegningen udgøre mindst 4 årligt. Stk. 3. Såfremt virksomheden ønsker, at et større antal prøvedage indgår i beregningen af afgiften efter lov om afgift af spildevand, kan dette meddeles told- og skatteforvaltningen senest inden påbegyndelse af en ny afgiftsperiode. Herefter vil måleprogrammet, jf. § 6, stk. 1 angive de prøver, der danner grundlag for beregning af afgiften. Stk. 4. En meddelelse efter stk. 3 kan, såfremt dette medfører at et større antal prøver indgår i beregningen af afgift efter lov om afgift af spildevand, fraviges med tilladelse fra told- og skatteforvaltningen. Stk. 5. De prøver, der i medfør at stk. 3 og 4 indgår i beregningen af afgiften efter lov om afgift af spildevand, skal overholde de samme krav til prøvetagning og analyse, som gælder for de prøver, der er fastsat af tilladelsesmyndigheden. Stk. 6. Såvel prøver, der indgår i tilsynsmyndighedernes kontrol som egenkontrolmålinger kan indgå i opgørelsen. Stk. 7. Tilsynsmyndighederne udleverer mindst en gang årligt de nødvendige oplysninger til virksomhederne.",
      "valid_from": "2016-05-29",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Såfremt der foreligger færre end 6 prøver i en af afgiftsperioderne i et kalenderår, skal der foretages en samlet opgørelse for hele kalenderåret. Andre kan vælge at foretage en samlet opgørelse for hele kalenderåret. Stk. 2. Virksomheder, der foretager en samlet opgørelse for hele kalenderåret , skal foretage en foreløbig opgørelse af afgiften for hver afgiftsperiode. Den foreløbige opgørelse foretages på baggrund af prøver udtaget og analyseret i afgiftsperioden eller på baggrund af den gennemsnitlige koncentration af total-nitrogen, total-fosfor og BI5 (modificeret) i det foregående kalenderår. Stk. 3. Efter udløbet af et kalenderår foretager virksomheden på baggrund af årets målinger, en samlet opgørelse af de udledte mængder samt afgiften heraf. Differencen mellem den foreløbige og endelige opgørelse tillægges henholdsvis fradrages i afgiftsbetalingen senest i den første afgiftsperiode i det efterfølgende kalenderår.",
      "valid_from": "2016-05-29",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. For spildevandsanlæg, hvor husholdningsspildevand udgør mindre end 15 pct. af tilledningen af spildevand, kan told- og skatteforvaltningen efter forudgående anmodning tillade andre opgørelsesmetoder, såfremt virksomheden kan fremlægge dokumentation for, at den samlede udledning af total-nitrogen, total-fosfor, BI5 (modificeret) opgøres med samme nøjagtighed som ved opgørelsen efter bestemmelserne i §§ 1-3.",
      "valid_from": "2016-05-29",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. I tilfælde af defekte målere, analysefejl, reparation af målere eller lignende, fastsættes udledningen i m3 efter skøn på basis af målinger, foretaget under tilsvarende driftsforhold, mens der bortses fra fejlbehæftede målinger af total-nitrogen, total-fosfor, BI5 (modificeret). Stk. 2. Prøver udtaget under unormale driftsforhold indgår i bestemmelsen af den afgiftspligtige mængde total-nitrogen, total-fosfor og BI5 (modificeret) på samme måde som andre prøver. Stk. 3. Overstiger perioden, hvor måleren er ude af drift, 14 dage, eller foreligger der mindre end 2 prøver for en afgiftsperiode, jf. § 2, stk. 2 eller § 2, stk. 3, skal virksomheden underrette told- og skatteforvaltningen.",
      "valid_from": "2016-05-29",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Inden afgiftsperiodens begyndelse skal der foreligge et måleprogram, der nærmere redegør for principperne for prøveudtagning, herunder antallet af prøver og udvælgelsesmetode. Måleprogrammet skal også indeholde angivelse af, om beregningerne af udledningen for hver afgiftsperiode er foreløbige eller endelige, jf. § 3, samt oplysninger om i hvilket omfang beregningerne baseres på egenkontrolmålinger henholdsvis tilsynsmyndighedernes målinger. Stk. 2. Der skal føres journal over samtlige målinger foretaget af virksomheden, herunder henvisning til målerudskrifter eller anden tilsvarende dokumentation. Journalen skal desuden indeholde oplysninger om kalibrering, eftersyn, reparation, udfald og andre forhold, der har betydning for måling. Resultatet af prøver, der indgår i tilsynsmyndighedernes kontrol, skal fremgå af journalen. Stk. 3. Virksomheden skal for hver afgiftsperiode kunne dokumentere, hvorledes den udledte mængde total-nitrogen, total-fosfor og BI5 (modificeret) er beregnet, samt afgiften heraf. Regnskabet skal tilrettelægges på en sådan måde, at der kan føres kontrol for afgiftens rigtige erlæggelse. Stk. 4. Told- og skatteforvaltningen kan som et led i kontrolforanstaltningerne forlange, at måleprocedure og målemetode verificeres af et eksternt laboratorium, akkrediteret til at foretage sådanne målinger.",
      "valid_from": "2016-05-29",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Kommunerne eller den, som på vegne af kommunen varetager opgaven, afregner afgift opkrævet i kalenderåret vedrørende ejendomme omfattet af § 2, stk. 2, i lov om afgift af spildevand til told- og skatteforvaltningen senest den 15. december i det samme kalenderår.",
      "valid_from": "2016-05-29",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Told- og skatteforvaltningen kontrollerer, at administration, opkrævning, kontrol og afregning af afgiften, sker i overensstemmelse med loven.",
      "valid_from": "2016-05-29",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Bekendtgørelsen træder i kraft den 1. juli 2016. Stk. 2. Bekendtgørelse nr. 981 af 18. oktober 2005 om måling af spildevand m.v. ophæves. Stk. 3. § 8 gælder ligeledes for afgiftsperioder, der afsluttes før 1. juli 2016.",
      "valid_from": "2016-05-29",
      "valid_to": null
    }
  ],
  "definitions": []
}
