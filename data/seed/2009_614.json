{
  "id": "2009:614",
  "type": "statute",
  "title": "Bekendtgørelse om ændring af bekendtgørelse om beskyttelse af pelsdyr",
  "short_name": "BEK Æ#LOKDOK05",
  "status": "in_force",
  "issued_date": "2009-06-25",
  "url": "https://www.retsinformation.dk/eli/lta/2009/614/xml",
  "description": "Retsinformation source. DocumentId=AA004848; AccessionNumber=B20090061405; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "27",
      "section": "27",
      "content": "§ 27. Ræves miljø skal beriges med genstande, der giver passende stimuli til at gnave, og eventuelt andet beskæftigelsesmateriale. Ræve skal endvidere have mulighed for at se og lugte artsfæller."
    },
    {
      "provision_ref": "29",
      "section": "29",
      "content": "§ 29. Rutinemæssig brug af nakketang til indfangning af ræve er ikke tilladt. Nakketang, hvis tænger skal være beklædt med kraftigt gummi, kan dog anvendes i særlige tilfælde, hvis en ræv ikke kan indfanges eller håndteres på anden måde."
    },
    {
      "provision_ref": "31",
      "section": "31",
      "content": "§ 31. Ræve skal kunne hvile og iagttage deres omgivelser og skal have adgang til 1) en hylde anbragt i burets øverste halvdel, hvorpå ræven skal kunne sidde og ligge, eller 2) en kasse, der f.eks. kan placeres oven på buret. Stk. 2. Hylden nævnt i stk. 1, nr. 1, skal have et bundareal på mindst 35 x 35 cm. Hylden, hvis bund skal være af fast materiale, f.eks. træ eller kraftigt net, skal være afskærmet af to sammenstødende sider bestående af uigennemsigtigt materiale. Stk. 3. Kassen nævnt i stk. 1, nr. 2, skal have et bundareal på mindst 35 x 35 cm og en højde på mindst 30 cm. Mindst tre af kassens sider skal bestå af uigennemsigtigt materiale, mens kassens sidste side kan bestå af trådnet, hvis denne side placeres ud mod fodergangen. Kassen, hvis top kan være af kraftigt trådnet, skal have en sådan form og placering, at ræven uhindret kan gå ind heri. Stk. 4. På farme, hvor befrugtning sker ved naturlig parring, er det i forbindelse med parringen tilladt at tage hylden eller kassen, jf. stk. 1, ud af det bur, hvori parring skal foregå. Hylden eller kassen skal genindsættes, så snart buret ikke længere benyttes til parring."
    },
    {
      "provision_ref": "32",
      "section": "32",
      "content": "§ 32. Avlstæver skal i perioden fra pelsning til fravænning have adgang til et dobbeltbur på mindst 2 m 2 , i det omfang burkapaciteten tillader det. Stk. 2. Lavtrangerende tæver må ikke indhuses ved siden af dominerende tæver. Stk. 3. Avlstæver skal i avlsperioden have adgang til en redekasse. Redekassen, der skal have en sådan form og placering, at ræven uhindret kan gå ind i kassen, skal opdeles i et forkammer, der er stort nok til at skjule indgangen til hovedkammeret, og et varmeisoleret hovedkammer med tilstrækkeligt afløb. Redekassen skal have en højde på mindst 35 cm og et bundareal på mindst 40 x 50 cm (indvendige mål). Redekassen skal dog til enhver tid være så stor, at en tæve med hvalpe kan benytte redekassen samtidig. Stk. 4. Fra hvalpene er fire til otte uger gamle, skal der i bunden af buret placeres et fintmasket net med et areal på mindst 50 x 100 cm. Nettets maskestørrelse må ikke overstige 2,5 x 2,5 cm."
    },
    {
      "provision_ref": "35",
      "section": "35",
      "content": "§ 35. Rævebure skal opfylde følgende minimumskrav: 1) Enkelt voksent dyr: 1,0 m 2 , jf. dog § 32, stk. 1. 2) Enkelt voksent dyr med hvalpe: 2,0 m 2 . 3) Enkelt voksent dyr med 1 ungdyr: 2,0 m 2 . 4) Op til to ungdyr fra fravænning og frem til pelsning: 1,2 m 2 . Hvis der indsættes flere end 2 ungdyr efter fravænning, skal der være mindst 0,5 m 2 yderligere pr. dyr. Stk. 2. Minimumshøjden i det frit tilgængelige areal skal være 75 cm. Stk. 3. Bundtråden skal bestå af et materiale og have en udformning, der tillader rævene at bevæge sig ubesværet og uden risiko for, at poterne lider overlast. Stk. 4. Justitsministeren kan dispensere fra stk. 1, nr. 4, 1. pkt., hvis der er tale om en mindre afvigelse, og opfyldelsen af kravet vil nødvendiggøre større investeringer."
    }
  ],
  "provision_versions": [
    {
      "provision_ref": "27",
      "section": "27",
      "content": "§ 27. Ræves miljø skal beriges med genstande, der giver passende stimuli til at gnave, og eventuelt andet beskæftigelsesmateriale. Ræve skal endvidere have mulighed for at se og lugte artsfæller.",
      "valid_from": "2009-06-25",
      "valid_to": null
    },
    {
      "provision_ref": "29",
      "section": "29",
      "content": "§ 29. Rutinemæssig brug af nakketang til indfangning af ræve er ikke tilladt. Nakketang, hvis tænger skal være beklædt med kraftigt gummi, kan dog anvendes i særlige tilfælde, hvis en ræv ikke kan indfanges eller håndteres på anden måde.",
      "valid_from": "2009-06-25",
      "valid_to": null
    },
    {
      "provision_ref": "31",
      "section": "31",
      "content": "§ 31. Ræve skal kunne hvile og iagttage deres omgivelser og skal have adgang til 1) en hylde anbragt i burets øverste halvdel, hvorpå ræven skal kunne sidde og ligge, eller 2) en kasse, der f.eks. kan placeres oven på buret. Stk. 2. Hylden nævnt i stk. 1, nr. 1, skal have et bundareal på mindst 35 x 35 cm. Hylden, hvis bund skal være af fast materiale, f.eks. træ eller kraftigt net, skal være afskærmet af to sammenstødende sider bestående af uigennemsigtigt materiale. Stk. 3. Kassen nævnt i stk. 1, nr. 2, skal have et bundareal på mindst 35 x 35 cm og en højde på mindst 30 cm. Mindst tre af kassens sider skal bestå af uigennemsigtigt materiale, mens kassens sidste side kan bestå af trådnet, hvis denne side placeres ud mod fodergangen. Kassen, hvis top kan være af kraftigt trådnet, skal have en sådan form og placering, at ræven uhindret kan gå ind heri. Stk. 4. På farme, hvor befrugtning sker ved naturlig parring, er det i forbindelse med parringen tilladt at tage hylden eller kassen, jf. stk. 1, ud af det bur, hvori parring skal foregå. Hylden eller kassen skal genindsættes, så snart buret ikke længere benyttes til parring.",
      "valid_from": "2009-06-25",
      "valid_to": null
    },
    {
      "provision_ref": "32",
      "section": "32",
      "content": "§ 32. Avlstæver skal i perioden fra pelsning til fravænning have adgang til et dobbeltbur på mindst 2 m 2 , i det omfang burkapaciteten tillader det. Stk. 2. Lavtrangerende tæver må ikke indhuses ved siden af dominerende tæver. Stk. 3. Avlstæver skal i avlsperioden have adgang til en redekasse. Redekassen, der skal have en sådan form og placering, at ræven uhindret kan gå ind i kassen, skal opdeles i et forkammer, der er stort nok til at skjule indgangen til hovedkammeret, og et varmeisoleret hovedkammer med tilstrækkeligt afløb. Redekassen skal have en højde på mindst 35 cm og et bundareal på mindst 40 x 50 cm (indvendige mål). Redekassen skal dog til enhver tid være så stor, at en tæve med hvalpe kan benytte redekassen samtidig. Stk. 4. Fra hvalpene er fire til otte uger gamle, skal der i bunden af buret placeres et fintmasket net med et areal på mindst 50 x 100 cm. Nettets maskestørrelse må ikke overstige 2,5 x 2,5 cm.",
      "valid_from": "2009-06-25",
      "valid_to": null
    },
    {
      "provision_ref": "35",
      "section": "35",
      "content": "§ 35. Rævebure skal opfylde følgende minimumskrav: 1) Enkelt voksent dyr: 1,0 m 2 , jf. dog § 32, stk. 1. 2) Enkelt voksent dyr med hvalpe: 2,0 m 2 . 3) Enkelt voksent dyr med 1 ungdyr: 2,0 m 2 . 4) Op til to ungdyr fra fravænning og frem til pelsning: 1,2 m 2 . Hvis der indsættes flere end 2 ungdyr efter fravænning, skal der være mindst 0,5 m 2 yderligere pr. dyr. Stk. 2. Minimumshøjden i det frit tilgængelige areal skal være 75 cm. Stk. 3. Bundtråden skal bestå af et materiale og have en udformning, der tillader rævene at bevæge sig ubesværet og uden risiko for, at poterne lider overlast. Stk. 4. Justitsministeren kan dispensere fra stk. 1, nr. 4, 1. pkt., hvis der er tale om en mindre afvigelse, og opfyldelsen af kravet vil nødvendiggøre større investeringer.",
      "valid_from": "2009-06-25",
      "valid_to": null
    }
  ],
  "definitions": []
}
