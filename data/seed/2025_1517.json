{
  "id": "2025:1517",
  "type": "statute",
  "title": "Bekendtgørelse om psykisk arbejdsmiljø til søs i handelsskibe (Arbejdsmiljø i skibe)",
  "short_name": "BEK H#LOKDOK04",
  "status": "in_force",
  "issued_date": "2025-12-03",
  "url": "https://www.retsinformation.dk/eli/lta/2025/1517/xml",
  "description": "Retsinformation source. DocumentId=CQ003372; AccessionNumber=B20250151705; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen omfatter det psykiske arbejdsmiljø og gælder for ethvert ansættelsesforhold på skibe med undtagelse af fiskeskibe og fritidsfartøjer. Stk. 2. Ved psykisk arbejdsmiljø forstås de forhold i arbejdet og dets organisering, herunder samspillet mellem arbejdstagerne om bord, der påvirker de søfarendes psykiske helbred, trivsel og oplevelse af tryghed. Psykisk arbejdsmiljø omfatter også forebyggelse og håndtering af risiko for vold og chikane, herunder kønsbaseret vold og chikane, jf. ILO-konvention nr. 190. Stk. 3. Forpligtelserne efter denne paragraf påhviler rederen, uanset om de søfarende er ansat til at udføre arbejde om bord af andre end rederen."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Arbejdet skal på alle niveauer tilrettelægges og udføres på en måde, der er sikkerheds- og sundhedsmæssigt fuldt forsvarlig i forhold til det psykiske arbejdsmiljø. Dette gælder både ved en individuel vurdering og ved en samlet vurdering af arbejdsmiljøforhold, som kan påvirke den psykiske sundhed på kort eller lang sigt."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Rederiet skal udarbejde og implementere skriftlige retningslinjer, der sikrer et sundt og sikkert psykisk arbejdsmiljø for alle, der arbejder om bord på dets skibe. Stk. 2. Retningslinjerne skal dække hele ansættelsesforholdet, herunder arbejdstid, fritid om bord samt transport og ophold i forbindelse med på- og afmønstring m.v. Stk. 3. Retningslinjerne skal have til formål at forebygge, identificere og håndtere psykiske belastninger, og skal hvad enten de er adresseret i en samlet eller flere retningslinjer som minimum adressere følgende tematiske områder, som kan tilpasses efter forholdene for det enkelte rederi: 1) Tryghed og sikkerhed i arbejdsmiljøet, herunder forebyggelse og eliminering af vold og chikane, herunder seksuel chikane, mobning og seksuel vold. 2) Arbejdsbelastning og opgaveklarhed, herunder håndtering af stor arbejdsmængde, tidspres og uklare eller modstridende opgaver. 3) Følelsesmæssige og sociale krav, herunder arbejde med mennesker, kulturelle forskelligheder og kontakt med eksterne aktører som passagerer, lodser og gæster. 4) Kultur og adfærd om bord, herunder kommunikation og adfærd i fællesområder. 5) Organisatoriske forhold, herunder procedurer i forbindelse med besætningsskifte og forhold under på- og afmønstring, samt adgang til whistleblowerordning. Stk. 4. Såfremt rederiet vurderer, at enkelte af de tematiske områder, jf. stk. 3, ikke er relevante, skal rederiet begrunde dette i retningslinjerne. Undtagelsen gælder dog ikke nr. 1, som under alle omstændigheder skal indgå."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Rederiet og skibsfører skal sikre, at de ansatte og disses repræsentanter er informeret om rederiets retningslinjer vedr. det psykiske arbejdsmiljø, jf. stk. 3, ved ansættelsens start og løbende, og har adgang til støtte og ressourcer, der fremmer det psykiske arbejdsmiljø."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Rederiet skal i samarbejde med de ansatte regelmæssigt evaluere og opdatere retningslinjerne, jf. § 3, stk. 3. Stk. 2. Retningslinjerne og deres implementering om bord på det enkelte skib skal årligt drøftes i skibets sikkerhedsorganisation om bord."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Rederiet har ansvaret for at føre løbende kontrol med, at arbejdet tilrettelægges og udføres i overensstemmelse med retningslinjerne for det psykiske arbejdsmiljø, jf. § 3, stk. 3."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Søfartsstyrelsen fører tilsyn med overholdelsen af denne bekendtgørelse, herunder i situationer, hvor der er indikationer på udfordringer i det psykiske arbejdsmiljø."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Overtrædelse af §§ 2-6 straffes med bøde eller fængsel i indtil 1 år. Stk. 2. Straffen kan stige til fængsel i indtil 2 år, hvis der 1) ved overtrædelsen er sket skade på liv eller helbred eller fremkaldt fare herfor, 2) tidligere er afgivet forbud eller påbud for samme eller tilsvarende forhold eller 3) ved overtrædelsen er opnået eller tilsigtet en økonomisk fordel for den pågældende selv eller andre. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Bekendtgørelsen træder i kraft den 1. januar 2026. Stk. 2. Retningslinjerne i § 3 skal være udarbejdet og implementeret senest den 1. juli 2026."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen omfatter det psykiske arbejdsmiljø og gælder for ethvert ansættelsesforhold på skibe med undtagelse af fiskeskibe og fritidsfartøjer. Stk. 2. Ved psykisk arbejdsmiljø forstås de forhold i arbejdet og dets organisering, herunder samspillet mellem arbejdstagerne om bord, der påvirker de søfarendes psykiske helbred, trivsel og oplevelse af tryghed. Psykisk arbejdsmiljø omfatter også forebyggelse og håndtering af risiko for vold og chikane, herunder kønsbaseret vold og chikane, jf. ILO-konvention nr. 190. Stk. 3. Forpligtelserne efter denne paragraf påhviler rederen, uanset om de søfarende er ansat til at udføre arbejde om bord af andre end rederen.",
      "valid_from": "2025-12-03",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Arbejdet skal på alle niveauer tilrettelægges og udføres på en måde, der er sikkerheds- og sundhedsmæssigt fuldt forsvarlig i forhold til det psykiske arbejdsmiljø. Dette gælder både ved en individuel vurdering og ved en samlet vurdering af arbejdsmiljøforhold, som kan påvirke den psykiske sundhed på kort eller lang sigt.",
      "valid_from": "2025-12-03",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Rederiet skal udarbejde og implementere skriftlige retningslinjer, der sikrer et sundt og sikkert psykisk arbejdsmiljø for alle, der arbejder om bord på dets skibe. Stk. 2. Retningslinjerne skal dække hele ansættelsesforholdet, herunder arbejdstid, fritid om bord samt transport og ophold i forbindelse med på- og afmønstring m.v. Stk. 3. Retningslinjerne skal have til formål at forebygge, identificere og håndtere psykiske belastninger, og skal hvad enten de er adresseret i en samlet eller flere retningslinjer som minimum adressere følgende tematiske områder, som kan tilpasses efter forholdene for det enkelte rederi: 1) Tryghed og sikkerhed i arbejdsmiljøet, herunder forebyggelse og eliminering af vold og chikane, herunder seksuel chikane, mobning og seksuel vold. 2) Arbejdsbelastning og opgaveklarhed, herunder håndtering af stor arbejdsmængde, tidspres og uklare eller modstridende opgaver. 3) Følelsesmæssige og sociale krav, herunder arbejde med mennesker, kulturelle forskelligheder og kontakt med eksterne aktører som passagerer, lodser og gæster. 4) Kultur og adfærd om bord, herunder kommunikation og adfærd i fællesområder. 5) Organisatoriske forhold, herunder procedurer i forbindelse med besætningsskifte og forhold under på- og afmønstring, samt adgang til whistleblowerordning. Stk. 4. Såfremt rederiet vurderer, at enkelte af de tematiske områder, jf. stk. 3, ikke er relevante, skal rederiet begrunde dette i retningslinjerne. Undtagelsen gælder dog ikke nr. 1, som under alle omstændigheder skal indgå.",
      "valid_from": "2025-12-03",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Rederiet og skibsfører skal sikre, at de ansatte og disses repræsentanter er informeret om rederiets retningslinjer vedr. det psykiske arbejdsmiljø, jf. stk. 3, ved ansættelsens start og løbende, og har adgang til støtte og ressourcer, der fremmer det psykiske arbejdsmiljø.",
      "valid_from": "2025-12-03",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Rederiet skal i samarbejde med de ansatte regelmæssigt evaluere og opdatere retningslinjerne, jf. § 3, stk. 3. Stk. 2. Retningslinjerne og deres implementering om bord på det enkelte skib skal årligt drøftes i skibets sikkerhedsorganisation om bord.",
      "valid_from": "2025-12-03",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Rederiet har ansvaret for at føre løbende kontrol med, at arbejdet tilrettelægges og udføres i overensstemmelse med retningslinjerne for det psykiske arbejdsmiljø, jf. § 3, stk. 3.",
      "valid_from": "2025-12-03",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Søfartsstyrelsen fører tilsyn med overholdelsen af denne bekendtgørelse, herunder i situationer, hvor der er indikationer på udfordringer i det psykiske arbejdsmiljø.",
      "valid_from": "2025-12-03",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Overtrædelse af §§ 2-6 straffes med bøde eller fængsel i indtil 1 år. Stk. 2. Straffen kan stige til fængsel i indtil 2 år, hvis der 1) ved overtrædelsen er sket skade på liv eller helbred eller fremkaldt fare herfor, 2) tidligere er afgivet forbud eller påbud for samme eller tilsvarende forhold eller 3) ved overtrædelsen er opnået eller tilsigtet en økonomisk fordel for den pågældende selv eller andre. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2025-12-03",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Bekendtgørelsen træder i kraft den 1. januar 2026. Stk. 2. Retningslinjerne i § 3 skal være udarbejdet og implementeret senest den 1. juli 2026.",
      "valid_from": "2025-12-03",
      "valid_to": null
    }
  ],
  "definitions": [
    {
      "term": "psykisk arbejdsmiljø",
      "definition": "de forhold i arbejdet og dets organisering, herunder samspillet mellem arbejdstagerne om bord, der påvirker de søfarendes psykiske helbred, trivsel og oplevelse af tryghed",
      "source_provision": "1:1"
    }
  ]
}
