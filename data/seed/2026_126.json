{
  "id": "2026:126",
  "type": "statute",
  "title": "Bekendtgørelse om erhvervsuddannelsen til plastmager",
  "short_name": "BEK H#LOKDOK04",
  "status": "in_force",
  "issued_date": "2026-01-22",
  "url": "https://www.retsinformation.dk/eli/lta/2026/126/xml",
  "description": "Retsinformation source. DocumentId=DA001724; AccessionNumber=B20260012605; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Erhvervsuddannelsen til plastmager har til formål at kvalificere elever og lærlinge til at kunne planlægge og fremstille plastprodukter i termoplast og vedligeholde forme, med fokus på kvalitet, dokumentation og produktionsoptimering. Desuden skal elev/lærling have viden om nye teknologier i plastbranchen samt anvendelse af genanvendte plastmaterialer. Stk. 2. Lærlingen skal nå de uddannelsesmål, som er fastsat i uddannelsesordningen om erhvervsuddannelsen til plastmager for det speciale, som lærlingen har valgt, jf. stk. 3. Stk. 3. Uddannelsen afsluttes med et af følgende trin eller specialer: 1) Trin 1 med specialet plastoperatør, indplaceret på niveau 3 i den danske kvalifikationsramme for livslang læring. 2) Trin 2 med specialet plastmager, indplaceret på niveau 4 i den danske kvalifikationsramme for livslang læring. 3) Trin 3 med specialet specialist i plastproduktion, indplaceret på niveau 4 i den danske kvalifikationsramme for livslang læring. Stk. 4. Specialet på trin 1 giver adgang til uddannelsens trin 2. Stk. 5. Specialet på trin 2 giver adgang til uddannelsens trin 3."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Uddannelsen varer fra 2 år og 6 måneder til 5 år og 6 måneder, jf. dog stk. 3. Uddannelsens varighed er inklusive grundforløbets 1. og 2. del, på hver 20 uger, og hovedforløbet. Stk. 2. For lærlinge, der gennemfører uddannelsen som erhvervsuddannelse for unge, varer hovedforløbet 1 år og 6 måneder på uddannelsens trin 1, hvoraf skoleundervisningen udgør 14 uger fordelt på mindst to skoleperioder. Hovedforløbet på uddannelsens trin 2 varer yderligere 2 år, hvoraf skoleundervisningen udgør 21 uger fordelt på mindst tre skoleperioder. Hovedforløbet på uddannelsens trin 3 varer yderligere 1 år, hvoraf skoleundervisningen udgør 17 uger fordelt på mindst fire skoleperioder. Stk. 3. For lærlinge, der gennemfører uddannelsen som erhvervsuddannelse for voksne (euv), varer hovedforløbet 1 år, 5 måneder og 2 uger på uddannelsens trin 1, hvoraf skoleundervisningen udgør 12 uger. Hovedforløbet på uddannelsens trin 2 varer yderligere 1 år, 11 måneder og 2 uger hvoraf skoleundervisningen udgør 19 uger. Hovedforløbet på uddannelsens trin 3 varer yderligere 11 måneder, hvoraf skoleundervisningen udgør 15 uger. Stk. 4. Den i stk. 3 nævnte skoleundervisning opdeles i mindst to skoleperioder for euv-forløb efter § 66 y, stk. 1, nr. 2, i lov om erhvervsuddannelser (euv2-forløb)."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. For at kunne blive optaget til skoleundervisningen i hovedforløbet i erhvervsuddannelsen til plastmager, skal eleven eller lærlingen opfylde betingelserne i stk. 2-4, jf. dog stk. 5. Stk. 2. Eleven eller lærlingen skal have de uddannelsesspecifikke kompetencer for grundforløbet, som er fastsat i uddannelsesordningen om erhvervsuddannelsen til plastmager. Stk. 3. Eleven eller lærlingen skal have gennemført og bestået de grundfag, med de angivne niveauer, som er fastsat i uddannelsesordningen om erhvervsuddannelsen til plastmager. Stk. 4. Eleven eller lærlingen skal have opnået certifikater eller lignende, som er fastsat i uddannelsesordningen om erhvervsuddannelsen til plastmager. Stk. 5. Elever eller lærlinge, der har gennemført grundforløbet i erhvervsuddannelsen til automatiktekniker, erhvervsuddannelsen til procesoperatør eller har gennemført erhvervsuddannelsen til industrioperatør, har adgang til hovedforløbet på uddannelsen til plastmager."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Hovedforløbet har de kompetencemål, som er fastsat i uddannelsesordningen om erhvervsuddannelsen til plastmager."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Kriterier for godskrivning på baggrund af elevens eller lærlingens erhvervserfaring og tidligere uddannelse er fastsat i uddannelsesordningen om erhvervsuddannelsen til plastmager. Godskrivning skal i øvrigt ske efter reglerne i bekendtgørelse om erhvervsuddannelser."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Uddannelsens afsluttende prøve på trin 1 udgør en svendeprøve. Prøven afholdes af skolen i samråd med det faglige udvalg som en del af den sidste skoleperiode. Prøven tilrettelægges som fastsat i uddannelsesordningen om erhvervsuddannelsen til plastmager. Prøven skal kun aflægges af lærlinge, som afslutter uddannelsen med trin 1. Stk. 2. Lærlingen skal inden aflæggelse af den afsluttende prøve have gennemført alle fag i hovedforløbet, herunder grundfag, valgfri specialefag og uddannelsesspecifikke fag. Stk. 3. For at der kan udstedes svendebrev, skal lærlingen mindst have opnået et gennemsnit på 2,0 af karakterer for alle fag i hovedforløbet og bestået den afsluttende svendeprøve på uddannelsens trin 1 med mindst karakteren 02. Stk. 4. Ved uddannelsens afslutning med trin 1 udsteder det faglige udvalg et svendebrev som dokumentation for, at lærlingen har opnået kompetence inden for uddannelsen. På svendebrevet anføres den samlede karakter for den afsluttende prøve."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Uddannelsens afsluttende prøve på trin 2 udgør en svendeprøve. Prøven afholdes af skolen i samråd med det faglige udvalg som en del af den sidste skoleperiode. Prøven tilrettelægges som fastsat i uddannelsesordningen om erhvervsuddannelsen til plastmager. Prøven skal aflægges af alle lærlinge på trin 2, uanset om lærlingen fortsætter til næste trin. Stk. 2. Lærlingen skal inden aflæggelse af den afsluttende prøve have gennemført alle fag i hovedforløbet, herunder grundfag, valgfri specialefag og uddannelsesspecifikke fag. Stk. 3. For at der kan udstedes svendebrev, skal lærlingen have bestået svendeprøven med en samlet karakter på mindst 02. Stk. 4. Ved uddannelsens afslutning udsteder det faglige udvalg et svendebrev som dokumentation for, at lærlingen har opnået kompetence inden for uddannelsen. På svendebrevet anføres den samlede karakter for den afsluttende prøve."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Uddannelsens afsluttende prøve på trin 3 udgør en svendeprøve. Prøven afholdes af skolen i samråd med det faglige udvalg som en del af den sidste skoleperiode. Prøven tilrettelægges som fastsat i uddannelsesordningen om erhvervsuddannelsen til plastmager. Stk. 2. Lærlingen skal inden aflæggelse af den afsluttende prøve have gennemført alle fag i hovedforløbet, herunder grundfag, valgfri specialefag og uddannelsesspecifikke fag. Stk. 3. For at der kan udstedes skolebevis, skal lærlingen have opnået et gennemsnit på mindst 2,0 af karakterer for alle fag i hovedforløbet, samt mindst have opnået karakteren 02 i den afsluttende prøve. Stk. 4. Ved uddannelsens afslutning udsteder det faglige udvalg et svendebrev som dokumentation for, at lærlingen har opnået kompetence inden for uddannelsen. På svendebrevet anføres den samlede karakter for prøven."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Bekendtgørelsen træder i kraft den 1. august 2026. Stk. 2. Bekendtgørelse nr. 78 af 30. januar 2025 om erhvervsuddannelsen til plastmager ophæves. Stk. 3. Bekendtgørelsen finder ikke anvendelse for elever eller lærlinge, som er påbegyndt eller overgået til uddannelsen før bekendtgørelsens ikrafttræden. For sådanne elever eller lærlinge finder de hidtil gældende regler i bekendtgørelse nr. 78 af 30. januar 2025 om erhvervsuddannelsen til plastmager anvendelse. Stk. 4. Elever eller lærlinge, som nævnt i stk. 3, kan i overensstemmelse med overgangsordninger fastsat af skolen i den lokale undervisningsplan og efter aftale med den eventuelle oplæringsvirksomhed overgå til uddannelsen efter denne bekendtgørelse."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Erhvervsuddannelsen til plastmager har til formål at kvalificere elever og lærlinge til at kunne planlægge og fremstille plastprodukter i termoplast og vedligeholde forme, med fokus på kvalitet, dokumentation og produktionsoptimering. Desuden skal elev/lærling have viden om nye teknologier i plastbranchen samt anvendelse af genanvendte plastmaterialer. Stk. 2. Lærlingen skal nå de uddannelsesmål, som er fastsat i uddannelsesordningen om erhvervsuddannelsen til plastmager for det speciale, som lærlingen har valgt, jf. stk. 3. Stk. 3. Uddannelsen afsluttes med et af følgende trin eller specialer: 1) Trin 1 med specialet plastoperatør, indplaceret på niveau 3 i den danske kvalifikationsramme for livslang læring. 2) Trin 2 med specialet plastmager, indplaceret på niveau 4 i den danske kvalifikationsramme for livslang læring. 3) Trin 3 med specialet specialist i plastproduktion, indplaceret på niveau 4 i den danske kvalifikationsramme for livslang læring. Stk. 4. Specialet på trin 1 giver adgang til uddannelsens trin 2. Stk. 5. Specialet på trin 2 giver adgang til uddannelsens trin 3.",
      "valid_from": "2026-01-22",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Uddannelsen varer fra 2 år og 6 måneder til 5 år og 6 måneder, jf. dog stk. 3. Uddannelsens varighed er inklusive grundforløbets 1. og 2. del, på hver 20 uger, og hovedforløbet. Stk. 2. For lærlinge, der gennemfører uddannelsen som erhvervsuddannelse for unge, varer hovedforløbet 1 år og 6 måneder på uddannelsens trin 1, hvoraf skoleundervisningen udgør 14 uger fordelt på mindst to skoleperioder. Hovedforløbet på uddannelsens trin 2 varer yderligere 2 år, hvoraf skoleundervisningen udgør 21 uger fordelt på mindst tre skoleperioder. Hovedforløbet på uddannelsens trin 3 varer yderligere 1 år, hvoraf skoleundervisningen udgør 17 uger fordelt på mindst fire skoleperioder. Stk. 3. For lærlinge, der gennemfører uddannelsen som erhvervsuddannelse for voksne (euv), varer hovedforløbet 1 år, 5 måneder og 2 uger på uddannelsens trin 1, hvoraf skoleundervisningen udgør 12 uger. Hovedforløbet på uddannelsens trin 2 varer yderligere 1 år, 11 måneder og 2 uger hvoraf skoleundervisningen udgør 19 uger. Hovedforløbet på uddannelsens trin 3 varer yderligere 11 måneder, hvoraf skoleundervisningen udgør 15 uger. Stk. 4. Den i stk. 3 nævnte skoleundervisning opdeles i mindst to skoleperioder for euv-forløb efter § 66 y, stk. 1, nr. 2, i lov om erhvervsuddannelser (euv2-forløb).",
      "valid_from": "2026-01-22",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. For at kunne blive optaget til skoleundervisningen i hovedforløbet i erhvervsuddannelsen til plastmager, skal eleven eller lærlingen opfylde betingelserne i stk. 2-4, jf. dog stk. 5. Stk. 2. Eleven eller lærlingen skal have de uddannelsesspecifikke kompetencer for grundforløbet, som er fastsat i uddannelsesordningen om erhvervsuddannelsen til plastmager. Stk. 3. Eleven eller lærlingen skal have gennemført og bestået de grundfag, med de angivne niveauer, som er fastsat i uddannelsesordningen om erhvervsuddannelsen til plastmager. Stk. 4. Eleven eller lærlingen skal have opnået certifikater eller lignende, som er fastsat i uddannelsesordningen om erhvervsuddannelsen til plastmager. Stk. 5. Elever eller lærlinge, der har gennemført grundforløbet i erhvervsuddannelsen til automatiktekniker, erhvervsuddannelsen til procesoperatør eller har gennemført erhvervsuddannelsen til industrioperatør, har adgang til hovedforløbet på uddannelsen til plastmager.",
      "valid_from": "2026-01-22",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Hovedforløbet har de kompetencemål, som er fastsat i uddannelsesordningen om erhvervsuddannelsen til plastmager.",
      "valid_from": "2026-01-22",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Kriterier for godskrivning på baggrund af elevens eller lærlingens erhvervserfaring og tidligere uddannelse er fastsat i uddannelsesordningen om erhvervsuddannelsen til plastmager. Godskrivning skal i øvrigt ske efter reglerne i bekendtgørelse om erhvervsuddannelser.",
      "valid_from": "2026-01-22",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Uddannelsens afsluttende prøve på trin 1 udgør en svendeprøve. Prøven afholdes af skolen i samråd med det faglige udvalg som en del af den sidste skoleperiode. Prøven tilrettelægges som fastsat i uddannelsesordningen om erhvervsuddannelsen til plastmager. Prøven skal kun aflægges af lærlinge, som afslutter uddannelsen med trin 1. Stk. 2. Lærlingen skal inden aflæggelse af den afsluttende prøve have gennemført alle fag i hovedforløbet, herunder grundfag, valgfri specialefag og uddannelsesspecifikke fag. Stk. 3. For at der kan udstedes svendebrev, skal lærlingen mindst have opnået et gennemsnit på 2,0 af karakterer for alle fag i hovedforløbet og bestået den afsluttende svendeprøve på uddannelsens trin 1 med mindst karakteren 02. Stk. 4. Ved uddannelsens afslutning med trin 1 udsteder det faglige udvalg et svendebrev som dokumentation for, at lærlingen har opnået kompetence inden for uddannelsen. På svendebrevet anføres den samlede karakter for den afsluttende prøve.",
      "valid_from": "2026-01-22",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Uddannelsens afsluttende prøve på trin 2 udgør en svendeprøve. Prøven afholdes af skolen i samråd med det faglige udvalg som en del af den sidste skoleperiode. Prøven tilrettelægges som fastsat i uddannelsesordningen om erhvervsuddannelsen til plastmager. Prøven skal aflægges af alle lærlinge på trin 2, uanset om lærlingen fortsætter til næste trin. Stk. 2. Lærlingen skal inden aflæggelse af den afsluttende prøve have gennemført alle fag i hovedforløbet, herunder grundfag, valgfri specialefag og uddannelsesspecifikke fag. Stk. 3. For at der kan udstedes svendebrev, skal lærlingen have bestået svendeprøven med en samlet karakter på mindst 02. Stk. 4. Ved uddannelsens afslutning udsteder det faglige udvalg et svendebrev som dokumentation for, at lærlingen har opnået kompetence inden for uddannelsen. På svendebrevet anføres den samlede karakter for den afsluttende prøve.",
      "valid_from": "2026-01-22",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Uddannelsens afsluttende prøve på trin 3 udgør en svendeprøve. Prøven afholdes af skolen i samråd med det faglige udvalg som en del af den sidste skoleperiode. Prøven tilrettelægges som fastsat i uddannelsesordningen om erhvervsuddannelsen til plastmager. Stk. 2. Lærlingen skal inden aflæggelse af den afsluttende prøve have gennemført alle fag i hovedforløbet, herunder grundfag, valgfri specialefag og uddannelsesspecifikke fag. Stk. 3. For at der kan udstedes skolebevis, skal lærlingen have opnået et gennemsnit på mindst 2,0 af karakterer for alle fag i hovedforløbet, samt mindst have opnået karakteren 02 i den afsluttende prøve. Stk. 4. Ved uddannelsens afslutning udsteder det faglige udvalg et svendebrev som dokumentation for, at lærlingen har opnået kompetence inden for uddannelsen. På svendebrevet anføres den samlede karakter for prøven.",
      "valid_from": "2026-01-22",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Bekendtgørelsen træder i kraft den 1. august 2026. Stk. 2. Bekendtgørelse nr. 78 af 30. januar 2025 om erhvervsuddannelsen til plastmager ophæves. Stk. 3. Bekendtgørelsen finder ikke anvendelse for elever eller lærlinge, som er påbegyndt eller overgået til uddannelsen før bekendtgørelsens ikrafttræden. For sådanne elever eller lærlinge finder de hidtil gældende regler i bekendtgørelse nr. 78 af 30. januar 2025 om erhvervsuddannelsen til plastmager anvendelse. Stk. 4. Elever eller lærlinge, som nævnt i stk. 3, kan i overensstemmelse med overgangsordninger fastsat af skolen i den lokale undervisningsplan og efter aftale med den eventuelle oplæringsvirksomhed overgå til uddannelsen efter denne bekendtgørelse.",
      "valid_from": "2026-01-22",
      "valid_to": null
    }
  ],
  "definitions": []
}
