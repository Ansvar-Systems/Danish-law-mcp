{
  "id": "2022:789",
  "type": "statute",
  "title": "Bekendtgørelse om syn af sprøjteudstyr",
  "short_name": "BEK H#LOKDOK04",
  "status": "in_force",
  "issued_date": "2022-06-01",
  "url": "https://www.retsinformation.dk/eli/lta/2022/789/xml",
  "description": "Retsinformation source. DocumentId=DD000194; AccessionNumber=B20220078905; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse fastsætter regler om regelmæssigt syn af pesticidudbringningsudstyr (sprøjteudstyr), jf. § 2."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Bekendtgørelsen finder, med de undtagelser, der fremgår af stk. 2, anvendelse på sprøjteudstyr i professionel brug, jf. § 3, nr. 2 og 7. Stk. 2. Følgende sprøjteudstyr er ikke omfattet af bekendtgørelsen: 1) Håndholdte sprøjter med en tank med et volumen på 25 liter eller derunder, jf. definitionen i § 3, nr. 14. 2) Sprøjter, der er beregnet til at blive båret på ryggen, jf. definitionen i § 3, nr. 14."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. I denne bekendtgørelse forstås ved: 1) Syn: Gennemgang af en sprøjte, som beskrevet i Miljøstyrelsens vejledning om syn af sprøjter, med henblik på at sikre, at den overholder kravene i § 5 og bilag 1. 2) Sprøjteudstyr: Ethvert apparat, der specifikt er beregnet til udbringning af pesticider, med det tilbehør, som er nødvendigt for, at apparatet fungerer effektivt, f.eks. dyser, manometre, filtre og sigter samt udstyr til rengøring af tankene. 3) Pesticid: Et plantebeskyttelsesmiddel som defineret i lov om kemikalier § 33, nr. 1. 4) Synsrapport: Synsrapporten svarer til det certifikat, som er omtalt i Europa-Parlamentets og Rådets direktiv 2009/128/EF art. 8 og dokumenterer, hvorvidt det synede sprøjteudstyr lever op til kravene i § 5 og bilag 1 i nærværende bekendtgørelse. Synsrapporten angiver bl.a. identiteten på sprøjteejeren, identifikationsoplysninger for sprøjten i form af serienummeret, sprøjtetypen, tidspunktet for synet og hvorvidt sprøjten er godkendt ved syn eller ej. 5) Mærkat: Miljøstyrelsens klistermærke med identifikationsnummer og angivelse af frist for næste lovpligtige syn. 6) Ejeren af sprøjteudstyr: Omfatter i denne bekendtgørelse også den ejer eller forpagter af en landbrugsbedrift, som anvender eller får anvendt lånt eller lejet sprøjteudstyr i sin bedrift. 7) Professionel brug: Brug af sprøjteudstyr af enhver person, der anvender pesticider i forbindelse med sine erhvervsmæssige aktiviteter, herunder sprøjteførere, teknikere, arbejdsgivere og selvstændige i landbrugssektoren og andre sektorer. 8) Brugsanvisning: Anvisning for den rette brug af sprøjteudstyret, ydelsestabeller og andet materiale, som fabrikanten af sprøjten for at sikre den rette brug af sprøjten, herunder miljømæssig optimal brug, har stillet til rådighed for sprøjtens bruger. 9) Forsøgsenhed: Virksomhed med enhed, der har en GEP anerkendelse fra den danske GEP Anerkendelsesenhed under Miljøstyrelsen. GEP anerkendelser udstedes i medfør af Europa-Parlamentets og Rådets Forordning (EF) Nr. 1107/2009 (Pesticidforordningen) og Bekendtgørelse nr. 1278 af 9. juni 2021 (bekæmpelsesmiddelbekendtgørelsen). GEP er en forkortelse for ”Good Experimental Practice”, der følger praksis efter bestemmelserne i Plantebeskyttelsesorganisationen for Europa og Middelhavsområdet (EPPO), retningslinje 181 og 152. 10) Horisontale bomsprøjter (marksprøjter): Sprøjter, der anvendes til udbringning af pesticider langs en bom eller i bånd, der genererer en sprøjtedouche, der generelt er rettet nedad. 11) Vertikale bomsprøjter, luftassisterede sprøjter (tågesprøjter) og lignende: Sprøjter til udbringning af pesticider på buske og træer så som frugttræer, hvor udbringningen hovedsagelig sker sidelæns og/eller opad. 12) Sprøjteudstyr med roterende forstøvere (også kaldet CDA-udstyr): En enhed, der forstøver sprøjtevæsken med centrifugal energi, dvs. der dannes meget små dråber. Sprøjteudstyr med roterende forstøvere omtales også som CDA-udstyr, der er en forkortelse for den engelske betegnelse controlled droplet application. Udbringningsmængderne er generelt meget lave, og i nogle tilfælde anvendes koncentreret pesticid. 13) Væksthussprøjter: Fastmonterende og semi-mobile sprøjter, hvor fastmonterede sprøjter er sprøjter, der primært anvendes i planteproduktion i væksthuse og hvor pumpen/tanken og/eller bom eller anden anordning med dyser er fikseret. Semi-mobile sprøjter er sprøjter, der primært anvendes i planteproduktion i væksthuse, og hvor pumpen/tanken og bom eller anden anordning med dyser er bevægelige. 14) Hånd- og rygsprøjte: Sprøjte med en tankvolumen på højst 25 liter, der er konstrueret til under brugen at blive båret i hånden, på ryggen, på skulderen, eller hvor dette udstyr er monteret på hjul, og som er konstrueret til højst at kunne skabe et tryk i tanken på 8 bar. 15) Granulatspredere: Udstyr, som anvendes til spredning af plantebeskyttelsesmidler i form af granulat. 16) Tågegeneratorer: Udstyr, der udbringer pesticider ved hjælp af tågedannelse (kold- eller varmtåge), der giver små partikler i lukkede rum. 17) Gødningskar: Udstyr, som er konstrueret til og har som hovedformål at udbringe flydende gødning i væksthuse, men som også kan benyttes til udbringning af plantebeskyttelsesmidler. 18) Vægesprøjter (også kaldet ’weed wipers’): Udstyr, som påfører pesticid på ukrudtsplanter, der rager op over afgrøden, ved hjælp af en væge, som kan være f.eks. en snor eller en rulle, der er mættet med pesticidopløsningen, og som berører planten direkte. 19) Pesticidudstyr monteret på skovningsmaskiner: Udstyr monteret på skovningsmaskiner til udbringning af pesticider på træstubbe. 20) Bejdseudstyr til kartofler: Sprøjteudstyr til påføring af bejdsemidler på kartofler. Udstyret er monteret på kartoffellæggere, sorteringsbord, indlagringsbånd og andet kartoffelhåndteringsudstyr. 21) ATV med sprøjteudstyr: En ’all terrain vehicle’, typisk en firehjulet motorcykel, hvorpå der er monteret sprøjteudstyr."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Ejeren af sprøjteudstyret er ansvarlig for, at professionel udbringning af pesticider kun sker ved hjælp af sprøjteudstyr, der er godkendt ved syn efter nedenstående frister og efter reglerne i denne bekendtgørelse. Stk. 2. Sprøjteudstyr skal gennemgås og godkendes ved syn inden 5 år efter anskaffelsen som nyt (faktureringsdatoen) og derefter mindst hvert 3. år, jf. dog stk. 3 og 4. Stk. 3. Pesticidudstyr monteret på skovningsmaskiner, granulatspredere, gødningskar, vægesprøjter (også kaldet ”Weed wipers”) og tågegeneratorer skal gennemgås og godkendes ved syn første gang senest den 1. juli 2025 og derefter mindst hvert 6 år. Stk. 4. Miljøstyrelsen anerkender syn af sprøjter foretaget i andre EØS-lande eller i tredjelande, som EU har indgået aftale med herom, når synet er udført efter de retningslinjer, som fremgår af direktiv 2009/128/EF, og synet kan dokumenteres ved fremvisning af certifikat eller lignende."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Ejeren af sprøjteudstyr skal tillige foretage eller lade foretage regelmæssig kalibrering og teknisk kontrol, jf. stk. 2, af sprøjteudstyr. Stk. 2. Sprøjteudstyr skal til enhver tid være i en sådan tilstand, at det kan 1) fyldes og tømmes sikkert, let og fuldstændigt uden udsivning af pesticider, 2) renses let, men grundigt, 3) håndteres sikkert, 4) sikre præcis dosering og udbringning, 5) kontrolleres og standses omgående fra sprøjteførerens sæde og 6) tilpasses enkelt, nøjagtigt og reproducerbart."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Syn af sprøjteudstyr skal udføres af en synsvirksomhed, der er godkendt af Miljøstyrelsen."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Miljøstyrelsen godkender synsvirksomheder efter ansøgning i henhold til de anvisninger, der fremgår af styrelsens hjemmeside. Stk. 2. Godkendelse som synsvirksomhed sker for virksomhedens CVR-nr. Hver af virksomhedens produktionsenheder (P-numre), der ønsker at være omfattet af godkendelsen til at udføre syn af sprøjter, tildeles et individuelt ID-nummer af Miljøstyrelsen. Stk. 3. Ansøgning om godkendelse som synsvirksomhed skal indgives på et særligt skema, som kan findes på Miljøstyrelsens hjemmeside. Efter udfyldning af skemaet sender ansøger dette til Miljøstyrelsen. Stk. 4. Ansøgningen skal blandt andet indeholde oplysning om virksomhedens navn, adresse, telefonnummer, CVR-nummer, samt produktionsenheder (P-numre) og tilhørende adresser som virksomheden ønsker skal være omfattet af godkendelsen. Stk. 5. Ansøgningen skal vedlægges dokumentation for, at virksomheden omfatter mindst én person med den nødvendige uddannelse, jf. § 8. Stk. 6. Ansøgningen skal yderligere vedlægges en liste over det påkrævede udstyr, jf. bilag 2, som virksomheden er i besiddelse af eller har adgang til. Stk. 7. Synsvirksomheden skal være i besiddelse af IT-kommunikationsudstyr, der muliggør anvendelse af de af Miljøstyrelsen krævede IT-systemer, og udstyr, som muliggør elektronisk arkivering og elektronisk fremsendelse af synsrapporter m.v. Stk. 8. Synsvirksomheden skal erklære, at de har en gyldig ansvarsforsikring, der omfatter syn af sprøjter."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Virksomheder, der udfører syn, skal have mindst én person ansat med uddannelse som maskiningeniør, smed, landbrugsmaskinmekaniker, mekaniker, eller med anden relevant uddannelse for den pågældende type af sprøjter, eller med dokumenteret praktisk erfaring, som sætter den pågældende i stand til at vurdere sprøjters tekniske tilstand og deres evne til at udbringe pesticider i overensstemmelse med brugsanvisningen for den pågældende sprøjte. Stk. 2. Synsvirksomheder må kun udføre syn af den eller de typer af sprøjter, jf. § 3, nr. 10, 11, 12, 13, 15, 17, 18, 19, 20 og 21, som ansatte i virksomheden er uddannet til at syne, jf. § 9, stk. 1 og 4. Stk. 3. En synsvirksomhed må, med de undtagelser, som fremgår af stk. 5-7, ikke udføre syn af sprøjter for en virksomhed, der tilhører samme juridiske enhed som synsvirksomheden, jf. definitionen af juridisk enhed i lov om Det Centrale Virksomhedsregister. Stk. 4. Ansatte i en synsvirksomhed må ikke udføre syn af sprøjter, som vedkommende selv ejer. Stk. 5. Virksomheder, som forhandler nye eller brugte sprøjter, kan udføre syn af disse sprøjter. Stk. 6. Virksomheder med et anseeligt antal sprøjter, f.eks. gartnerier og planteskoler, kan søge godkendelse som synsvirksomhed, jf. § 7, også for virksomhedens eget sprøjteudstyr. Stk. 7. Forsvaret kan opnå godkendelse som synsvirksomhed for eget sprøjteudstyr. Stk. 8. En forsøgsenhed kan i særlige tilfælde godkendes af Miljøstyrelsen som synsvirksomhed for eget sprøjteudstyr."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Alle personer, der udfører syn af sprøjteudstyr, skal have gennemgået et kursus i gennemførelse af syn af sprøjteudstyr. Ved bestået eksamen efter gennemført kursus erhverver personerne ret til at gennemføre syn af de typer af sprøjteudstyr, der er defineret i § 3, nr. 10, 11, 12, 15, 18, 19, 20 og 21. Stk. 2. Bestået eksamen efter gennemført kursus giver personen ret til at udføre syn af sprøjter på en synsvirksomhed for en periode på 5 år fra datoen for bestået kursus. Miljøstyrelsen kan dog i denne periode indkalde til et obligatorisk opfølgningskursus, for eksempel hvis der er kommet nye standarder for syn af sprøjter, som uddannet synspersonale skal undervises i. Stk. 3. Et kursus i gennemførelse af syn af sprøjteudstyr, jf. stk. 1 skal omfatte emnerne i bilag 3 og skal gennemføres som beskrevet i bilaget. Stk. 4. Alle personer, der udfører syn af væksthussprøjter og gødningskar, skal have gennemgået et kursus i gennemførelse af syn af væksthussprøjter. Ved bestået eksamen efter gennemført kursus erhverver personerne ret til at gennemføre syn af de typer af sprøjteudstyr, der er defineret i § 3, nr. 13 og 17. Stk. 5. Et kursus i syn af væksthussprøjter skal omfatte emnerne i bilag 4 og skal gennemføres som beskrevet i bilaget. En forudsætning for deltagelse i kursus i syn af væksthussprøjter er gennemførelse af kursus beskrevet i stk. 3 og beståelse af den tilhørende test. Stk. 6. Udbudte kurser, jf. stk. 4 skal være godkendt af Miljøstyrelsen."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Miljøstyrelsen behandler ansøgninger om godkendelse hurtigst muligt. Stk. 2. Miljøstyrelsen træffer afgørelse inden 3 måneder efter modtagelse af en fuldt dokumenteret ansøgning. Begrundelsen for evt. afslag på godkendelse meddeles ansøgeren. Stk. 3. Fristen kan forlænges med én måned, hvis sagens kompleksitet berettiger det. Miljøstyrelsen begrunder forlængelsen og dens varighed og giver ansøgeren meddelelse herom inden udløbet af fristen i stk. 2. Stk. 4. Selvom Miljøstyrelsen ikke har meddelt ansøgeren afgørelsen inden udløbet af fristerne efter stk. 2 eller 3, kan ansøgningen ikke anses for imødekommet. Stk. 5. Afslag på ansøgning om godkendelse eller manglende afgørelse om godkendelse inden for den fastsatte tid kan ikke påklages til anden administrativ myndighed."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Inden én måned efter, at Miljøstyrelsen har modtaget en ansøgning om godkendelse, sender styrelsen en kvittering til ansøgeren. Styrelsen oplyser samtidig ansøgeren om eventuelle manglende dokumenter."
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Miljøstyrelsen kan tilbagekalde en virksomheds godkendelse som synsvirksomhed, hvis 1) virksomheden ikke længere opfylder kravene for at være godkendt som synsvirksomhed eller 2) virksomheden eller virksomhedens ejer gør sig skyldig i grov eller oftere gentagen forsømmelighed."
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Synsvirksomheder skal oplyse deres kunder om 1) at klage over synsvirksomhedens afgørelser kan indbringes for Miljøstyrelsen og dennes adresse, herunder e-mail adresse, og 2) brancheorganisationer eller lignende, som vedkommende er medlem af. Stk. 2. Hvis en kunde anmoder om det, skal synsvirksomheden oplyse om lovgivningen vedrørende synsvirksomhed af sprøjteudstyr og om, hvordan kunden kan blive bekendt med denne. Stk. 3. Oplysningerne skal gøres tilgængelige, før en aftale om syn indgås eller, hvis der ikke indgås en skriftlig kontrakt, før leveringen af tjenesteydelsen. Synsvirksomheden bestemmer selv, hvordan og i hvilken form oplysningerne gives."
    },
    {
      "provision_ref": "4:14",
      "chapter": "4",
      "section": "14",
      "content": "§ 14. En udenlandsk virksomhed, der ønsker at etablere sig som synsvirksomhed i Danmark, skal følge reglerne i kapitel 3, medmindre der er tale om midlertidig eller lejlighedsvis synsvirksomhed, jf. § 15."
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Første gang en virksomhed, der er lovligt etableret som synsvirksomhed i andre EØS-lande eller i tredjelande, som EU har indgået aftale med om adgangen til udøvelse af lovregulerede erhverv, agter midlertidigt og lejlighedsvis at udøve synsvirksomhed i Danmark, skal den forinden skriftligt anmelde dette til Miljøstyrelsen. Stk. 2. Med anmeldelsen skal følge: 1) Dokumentation for virksomhedens nationalitet. 2) Attest fra hjemlandets kompetente myndighed om, at virksomheden er lovligt etableret i et af de i stk. 1 nævnte lande, at den udøver virksomhed med syn af sprøjteudstyr i overensstemmelse med Europa-Parlamentets og Rådets direktiv 2009/128/EF art. 8, og at det på tidspunktet for udstedelsen af attestationen ikke er forbudt virksomheden at udøve denne virksomhed, heller ikke midlertidigt. 3) Dokumentation for at medarbejdere i virksomheden besidder relevante erhvervsmæssige kvalifikationer vedrørende udførelse af syn af sprøjteudstyr. Stk. 3. Anmeldelsen skal fornyes én gang om året, og fornyelse er betinget af fortsat opfyldelse af kravene. Stk. 4. Virksomheden skal benytte Miljøstyrelsens IT-system for syn af sprøjter ved udfyldning af synsrapporter. Stk. 5. Oplysninger om adgang til IT-system og om anmeldelse af midlertidigt og lejlighedsvis udøvelse af synsvirksomhed i Danmark fremgår på hjemmesiden virk.dk (»BusinessInDenmark«). Stk. 6. Adgang til IT-systemet for syn af sprøjter gives af Miljøstyrelsen, efter at styrelsen har kontrolleret de oplysninger, der er afgivet af virksomheden i forbindelse med anmeldelsen."
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Virksomheder, der er lovligt etableret som synsvirksomhed i andre EØS-lande eller i tredjelande, som EU har indgået aftale med om adgangen til udøvelse af lovregulerede erhverv, og som midlertidigt og lejlighedsvist udfører synsvirksomhed i Danmark, skal ud over de oplysninger, der er nævnt i § 13, oplyse deres kunder om 1) navnet og adressen på det offentlige register i hjemlandet, som den pågældende er optaget i, samt den pågældendes registreringsnummer eller tilsvarende identifikation i dette register, 2) navnet og adressen på hjemlandets kompetente myndighed og 3) registreringsnummeret, hvis den pågældende driver momspligtig virksomhed i etableringslandet."
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Inden syn af sprøjteudstyr skal dette være rengjort i overensstemmelse med brugsanvisningen for sprøjteudstyret og bekendtgørelse om påfyldning og vask m.v. af sprøjter til udbringning af plantebeskyttelsesmidler. En synsvirksomhed kan afvise at gennemføre et syn af en sprøjte, hvis denne vurderes ikke at være tilstrækkelig rengjort. Stk. 2. Syn af sprøjter kan ske enten indendørs eller udendørs. Ved syn af sprøjten indendørs , skal synet gennemføres i et lokale, hvor synsvirksomheden sikrer, at der ikke er risiko for afløb til kloak eller nedsivning til grundvand. Ved syn af sprøjten på et udendørs areal skal synet gennemføres på en måde, så der ikke opstår risiko for punktkildeforurening. Synsvirksomheder skal i den forbindelse følge kravene til indretning og drift af vaskepladser til pesticidudbringningsudstyr, jf. bekendtgørelse om påfyldning og vask m.v. af sprøjter til udbringning af plantebeskyttelsesmidler. Stk. 3. Ved syn af en sprøjte skal de i bilag 1 nævnte forhold undersøges og vurderes, og alle test- og synsresultater skal anføres i synsrapporten. Fejl og mangler, der er repareret af synsvirksomheden umiddelbart før eller i forbindelse med synet, skal ligeledes anføres i synsrapporten. Stk. 4. Når sprøjteudstyret bringes til syn uden for ejerens egen matrikel, skal sprøjteudstyret være påfyldt tilstrækkelig vand til at gennemføre synet. Vandet skal opsamles, påfyldes sprøjteudstyret og hjemtages med dette. Stk. 5. Synsrapporten skal downloades fra og udfyldes i Miljøstyrelsens IT-system for syn af sprøjter, og alle test- og synsresultater affattes i henhold til Miljøstyrelsens retningslinjer beskrevet i vejledning om syn af sprøjter og indtastes i forbindelse med gennemførelsen af synet. Indtastes data ikke direkte i IT-systemet for syn af sprøjter under gennemførelse af synet, kan data noteres på en papirskabelon for synsrapporten og senest 20 dage efter gennemført syn, indtastes i IT-systemet."
    },
    {
      "provision_ref": "5:18",
      "chapter": "5",
      "section": "18",
      "content": "§ 18. Efter færdiggørelse af synsrapporten udleverer synsvirksomheden denne til sprøjteejeren. Hvis sprøjten overholder kravene i § 5 og bilag 1, og dermed bliver godkendt ved syn, anbringer synsvirksomheden en mærkat på den synede sprøjte. Nummeret på mærkaten anføres i synsrapporten i IT-systemet. På mærkaten og i synsrapporten angives fristen for næste syn med måned og årstal. Stk. 2. Sprøjteejeren skal frem til næste syn opbevare og på forlangende kunne forevise synsrapporten og den synede sprøjte for tilsynsmyndigheden, eller til den, som tilsynsmyndigheden måtte have bemyndiget til at bistå sig med tilsynet. Stk. 3. Hvis sprøjten ikke kan godkendes, jf. stk. 1, skal det fremgå af synsrapporten, hvilke fejl sprøjten er behæftet med, og som skal udbedres, inden sprøjten kan godkendes."
    },
    {
      "provision_ref": "6:19",
      "chapter": "6",
      "section": "19",
      "content": "§ 19. Miljøstyrelsen fører tilsyn med synsvirksomheder. Tilsynet består af et administrativt tilsyn, herunder kontrol af indberettede synsrapporter, vurdering af klagesager og anmeldelser m.v. Tilsynet består endvidere af et praktisk tilsyn i form af kontrolbesøg hos synsvirksomheder, herunder tilsyn med synsvirksomhedernes faciliteter og udstyr og kontrol af, at synede sprøjter er synet i henhold til reglerne. Stk. 2. Miljøstyrelsen kan bemyndige en privat virksomhed eller institution til at varetage dele af tilsynet, jf. stk.1. Stk. 3. Miljøstyrelsen fører tilsyn med, at kun sprøjter, der har været underkastet syn som angivet i § 4, anvendes til udbringning af pesticider, og at der foretages en regelmæssig kalibrering og teknisk kontrol af sprøjteudstyr, som angivet i § 5, stk. 1. Landbrugsstyrelsen bistår Miljøstyrelsen med tilsynet."
    },
    {
      "provision_ref": "6:20",
      "chapter": "6",
      "section": "20",
      "content": "§ 20. Der betales et gebyr per nummereret mærkat og dermed per sprøjte, der er godkendt ved syn. Dette gebyr skal dække Miljøstyrelsens omkostninger ved administration og tilsyn efter bekendtgørelsen. Stk. 2. Mærkaterne bestilles af synsvirksomhederne i Miljøstyrelsens IT-system for syn af sprøjter. Stk. 3. Gebyret betales på baggrund af faktura fra Miljøstyrelsen. Stk. 4. Gebyret er på kr. 433 kr. Gebyret reguleres årligt pr. 1. januar på grundlag af det seneste offentliggjorte pris- og lønindeks i Økonomisk-Administrativ Vejledning fra Finansministeriet. Den aktuelle gebyrsats fremgår af Miljøstyrelsens IT-system og offentliggøres på Miljøstyrelsens hjemmeside www.mst.dk. Den næste regulering finder sted den 1. januar 2023."
    },
    {
      "provision_ref": "6:21",
      "chapter": "6",
      "section": "21",
      "content": "§ 21. Sprøjteejerne og synsvirksomhederne skal stille alt personale og materiale til rådighed for myndighederne eller de personer, myndighederne har bemyndiget hertil, i forbindelse med deres varetagelse af opgaver efter bekendtgørelsen."
    },
    {
      "provision_ref": "6:22",
      "chapter": "6",
      "section": "22",
      "content": "§ 22. Miljøstyrelsen kan i ganske særlige tilfælde dispensere fra bekendtgørelsens regler."
    },
    {
      "provision_ref": "6:23",
      "chapter": "6",
      "section": "23",
      "content": "§ 23. Afgørelser truffet af synsvirksomhederne kan indbringes for Miljøstyrelsen. Stk. 2. Klagefristen er 4 uger fra den dag, afgørelsen blev meddelt. Stk. 3. En afgørelse skal efterkommes, uanset at der er indgivet klage over afgørelsen. Stk. 4. Miljøstyrelsens afgørelser efter bekendtgørelsen kan ikke indbringes for anden administrativ myndighed."
    },
    {
      "provision_ref": "7:24",
      "chapter": "7",
      "section": "24",
      "content": "§ 24. Medmindre højere straf er forskyldt efter anden lovgivning, straffes med bøde 1) den sprøjteejer, der anvender eller får anvendt en sprøjte, der ikke er synet, til udbringning af pesticider, jf. § 4, 2) den sprøjteejer, som anvender sprøjteudstyr, der ikke overholder reglerne i § 5, stk. 2 eller 3) den, som udsteder en synsrapport, hvorved en konkret sprøjte godkendes, uden at udstyret overholder reglerne i bekendtgørelsen, jf. § 18. Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på menneskers eller husdyrs liv eller sundhed eller fremkaldt fare derfor, 2) voldt skade på miljøet eller fremkaldt fare derfor eller 3) opnået eller tilsigtet en økonomisk fordel, herunder ved besparelser, for den pågældende selv eller andre. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "8:25",
      "chapter": "8",
      "section": "25",
      "content": "§ 25. Bekendtgørelsen træder i kraft den 1. juli 2022. Stk. 2. Bekendtgørelse nr. 1403 af 28. november 2018 om syn af sprøjteudstyr ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse fastsætter regler om regelmæssigt syn af pesticidudbringningsudstyr (sprøjteudstyr), jf. § 2.",
      "valid_from": "2022-06-01",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Bekendtgørelsen finder, med de undtagelser, der fremgår af stk. 2, anvendelse på sprøjteudstyr i professionel brug, jf. § 3, nr. 2 og 7. Stk. 2. Følgende sprøjteudstyr er ikke omfattet af bekendtgørelsen: 1) Håndholdte sprøjter med en tank med et volumen på 25 liter eller derunder, jf. definitionen i § 3, nr. 14. 2) Sprøjter, der er beregnet til at blive båret på ryggen, jf. definitionen i § 3, nr. 14.",
      "valid_from": "2022-06-01",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. I denne bekendtgørelse forstås ved: 1) Syn: Gennemgang af en sprøjte, som beskrevet i Miljøstyrelsens vejledning om syn af sprøjter, med henblik på at sikre, at den overholder kravene i § 5 og bilag 1. 2) Sprøjteudstyr: Ethvert apparat, der specifikt er beregnet til udbringning af pesticider, med det tilbehør, som er nødvendigt for, at apparatet fungerer effektivt, f.eks. dyser, manometre, filtre og sigter samt udstyr til rengøring af tankene. 3) Pesticid: Et plantebeskyttelsesmiddel som defineret i lov om kemikalier § 33, nr. 1. 4) Synsrapport: Synsrapporten svarer til det certifikat, som er omtalt i Europa-Parlamentets og Rådets direktiv 2009/128/EF art. 8 og dokumenterer, hvorvidt det synede sprøjteudstyr lever op til kravene i § 5 og bilag 1 i nærværende bekendtgørelse. Synsrapporten angiver bl.a. identiteten på sprøjteejeren, identifikationsoplysninger for sprøjten i form af serienummeret, sprøjtetypen, tidspunktet for synet og hvorvidt sprøjten er godkendt ved syn eller ej. 5) Mærkat: Miljøstyrelsens klistermærke med identifikationsnummer og angivelse af frist for næste lovpligtige syn. 6) Ejeren af sprøjteudstyr: Omfatter i denne bekendtgørelse også den ejer eller forpagter af en landbrugsbedrift, som anvender eller får anvendt lånt eller lejet sprøjteudstyr i sin bedrift. 7) Professionel brug: Brug af sprøjteudstyr af enhver person, der anvender pesticider i forbindelse med sine erhvervsmæssige aktiviteter, herunder sprøjteførere, teknikere, arbejdsgivere og selvstændige i landbrugssektoren og andre sektorer. 8) Brugsanvisning: Anvisning for den rette brug af sprøjteudstyret, ydelsestabeller og andet materiale, som fabrikanten af sprøjten for at sikre den rette brug af sprøjten, herunder miljømæssig optimal brug, har stillet til rådighed for sprøjtens bruger. 9) Forsøgsenhed: Virksomhed med enhed, der har en GEP anerkendelse fra den danske GEP Anerkendelsesenhed under Miljøstyrelsen. GEP anerkendelser udstedes i medfør af Europa-Parlamentets og Rådets Forordning (EF) Nr. 1107/2009 (Pesticidforordningen) og Bekendtgørelse nr. 1278 af 9. juni 2021 (bekæmpelsesmiddelbekendtgørelsen). GEP er en forkortelse for ”Good Experimental Practice”, der følger praksis efter bestemmelserne i Plantebeskyttelsesorganisationen for Europa og Middelhavsområdet (EPPO), retningslinje 181 og 152. 10) Horisontale bomsprøjter (marksprøjter): Sprøjter, der anvendes til udbringning af pesticider langs en bom eller i bånd, der genererer en sprøjtedouche, der generelt er rettet nedad. 11) Vertikale bomsprøjter, luftassisterede sprøjter (tågesprøjter) og lignende: Sprøjter til udbringning af pesticider på buske og træer så som frugttræer, hvor udbringningen hovedsagelig sker sidelæns og/eller opad. 12) Sprøjteudstyr med roterende forstøvere (også kaldet CDA-udstyr): En enhed, der forstøver sprøjtevæsken med centrifugal energi, dvs. der dannes meget små dråber. Sprøjteudstyr med roterende forstøvere omtales også som CDA-udstyr, der er en forkortelse for den engelske betegnelse controlled droplet application. Udbringningsmængderne er generelt meget lave, og i nogle tilfælde anvendes koncentreret pesticid. 13) Væksthussprøjter: Fastmonterende og semi-mobile sprøjter, hvor fastmonterede sprøjter er sprøjter, der primært anvendes i planteproduktion i væksthuse og hvor pumpen/tanken og/eller bom eller anden anordning med dyser er fikseret. Semi-mobile sprøjter er sprøjter, der primært anvendes i planteproduktion i væksthuse, og hvor pumpen/tanken og bom eller anden anordning med dyser er bevægelige. 14) Hånd- og rygsprøjte: Sprøjte med en tankvolumen på højst 25 liter, der er konstrueret til under brugen at blive båret i hånden, på ryggen, på skulderen, eller hvor dette udstyr er monteret på hjul, og som er konstrueret til højst at kunne skabe et tryk i tanken på 8 bar. 15) Granulatspredere: Udstyr, som anvendes til spredning af plantebeskyttelsesmidler i form af granulat. 16) Tågegeneratorer: Udstyr, der udbringer pesticider ved hjælp af tågedannelse (kold- eller varmtåge), der giver små partikler i lukkede rum. 17) Gødningskar: Udstyr, som er konstrueret til og har som hovedformål at udbringe flydende gødning i væksthuse, men som også kan benyttes til udbringning af plantebeskyttelsesmidler. 18) Vægesprøjter (også kaldet ’weed wipers’): Udstyr, som påfører pesticid på ukrudtsplanter, der rager op over afgrøden, ved hjælp af en væge, som kan være f.eks. en snor eller en rulle, der er mættet med pesticidopløsningen, og som berører planten direkte. 19) Pesticidudstyr monteret på skovningsmaskiner: Udstyr monteret på skovningsmaskiner til udbringning af pesticider på træstubbe. 20) Bejdseudstyr til kartofler: Sprøjteudstyr til påføring af bejdsemidler på kartofler. Udstyret er monteret på kartoffellæggere, sorteringsbord, indlagringsbånd og andet kartoffelhåndteringsudstyr. 21) ATV med sprøjteudstyr: En ’all terrain vehicle’, typisk en firehjulet motorcykel, hvorpå der er monteret sprøjteudstyr.",
      "valid_from": "2022-06-01",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Ejeren af sprøjteudstyret er ansvarlig for, at professionel udbringning af pesticider kun sker ved hjælp af sprøjteudstyr, der er godkendt ved syn efter nedenstående frister og efter reglerne i denne bekendtgørelse. Stk. 2. Sprøjteudstyr skal gennemgås og godkendes ved syn inden 5 år efter anskaffelsen som nyt (faktureringsdatoen) og derefter mindst hvert 3. år, jf. dog stk. 3 og 4. Stk. 3. Pesticidudstyr monteret på skovningsmaskiner, granulatspredere, gødningskar, vægesprøjter (også kaldet ”Weed wipers”) og tågegeneratorer skal gennemgås og godkendes ved syn første gang senest den 1. juli 2025 og derefter mindst hvert 6 år. Stk. 4. Miljøstyrelsen anerkender syn af sprøjter foretaget i andre EØS-lande eller i tredjelande, som EU har indgået aftale med herom, når synet er udført efter de retningslinjer, som fremgår af direktiv 2009/128/EF, og synet kan dokumenteres ved fremvisning af certifikat eller lignende.",
      "valid_from": "2022-06-01",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Ejeren af sprøjteudstyr skal tillige foretage eller lade foretage regelmæssig kalibrering og teknisk kontrol, jf. stk. 2, af sprøjteudstyr. Stk. 2. Sprøjteudstyr skal til enhver tid være i en sådan tilstand, at det kan 1) fyldes og tømmes sikkert, let og fuldstændigt uden udsivning af pesticider, 2) renses let, men grundigt, 3) håndteres sikkert, 4) sikre præcis dosering og udbringning, 5) kontrolleres og standses omgående fra sprøjteførerens sæde og 6) tilpasses enkelt, nøjagtigt og reproducerbart.",
      "valid_from": "2022-06-01",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Syn af sprøjteudstyr skal udføres af en synsvirksomhed, der er godkendt af Miljøstyrelsen.",
      "valid_from": "2022-06-01",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Miljøstyrelsen godkender synsvirksomheder efter ansøgning i henhold til de anvisninger, der fremgår af styrelsens hjemmeside. Stk. 2. Godkendelse som synsvirksomhed sker for virksomhedens CVR-nr. Hver af virksomhedens produktionsenheder (P-numre), der ønsker at være omfattet af godkendelsen til at udføre syn af sprøjter, tildeles et individuelt ID-nummer af Miljøstyrelsen. Stk. 3. Ansøgning om godkendelse som synsvirksomhed skal indgives på et særligt skema, som kan findes på Miljøstyrelsens hjemmeside. Efter udfyldning af skemaet sender ansøger dette til Miljøstyrelsen. Stk. 4. Ansøgningen skal blandt andet indeholde oplysning om virksomhedens navn, adresse, telefonnummer, CVR-nummer, samt produktionsenheder (P-numre) og tilhørende adresser som virksomheden ønsker skal være omfattet af godkendelsen. Stk. 5. Ansøgningen skal vedlægges dokumentation for, at virksomheden omfatter mindst én person med den nødvendige uddannelse, jf. § 8. Stk. 6. Ansøgningen skal yderligere vedlægges en liste over det påkrævede udstyr, jf. bilag 2, som virksomheden er i besiddelse af eller har adgang til. Stk. 7. Synsvirksomheden skal være i besiddelse af IT-kommunikationsudstyr, der muliggør anvendelse af de af Miljøstyrelsen krævede IT-systemer, og udstyr, som muliggør elektronisk arkivering og elektronisk fremsendelse af synsrapporter m.v. Stk. 8. Synsvirksomheden skal erklære, at de har en gyldig ansvarsforsikring, der omfatter syn af sprøjter.",
      "valid_from": "2022-06-01",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Virksomheder, der udfører syn, skal have mindst én person ansat med uddannelse som maskiningeniør, smed, landbrugsmaskinmekaniker, mekaniker, eller med anden relevant uddannelse for den pågældende type af sprøjter, eller med dokumenteret praktisk erfaring, som sætter den pågældende i stand til at vurdere sprøjters tekniske tilstand og deres evne til at udbringe pesticider i overensstemmelse med brugsanvisningen for den pågældende sprøjte. Stk. 2. Synsvirksomheder må kun udføre syn af den eller de typer af sprøjter, jf. § 3, nr. 10, 11, 12, 13, 15, 17, 18, 19, 20 og 21, som ansatte i virksomheden er uddannet til at syne, jf. § 9, stk. 1 og 4. Stk. 3. En synsvirksomhed må, med de undtagelser, som fremgår af stk. 5-7, ikke udføre syn af sprøjter for en virksomhed, der tilhører samme juridiske enhed som synsvirksomheden, jf. definitionen af juridisk enhed i lov om Det Centrale Virksomhedsregister. Stk. 4. Ansatte i en synsvirksomhed må ikke udføre syn af sprøjter, som vedkommende selv ejer. Stk. 5. Virksomheder, som forhandler nye eller brugte sprøjter, kan udføre syn af disse sprøjter. Stk. 6. Virksomheder med et anseeligt antal sprøjter, f.eks. gartnerier og planteskoler, kan søge godkendelse som synsvirksomhed, jf. § 7, også for virksomhedens eget sprøjteudstyr. Stk. 7. Forsvaret kan opnå godkendelse som synsvirksomhed for eget sprøjteudstyr. Stk. 8. En forsøgsenhed kan i særlige tilfælde godkendes af Miljøstyrelsen som synsvirksomhed for eget sprøjteudstyr.",
      "valid_from": "2022-06-01",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Alle personer, der udfører syn af sprøjteudstyr, skal have gennemgået et kursus i gennemførelse af syn af sprøjteudstyr. Ved bestået eksamen efter gennemført kursus erhverver personerne ret til at gennemføre syn af de typer af sprøjteudstyr, der er defineret i § 3, nr. 10, 11, 12, 15, 18, 19, 20 og 21. Stk. 2. Bestået eksamen efter gennemført kursus giver personen ret til at udføre syn af sprøjter på en synsvirksomhed for en periode på 5 år fra datoen for bestået kursus. Miljøstyrelsen kan dog i denne periode indkalde til et obligatorisk opfølgningskursus, for eksempel hvis der er kommet nye standarder for syn af sprøjter, som uddannet synspersonale skal undervises i. Stk. 3. Et kursus i gennemførelse af syn af sprøjteudstyr, jf. stk. 1 skal omfatte emnerne i bilag 3 og skal gennemføres som beskrevet i bilaget. Stk. 4. Alle personer, der udfører syn af væksthussprøjter og gødningskar, skal have gennemgået et kursus i gennemførelse af syn af væksthussprøjter. Ved bestået eksamen efter gennemført kursus erhverver personerne ret til at gennemføre syn af de typer af sprøjteudstyr, der er defineret i § 3, nr. 13 og 17. Stk. 5. Et kursus i syn af væksthussprøjter skal omfatte emnerne i bilag 4 og skal gennemføres som beskrevet i bilaget. En forudsætning for deltagelse i kursus i syn af væksthussprøjter er gennemførelse af kursus beskrevet i stk. 3 og beståelse af den tilhørende test. Stk. 6. Udbudte kurser, jf. stk. 4 skal være godkendt af Miljøstyrelsen.",
      "valid_from": "2022-06-01",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Miljøstyrelsen behandler ansøgninger om godkendelse hurtigst muligt. Stk. 2. Miljøstyrelsen træffer afgørelse inden 3 måneder efter modtagelse af en fuldt dokumenteret ansøgning. Begrundelsen for evt. afslag på godkendelse meddeles ansøgeren. Stk. 3. Fristen kan forlænges med én måned, hvis sagens kompleksitet berettiger det. Miljøstyrelsen begrunder forlængelsen og dens varighed og giver ansøgeren meddelelse herom inden udløbet af fristen i stk. 2. Stk. 4. Selvom Miljøstyrelsen ikke har meddelt ansøgeren afgørelsen inden udløbet af fristerne efter stk. 2 eller 3, kan ansøgningen ikke anses for imødekommet. Stk. 5. Afslag på ansøgning om godkendelse eller manglende afgørelse om godkendelse inden for den fastsatte tid kan ikke påklages til anden administrativ myndighed.",
      "valid_from": "2022-06-01",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Inden én måned efter, at Miljøstyrelsen har modtaget en ansøgning om godkendelse, sender styrelsen en kvittering til ansøgeren. Styrelsen oplyser samtidig ansøgeren om eventuelle manglende dokumenter.",
      "valid_from": "2022-06-01",
      "valid_to": null
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Miljøstyrelsen kan tilbagekalde en virksomheds godkendelse som synsvirksomhed, hvis 1) virksomheden ikke længere opfylder kravene for at være godkendt som synsvirksomhed eller 2) virksomheden eller virksomhedens ejer gør sig skyldig i grov eller oftere gentagen forsømmelighed.",
      "valid_from": "2022-06-01",
      "valid_to": null
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Synsvirksomheder skal oplyse deres kunder om 1) at klage over synsvirksomhedens afgørelser kan indbringes for Miljøstyrelsen og dennes adresse, herunder e-mail adresse, og 2) brancheorganisationer eller lignende, som vedkommende er medlem af. Stk. 2. Hvis en kunde anmoder om det, skal synsvirksomheden oplyse om lovgivningen vedrørende synsvirksomhed af sprøjteudstyr og om, hvordan kunden kan blive bekendt med denne. Stk. 3. Oplysningerne skal gøres tilgængelige, før en aftale om syn indgås eller, hvis der ikke indgås en skriftlig kontrakt, før leveringen af tjenesteydelsen. Synsvirksomheden bestemmer selv, hvordan og i hvilken form oplysningerne gives.",
      "valid_from": "2022-06-01",
      "valid_to": null
    },
    {
      "provision_ref": "4:14",
      "chapter": "4",
      "section": "14",
      "content": "§ 14. En udenlandsk virksomhed, der ønsker at etablere sig som synsvirksomhed i Danmark, skal følge reglerne i kapitel 3, medmindre der er tale om midlertidig eller lejlighedsvis synsvirksomhed, jf. § 15.",
      "valid_from": "2022-06-01",
      "valid_to": null
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Første gang en virksomhed, der er lovligt etableret som synsvirksomhed i andre EØS-lande eller i tredjelande, som EU har indgået aftale med om adgangen til udøvelse af lovregulerede erhverv, agter midlertidigt og lejlighedsvis at udøve synsvirksomhed i Danmark, skal den forinden skriftligt anmelde dette til Miljøstyrelsen. Stk. 2. Med anmeldelsen skal følge: 1) Dokumentation for virksomhedens nationalitet. 2) Attest fra hjemlandets kompetente myndighed om, at virksomheden er lovligt etableret i et af de i stk. 1 nævnte lande, at den udøver virksomhed med syn af sprøjteudstyr i overensstemmelse med Europa-Parlamentets og Rådets direktiv 2009/128/EF art. 8, og at det på tidspunktet for udstedelsen af attestationen ikke er forbudt virksomheden at udøve denne virksomhed, heller ikke midlertidigt. 3) Dokumentation for at medarbejdere i virksomheden besidder relevante erhvervsmæssige kvalifikationer vedrørende udførelse af syn af sprøjteudstyr. Stk. 3. Anmeldelsen skal fornyes én gang om året, og fornyelse er betinget af fortsat opfyldelse af kravene. Stk. 4. Virksomheden skal benytte Miljøstyrelsens IT-system for syn af sprøjter ved udfyldning af synsrapporter. Stk. 5. Oplysninger om adgang til IT-system og om anmeldelse af midlertidigt og lejlighedsvis udøvelse af synsvirksomhed i Danmark fremgår på hjemmesiden virk.dk (»BusinessInDenmark«). Stk. 6. Adgang til IT-systemet for syn af sprøjter gives af Miljøstyrelsen, efter at styrelsen har kontrolleret de oplysninger, der er afgivet af virksomheden i forbindelse med anmeldelsen.",
      "valid_from": "2022-06-01",
      "valid_to": null
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Virksomheder, der er lovligt etableret som synsvirksomhed i andre EØS-lande eller i tredjelande, som EU har indgået aftale med om adgangen til udøvelse af lovregulerede erhverv, og som midlertidigt og lejlighedsvist udfører synsvirksomhed i Danmark, skal ud over de oplysninger, der er nævnt i § 13, oplyse deres kunder om 1) navnet og adressen på det offentlige register i hjemlandet, som den pågældende er optaget i, samt den pågældendes registreringsnummer eller tilsvarende identifikation i dette register, 2) navnet og adressen på hjemlandets kompetente myndighed og 3) registreringsnummeret, hvis den pågældende driver momspligtig virksomhed i etableringslandet.",
      "valid_from": "2022-06-01",
      "valid_to": null
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Inden syn af sprøjteudstyr skal dette være rengjort i overensstemmelse med brugsanvisningen for sprøjteudstyret og bekendtgørelse om påfyldning og vask m.v. af sprøjter til udbringning af plantebeskyttelsesmidler. En synsvirksomhed kan afvise at gennemføre et syn af en sprøjte, hvis denne vurderes ikke at være tilstrækkelig rengjort. Stk. 2. Syn af sprøjter kan ske enten indendørs eller udendørs. Ved syn af sprøjten indendørs , skal synet gennemføres i et lokale, hvor synsvirksomheden sikrer, at der ikke er risiko for afløb til kloak eller nedsivning til grundvand. Ved syn af sprøjten på et udendørs areal skal synet gennemføres på en måde, så der ikke opstår risiko for punktkildeforurening. Synsvirksomheder skal i den forbindelse følge kravene til indretning og drift af vaskepladser til pesticidudbringningsudstyr, jf. bekendtgørelse om påfyldning og vask m.v. af sprøjter til udbringning af plantebeskyttelsesmidler. Stk. 3. Ved syn af en sprøjte skal de i bilag 1 nævnte forhold undersøges og vurderes, og alle test- og synsresultater skal anføres i synsrapporten. Fejl og mangler, der er repareret af synsvirksomheden umiddelbart før eller i forbindelse med synet, skal ligeledes anføres i synsrapporten. Stk. 4. Når sprøjteudstyret bringes til syn uden for ejerens egen matrikel, skal sprøjteudstyret være påfyldt tilstrækkelig vand til at gennemføre synet. Vandet skal opsamles, påfyldes sprøjteudstyret og hjemtages med dette. Stk. 5. Synsrapporten skal downloades fra og udfyldes i Miljøstyrelsens IT-system for syn af sprøjter, og alle test- og synsresultater affattes i henhold til Miljøstyrelsens retningslinjer beskrevet i vejledning om syn af sprøjter og indtastes i forbindelse med gennemførelsen af synet. Indtastes data ikke direkte i IT-systemet for syn af sprøjter under gennemførelse af synet, kan data noteres på en papirskabelon for synsrapporten og senest 20 dage efter gennemført syn, indtastes i IT-systemet.",
      "valid_from": "2022-06-01",
      "valid_to": null
    },
    {
      "provision_ref": "5:18",
      "chapter": "5",
      "section": "18",
      "content": "§ 18. Efter færdiggørelse af synsrapporten udleverer synsvirksomheden denne til sprøjteejeren. Hvis sprøjten overholder kravene i § 5 og bilag 1, og dermed bliver godkendt ved syn, anbringer synsvirksomheden en mærkat på den synede sprøjte. Nummeret på mærkaten anføres i synsrapporten i IT-systemet. På mærkaten og i synsrapporten angives fristen for næste syn med måned og årstal. Stk. 2. Sprøjteejeren skal frem til næste syn opbevare og på forlangende kunne forevise synsrapporten og den synede sprøjte for tilsynsmyndigheden, eller til den, som tilsynsmyndigheden måtte have bemyndiget til at bistå sig med tilsynet. Stk. 3. Hvis sprøjten ikke kan godkendes, jf. stk. 1, skal det fremgå af synsrapporten, hvilke fejl sprøjten er behæftet med, og som skal udbedres, inden sprøjten kan godkendes.",
      "valid_from": "2022-06-01",
      "valid_to": null
    },
    {
      "provision_ref": "6:19",
      "chapter": "6",
      "section": "19",
      "content": "§ 19. Miljøstyrelsen fører tilsyn med synsvirksomheder. Tilsynet består af et administrativt tilsyn, herunder kontrol af indberettede synsrapporter, vurdering af klagesager og anmeldelser m.v. Tilsynet består endvidere af et praktisk tilsyn i form af kontrolbesøg hos synsvirksomheder, herunder tilsyn med synsvirksomhedernes faciliteter og udstyr og kontrol af, at synede sprøjter er synet i henhold til reglerne. Stk. 2. Miljøstyrelsen kan bemyndige en privat virksomhed eller institution til at varetage dele af tilsynet, jf. stk.1. Stk. 3. Miljøstyrelsen fører tilsyn med, at kun sprøjter, der har været underkastet syn som angivet i § 4, anvendes til udbringning af pesticider, og at der foretages en regelmæssig kalibrering og teknisk kontrol af sprøjteudstyr, som angivet i § 5, stk. 1. Landbrugsstyrelsen bistår Miljøstyrelsen med tilsynet.",
      "valid_from": "2022-06-01",
      "valid_to": null
    },
    {
      "provision_ref": "6:20",
      "chapter": "6",
      "section": "20",
      "content": "§ 20. Der betales et gebyr per nummereret mærkat og dermed per sprøjte, der er godkendt ved syn. Dette gebyr skal dække Miljøstyrelsens omkostninger ved administration og tilsyn efter bekendtgørelsen. Stk. 2. Mærkaterne bestilles af synsvirksomhederne i Miljøstyrelsens IT-system for syn af sprøjter. Stk. 3. Gebyret betales på baggrund af faktura fra Miljøstyrelsen. Stk. 4. Gebyret er på kr. 433 kr. Gebyret reguleres årligt pr. 1. januar på grundlag af det seneste offentliggjorte pris- og lønindeks i Økonomisk-Administrativ Vejledning fra Finansministeriet. Den aktuelle gebyrsats fremgår af Miljøstyrelsens IT-system og offentliggøres på Miljøstyrelsens hjemmeside www.mst.dk. Den næste regulering finder sted den 1. januar 2023.",
      "valid_from": "2022-06-01",
      "valid_to": null
    },
    {
      "provision_ref": "6:21",
      "chapter": "6",
      "section": "21",
      "content": "§ 21. Sprøjteejerne og synsvirksomhederne skal stille alt personale og materiale til rådighed for myndighederne eller de personer, myndighederne har bemyndiget hertil, i forbindelse med deres varetagelse af opgaver efter bekendtgørelsen.",
      "valid_from": "2022-06-01",
      "valid_to": null
    },
    {
      "provision_ref": "6:22",
      "chapter": "6",
      "section": "22",
      "content": "§ 22. Miljøstyrelsen kan i ganske særlige tilfælde dispensere fra bekendtgørelsens regler.",
      "valid_from": "2022-06-01",
      "valid_to": null
    },
    {
      "provision_ref": "6:23",
      "chapter": "6",
      "section": "23",
      "content": "§ 23. Afgørelser truffet af synsvirksomhederne kan indbringes for Miljøstyrelsen. Stk. 2. Klagefristen er 4 uger fra den dag, afgørelsen blev meddelt. Stk. 3. En afgørelse skal efterkommes, uanset at der er indgivet klage over afgørelsen. Stk. 4. Miljøstyrelsens afgørelser efter bekendtgørelsen kan ikke indbringes for anden administrativ myndighed.",
      "valid_from": "2022-06-01",
      "valid_to": null
    },
    {
      "provision_ref": "7:24",
      "chapter": "7",
      "section": "24",
      "content": "§ 24. Medmindre højere straf er forskyldt efter anden lovgivning, straffes med bøde 1) den sprøjteejer, der anvender eller får anvendt en sprøjte, der ikke er synet, til udbringning af pesticider, jf. § 4, 2) den sprøjteejer, som anvender sprøjteudstyr, der ikke overholder reglerne i § 5, stk. 2 eller 3) den, som udsteder en synsrapport, hvorved en konkret sprøjte godkendes, uden at udstyret overholder reglerne i bekendtgørelsen, jf. § 18. Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på menneskers eller husdyrs liv eller sundhed eller fremkaldt fare derfor, 2) voldt skade på miljøet eller fremkaldt fare derfor eller 3) opnået eller tilsigtet en økonomisk fordel, herunder ved besparelser, for den pågældende selv eller andre. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2022-06-01",
      "valid_to": null
    },
    {
      "provision_ref": "8:25",
      "chapter": "8",
      "section": "25",
      "content": "§ 25. Bekendtgørelsen træder i kraft den 1. juli 2022. Stk. 2. Bekendtgørelse nr. 1403 af 28. november 2018 om syn af sprøjteudstyr ophæves.",
      "valid_from": "2022-06-01",
      "valid_to": null
    }
  ],
  "definitions": []
}
