{
  "id": "2024:1153",
  "type": "statute",
  "title": "Bekendtgørelse om den statslige låne- og garantiordning i Danmarks Eksport- og Investeringsfond til brug for genopbygning af kritisk infrastruktur i Ukraine",
  "short_name": "BEK H#LOKDOK04",
  "status": "in_force",
  "issued_date": "2024-11-02",
  "url": "https://www.retsinformation.dk/eli/lta/2024/1153/xml",
  "description": "Retsinformation source. DocumentId=CQ002969; AccessionNumber=B20240115305; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse for den statslige låne- og garantiordning målrettet genopbygning af kritisk infrastruktur i Ukraine gennem dansk eksport, der administreres af Danmarks Eksport- og Investeringsfond, jf. Aftale mellem regeringen, Socialistisk Folkeparti, Danmarksdemokraterne, Liberal Alliance, Det Konservative Folkeparti, Radikale Venstre, Dansk Folkeparti og Nye Borgerlige om etablering af Ukrainefond i 2023 af 15. marts 2023. Stk. 2. Med låne- og garantiordningen kan Danmark Eksport- og Investeringsfond yde langsigtede lån og garantier til eksport og investeringer i Ukraine inden for en ramme på i alt 1.774 mio. kr., hvoraf der kan ydes lån og garantier målrettet private købere i Ukraine inden for en ramme på op til 1.145 mio. kr. og lån og garantier målrettet offentlige købere i Ukraine inden for en ramme på op til 629 mio. kr. Stk. 3. Rammen fastsat i stk. 2 kan udvides, såfremt private fonde eller andre private aktører ønsker at donere midler til udvidelse af ordningens kapacitet, herunder at finansiere visse projekter fuldt ud med donationer."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Ordningen har til formål at understøtte danske virksomheders mulighed for at bidrage til genopbygning af Ukraine. Stk. 2. Ordningen kan finansiere projekter og betalingsrisici i forbindelse med eksport til Ukraine baseret på konkret ukrainsk efterspørgsel i det omfang, den kan matches med danske virksomheders leveringsmuligheder, så projekterne har tilstrækkelig dansk økonomisk interesse, jf. stk. 9. Stk. 3. Ordningen kan ligeledes garantere for danske virksomheders investeringer i Ukraine, der har tilstrækkelig dansk økonomisk interesse, jf. stk. 9. Stk. 4. For private ukrainske modparter forventes ordningen bl.a. at være relevant for at understøtte økonomisk aktivitet inden for landbrug, boligbyggeri, privatejer infrastruktur, forsyning, våbenrelateret produktion m.m., men det konkrete træk på ordningen afhænger af efterspørgslen. Stk. 5. For offentlige modparter i Ukraine forventes ordningen at være relevant i forhold til kritisk infrastruktur i bred forstand, bl.a. inden for energi-, vand-, sanitets-, bolig-, transport- og forsvarssektoren. Stk. 6. Henset til den betydelige risiko, der er forbundet med finansieringer i Ukraine, forventes modtagene renter og præmier ikke at kunne dække de forventede tab på ordningen, hvorfor der er afsat en tabsramme på 406,4 mio. kr. til ordningen, heraf 343,5 mio. kr. tilknyttet lån og garantier med private modparter og 62,9 mio. kr. tilknyttet lån og garantier med offentlige modparter. Stk. 7. For lån og garantier med offentlige modparter er der afsat et gaveelement på i alt 251,6 mio. kr., hvor præmie- og rentebetalinger, øvrige finansieringsomkostninger og evt. en del af hovedstolen kan reduceres for offentlige ukrainske modparter. Gaveelementet skal udgøre minimum 35 pct. i den enkelte finansiering. Stk. 8. Alle finansierede projekter skal indeholde et element af dansk-økonomisk interesse, hvor dette vurderes i henhold til samme praksis som ved Danmarks Eksport- og Investeringsfonds øvrige eksportfinansieringer, idet det dog, for rent donationsfinansierede projekter, jf. § 1, stk. 3, er muligt at fravige dette, såfremt det – efter en nærmere markedsafdækning – ikke viser sig muligt at etablere et tilstrækkeligt element af dansk-økonomisk interesse. Stk. 9. Danmarks Eksport- og Investeringsfonds administration af låne- og garantiordningen følger Danmarks Eksport- og Investeringsfonds øvrige politikker ift. corporate responsibility, skattepolitik mv., idet der dog i administrationen må tages hensyn til den operationelle kontekst i Ukraine."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Alle finansierede projekter skal overholde reglerne for eksportfinansiering, herunder præmier, løbetid, m.m., fastlagt i OECD Arrangementet vedrørende offentligt støttede eksportkreditter, som administreres af OECD og er lovfæstet i EU."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Erhvervsministeriet fører tilsyn med Danmarks Eksport- og Investeringsfonds anvendelse af den statslige låne- og garantiordning som del af det almindelige tilsyn med Danmarks Eksport- og Investeringsfond. Stk. 2. Danmarks Eksport- og Investeringsfond skal i sine regnskabssystemer holde separat regnskab for låne- og garantiordningen og skal årligt aflægge separat regnskab for låne- og garantiordningen. Stk. 3. Danmarks Eksport- og Investeringsfond har pligt til at holde erhvervsministeren orienteret om alle væsentlige forhold, herunder væsentlige afvigelser fra den forventede udvikling i låne- og garantiordningen. Stk. 4. Danmarks Eksport- og Investeringsfond skal løbende afrapportere til Erhvervsministeriet om projekter, der er ydet finansiering til, herunder projekttype, hvilke danske eksportører og ukrainske parter, der er involveret, finansieret beløb ol. Den konkrete afrapporteringskadence og det konkrete format aftales nærmere mellem Danmarks Eksport- og Investeringsfond og Erhvervsministeriet."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Danmarks Eksport- og Investeringsfond gives adgang til at optage lån, herunder statslige genudlån, for i alt 1.216,0 mio. kr. for sammen med den afsatte tabsramme og det afsatte gaveelement, jf. § 2, stk. 7-8, at sikre, at der tilvejebringes tilstrækkelig likviditet til Danmarks Eksport- og Investeringsfonds administration af ordningen. Stk. 2. Adgangen til låneoptag er begrænset til år 2058, hvilket afspejler muligheden for at yde nye lån og stille nye garantier frem til udgangen af 2028 samt en maksimal løbetid, inkl. trækperiode, på op til i alt 30 år, jf. dog § 2, stk. 6."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. For at sikre, at Danmarks Eksport- og Investeringsfond ikke skal hæfte for eventuelle tab på ordningen, der overstiger den afsatte tabsramme og gaveelement, jf. § 2, stk. 7-8, hæfter staten for et evt. samlet tab på ordningen på op til 1.216,0 mio. kr. ved en direkte statslig garanti. Ordningens eventuelle samlede tab opgøres separat for hhv. lån og garantier målrettet offentlige købere og lån og garantier målrettet private købere, jf. § 2, stk. 7-8. Stk. 2. Danmarks Eksport- og Investeringsfonds omkostninger til administration dækkes under ordningen. Stk. 3. Til brug for vurderingen af, om der er tale om et samlet tab på en delordning, opgøres delordningernes resultat på følgende vis: Danmarks Eksport- og Investeringsfonds indtægter, tabsramme og evt. gaveelementet fraregnet tab på de konkrete lån og garantier til de ukrainske købere og danske eksportører samt Danmarks Eksport- og Investeringsfonds administrations- og fundingomkostninger. Opgørelsen kan foretages løbende, og et evt. underskud dækkes af den afsatte låneramme på 1.216,0 mio. kr., så Danmarks Eksport- og Investeringsfond ikke i ordningens løbetid skal dække eventuelle samlede tab. Der udarbejdes et slutregnskab for samlede tab ved ordningens ophør. Stk. 4. Såfremt der derimod kan konstateres en samlet gevinst, defineret som et overskud ved beregningen i stk. 3, tilbageføres denne gevinst til staten. Samlet tab såvel som samlet gevinst tilgår således staten, hvormed Danmark Eksport- og Investeringsfond udelukkende er administrator af ordningen."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Bekendtgørelsen træder i kraft den 15. november 2024. Stk. 2. Bekendtgørelse nr. 767 af 1. juni 2023 om den statslige låne- og garantiordning i Danmarks Eksport- og Investeringsfond til brug for genopbygning af kritisk infrastruktur i Ukraine ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse for den statslige låne- og garantiordning målrettet genopbygning af kritisk infrastruktur i Ukraine gennem dansk eksport, der administreres af Danmarks Eksport- og Investeringsfond, jf. Aftale mellem regeringen, Socialistisk Folkeparti, Danmarksdemokraterne, Liberal Alliance, Det Konservative Folkeparti, Radikale Venstre, Dansk Folkeparti og Nye Borgerlige om etablering af Ukrainefond i 2023 af 15. marts 2023. Stk. 2. Med låne- og garantiordningen kan Danmark Eksport- og Investeringsfond yde langsigtede lån og garantier til eksport og investeringer i Ukraine inden for en ramme på i alt 1.774 mio. kr., hvoraf der kan ydes lån og garantier målrettet private købere i Ukraine inden for en ramme på op til 1.145 mio. kr. og lån og garantier målrettet offentlige købere i Ukraine inden for en ramme på op til 629 mio. kr. Stk. 3. Rammen fastsat i stk. 2 kan udvides, såfremt private fonde eller andre private aktører ønsker at donere midler til udvidelse af ordningens kapacitet, herunder at finansiere visse projekter fuldt ud med donationer.",
      "valid_from": "2024-11-02",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Ordningen har til formål at understøtte danske virksomheders mulighed for at bidrage til genopbygning af Ukraine. Stk. 2. Ordningen kan finansiere projekter og betalingsrisici i forbindelse med eksport til Ukraine baseret på konkret ukrainsk efterspørgsel i det omfang, den kan matches med danske virksomheders leveringsmuligheder, så projekterne har tilstrækkelig dansk økonomisk interesse, jf. stk. 9. Stk. 3. Ordningen kan ligeledes garantere for danske virksomheders investeringer i Ukraine, der har tilstrækkelig dansk økonomisk interesse, jf. stk. 9. Stk. 4. For private ukrainske modparter forventes ordningen bl.a. at være relevant for at understøtte økonomisk aktivitet inden for landbrug, boligbyggeri, privatejer infrastruktur, forsyning, våbenrelateret produktion m.m., men det konkrete træk på ordningen afhænger af efterspørgslen. Stk. 5. For offentlige modparter i Ukraine forventes ordningen at være relevant i forhold til kritisk infrastruktur i bred forstand, bl.a. inden for energi-, vand-, sanitets-, bolig-, transport- og forsvarssektoren. Stk. 6. Henset til den betydelige risiko, der er forbundet med finansieringer i Ukraine, forventes modtagene renter og præmier ikke at kunne dække de forventede tab på ordningen, hvorfor der er afsat en tabsramme på 406,4 mio. kr. til ordningen, heraf 343,5 mio. kr. tilknyttet lån og garantier med private modparter og 62,9 mio. kr. tilknyttet lån og garantier med offentlige modparter. Stk. 7. For lån og garantier med offentlige modparter er der afsat et gaveelement på i alt 251,6 mio. kr., hvor præmie- og rentebetalinger, øvrige finansieringsomkostninger og evt. en del af hovedstolen kan reduceres for offentlige ukrainske modparter. Gaveelementet skal udgøre minimum 35 pct. i den enkelte finansiering. Stk. 8. Alle finansierede projekter skal indeholde et element af dansk-økonomisk interesse, hvor dette vurderes i henhold til samme praksis som ved Danmarks Eksport- og Investeringsfonds øvrige eksportfinansieringer, idet det dog, for rent donationsfinansierede projekter, jf. § 1, stk. 3, er muligt at fravige dette, såfremt det – efter en nærmere markedsafdækning – ikke viser sig muligt at etablere et tilstrækkeligt element af dansk-økonomisk interesse. Stk. 9. Danmarks Eksport- og Investeringsfonds administration af låne- og garantiordningen følger Danmarks Eksport- og Investeringsfonds øvrige politikker ift. corporate responsibility, skattepolitik mv., idet der dog i administrationen må tages hensyn til den operationelle kontekst i Ukraine.",
      "valid_from": "2024-11-02",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Alle finansierede projekter skal overholde reglerne for eksportfinansiering, herunder præmier, løbetid, m.m., fastlagt i OECD Arrangementet vedrørende offentligt støttede eksportkreditter, som administreres af OECD og er lovfæstet i EU.",
      "valid_from": "2024-11-02",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Erhvervsministeriet fører tilsyn med Danmarks Eksport- og Investeringsfonds anvendelse af den statslige låne- og garantiordning som del af det almindelige tilsyn med Danmarks Eksport- og Investeringsfond. Stk. 2. Danmarks Eksport- og Investeringsfond skal i sine regnskabssystemer holde separat regnskab for låne- og garantiordningen og skal årligt aflægge separat regnskab for låne- og garantiordningen. Stk. 3. Danmarks Eksport- og Investeringsfond har pligt til at holde erhvervsministeren orienteret om alle væsentlige forhold, herunder væsentlige afvigelser fra den forventede udvikling i låne- og garantiordningen. Stk. 4. Danmarks Eksport- og Investeringsfond skal løbende afrapportere til Erhvervsministeriet om projekter, der er ydet finansiering til, herunder projekttype, hvilke danske eksportører og ukrainske parter, der er involveret, finansieret beløb ol. Den konkrete afrapporteringskadence og det konkrete format aftales nærmere mellem Danmarks Eksport- og Investeringsfond og Erhvervsministeriet.",
      "valid_from": "2024-11-02",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Danmarks Eksport- og Investeringsfond gives adgang til at optage lån, herunder statslige genudlån, for i alt 1.216,0 mio. kr. for sammen med den afsatte tabsramme og det afsatte gaveelement, jf. § 2, stk. 7-8, at sikre, at der tilvejebringes tilstrækkelig likviditet til Danmarks Eksport- og Investeringsfonds administration af ordningen. Stk. 2. Adgangen til låneoptag er begrænset til år 2058, hvilket afspejler muligheden for at yde nye lån og stille nye garantier frem til udgangen af 2028 samt en maksimal løbetid, inkl. trækperiode, på op til i alt 30 år, jf. dog § 2, stk. 6.",
      "valid_from": "2024-11-02",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. For at sikre, at Danmarks Eksport- og Investeringsfond ikke skal hæfte for eventuelle tab på ordningen, der overstiger den afsatte tabsramme og gaveelement, jf. § 2, stk. 7-8, hæfter staten for et evt. samlet tab på ordningen på op til 1.216,0 mio. kr. ved en direkte statslig garanti. Ordningens eventuelle samlede tab opgøres separat for hhv. lån og garantier målrettet offentlige købere og lån og garantier målrettet private købere, jf. § 2, stk. 7-8. Stk. 2. Danmarks Eksport- og Investeringsfonds omkostninger til administration dækkes under ordningen. Stk. 3. Til brug for vurderingen af, om der er tale om et samlet tab på en delordning, opgøres delordningernes resultat på følgende vis: Danmarks Eksport- og Investeringsfonds indtægter, tabsramme og evt. gaveelementet fraregnet tab på de konkrete lån og garantier til de ukrainske købere og danske eksportører samt Danmarks Eksport- og Investeringsfonds administrations- og fundingomkostninger. Opgørelsen kan foretages løbende, og et evt. underskud dækkes af den afsatte låneramme på 1.216,0 mio. kr., så Danmarks Eksport- og Investeringsfond ikke i ordningens løbetid skal dække eventuelle samlede tab. Der udarbejdes et slutregnskab for samlede tab ved ordningens ophør. Stk. 4. Såfremt der derimod kan konstateres en samlet gevinst, defineret som et overskud ved beregningen i stk. 3, tilbageføres denne gevinst til staten. Samlet tab såvel som samlet gevinst tilgår således staten, hvormed Danmark Eksport- og Investeringsfond udelukkende er administrator af ordningen.",
      "valid_from": "2024-11-02",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Bekendtgørelsen træder i kraft den 15. november 2024. Stk. 2. Bekendtgørelse nr. 767 af 1. juni 2023 om den statslige låne- og garantiordning i Danmarks Eksport- og Investeringsfond til brug for genopbygning af kritisk infrastruktur i Ukraine ophæves.",
      "valid_from": "2024-11-02",
      "valid_to": null
    }
  ],
  "definitions": []
}
