{
  "id": "2016:793",
  "type": "statute",
  "title": "Bekendtgørelse om foderstofkontrol og certificerede kvalitetsstyringssystemer",
  "short_name": "BEK H#LOKDOK04",
  "status": "in_force",
  "issued_date": "2016-06-23",
  "url": "https://www.retsinformation.dk/eli/lta/2016/793/xml",
  "description": "Retsinformation source. DocumentId=CK000851; AccessionNumber=B20160079305; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Foderstofvirksomheder, som har et certificeret kvalitetsstyringssystem, og for hvem Fødevarestyrelsen har fastlagt en standardfrekvens for antal årlige ordinære kontrolbesøg på mindst 1, kan efter ansøgning få nedsat antal årlige ordinære kontrolbesøg. Stk. 2. Kvalitetsstyringssystemet skal dække alle virksomhedens foderaktiviteter, og certificeringen skal dække alle de for virksomheden relevante krav i foderstoflovgivningen. Certificeringen skal være foretaget af et certificeringsorgan, der er akkrediteret af et akkrediteringsorgan, som er medunderskriver af EA's (European co-operation for Accreditation) multilaterale aftale om gensidig anerkendelse. Certificeringsorganet skal være akkrediteret til at certificere efter den eller de standarder, som udgør grundlaget for kvalitetsstyringssystemet. Stk. 3. Nedsættelsen af antal årlige ordinære kontrolbesøg får virkning, når Fødevarestyrelsen ved første ordinære kontrolbesøg efter modtagelsen af ansøgningen har konstateret, at betingelserne i stk. 2 er opfyldt."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Ansøgning om nedsættelse af antal årlige ordinære kontrolbesøg skal sendes til Fødevarestyrelsen. Der benyttes en blanket, som kan hentes på Fødevarestyrelsens www.fvst.dk. Stk. 2. Virksomheden skal i ansøgningen kort beskrive gyldighedsområdet for kvalitetsstyringssystemet og erklære, at det dækker alle virksomhedens foderaktiviteter og alle de for virksomheden relevante krav i foderstoflovgivningen. I ansøgningen skal virksomheden endvidere oplyse, med hvilken frekvens certificeringsorganets eller -organernes auditerer kvalitetsstyringssystemet. Ansøgningen skal være vedlagt kopi af det eller de til kvalitetsstyringssystemet knyttede certifikater, hvoraf det fremgår hvilke standarder og certificeringsorganer, virksomheden anvender samt varighed af den enkelte certificering. Ansøgningen skal desuden være vedlagt dokumentation for, at certificeringsorganet er akkrediteret til at certificere efter den eller de pågældende standarder af et internationalt anerkendt akkrediteringsorgan, jf. § 1, stk. 2, 2. pkt. Stk. 3. Virksomheden skal endvidere i ansøgningen acceptere følgende vilkår: 1) Fødevarestyrelsen skal ved kontrol i virksomheden adgang til certificeringsorganets auditrapporter for de seneste 3 år. 2) Virksomheden skal i forbindelse med kontrolbesøg kunne redegøre for, hvilke dele af virksomhedens kvalitetsstyringssystem, certificeringsorganet har gennemgået, og hvor dette er dokumenteret i certificeringsorganets auditrapport. 3) Hvis kvalitetsstyringssystemet eller certificeringsorganets auditrapporter ikke er på dansk, kan Fødevarestyrelsen kræve dem oversat til dansk i det omfang, det er nødvendigt for foderstofkontrollen. Stk. 4. Hvis certificeringen af virksomhedens kvalitetsstyringssystem bortfalder, eller hvis kvalitetsstyringssystemet eller virksomheden ændres, således at betingelserne i § 1, stk. 2, ikke længere er opfyldt, skal virksomheden omgående meddele dette til Fødevarestyrelsen."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Fødevarestyrelsen kan tilbagekalde en foderstofvirksomheds nedsættelse af antal årlige ordinære kontrolbesøg efter § 1, hvis betingelserne i § 1, stk. 2, ikke er opfyldt, hvis virksomheden ikke overholder vilkårene i § 2, stk. 3, eller hvis virksomheden har givet urigtige oplysninger i ansøgningen."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Med bøde straffes den, der overtræder § 2, stk. 4. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Bekendtgørelsen træder i kraft den 1. juli 2016."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Foderstofvirksomheder, som har et certificeret kvalitetsstyringssystem, og for hvem Fødevarestyrelsen har fastlagt en standardfrekvens for antal årlige ordinære kontrolbesøg på mindst 1, kan efter ansøgning få nedsat antal årlige ordinære kontrolbesøg. Stk. 2. Kvalitetsstyringssystemet skal dække alle virksomhedens foderaktiviteter, og certificeringen skal dække alle de for virksomheden relevante krav i foderstoflovgivningen. Certificeringen skal være foretaget af et certificeringsorgan, der er akkrediteret af et akkrediteringsorgan, som er medunderskriver af EA's (European co-operation for Accreditation) multilaterale aftale om gensidig anerkendelse. Certificeringsorganet skal være akkrediteret til at certificere efter den eller de standarder, som udgør grundlaget for kvalitetsstyringssystemet. Stk. 3. Nedsættelsen af antal årlige ordinære kontrolbesøg får virkning, når Fødevarestyrelsen ved første ordinære kontrolbesøg efter modtagelsen af ansøgningen har konstateret, at betingelserne i stk. 2 er opfyldt.",
      "valid_from": "2016-06-23",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Ansøgning om nedsættelse af antal årlige ordinære kontrolbesøg skal sendes til Fødevarestyrelsen. Der benyttes en blanket, som kan hentes på Fødevarestyrelsens www.fvst.dk. Stk. 2. Virksomheden skal i ansøgningen kort beskrive gyldighedsområdet for kvalitetsstyringssystemet og erklære, at det dækker alle virksomhedens foderaktiviteter og alle de for virksomheden relevante krav i foderstoflovgivningen. I ansøgningen skal virksomheden endvidere oplyse, med hvilken frekvens certificeringsorganets eller -organernes auditerer kvalitetsstyringssystemet. Ansøgningen skal være vedlagt kopi af det eller de til kvalitetsstyringssystemet knyttede certifikater, hvoraf det fremgår hvilke standarder og certificeringsorganer, virksomheden anvender samt varighed af den enkelte certificering. Ansøgningen skal desuden være vedlagt dokumentation for, at certificeringsorganet er akkrediteret til at certificere efter den eller de pågældende standarder af et internationalt anerkendt akkrediteringsorgan, jf. § 1, stk. 2, 2. pkt. Stk. 3. Virksomheden skal endvidere i ansøgningen acceptere følgende vilkår: 1) Fødevarestyrelsen skal ved kontrol i virksomheden adgang til certificeringsorganets auditrapporter for de seneste 3 år. 2) Virksomheden skal i forbindelse med kontrolbesøg kunne redegøre for, hvilke dele af virksomhedens kvalitetsstyringssystem, certificeringsorganet har gennemgået, og hvor dette er dokumenteret i certificeringsorganets auditrapport. 3) Hvis kvalitetsstyringssystemet eller certificeringsorganets auditrapporter ikke er på dansk, kan Fødevarestyrelsen kræve dem oversat til dansk i det omfang, det er nødvendigt for foderstofkontrollen. Stk. 4. Hvis certificeringen af virksomhedens kvalitetsstyringssystem bortfalder, eller hvis kvalitetsstyringssystemet eller virksomheden ændres, således at betingelserne i § 1, stk. 2, ikke længere er opfyldt, skal virksomheden omgående meddele dette til Fødevarestyrelsen.",
      "valid_from": "2016-06-23",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Fødevarestyrelsen kan tilbagekalde en foderstofvirksomheds nedsættelse af antal årlige ordinære kontrolbesøg efter § 1, hvis betingelserne i § 1, stk. 2, ikke er opfyldt, hvis virksomheden ikke overholder vilkårene i § 2, stk. 3, eller hvis virksomheden har givet urigtige oplysninger i ansøgningen.",
      "valid_from": "2016-06-23",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Med bøde straffes den, der overtræder § 2, stk. 4. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2016-06-23",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Bekendtgørelsen træder i kraft den 1. juli 2016.",
      "valid_from": "2016-06-23",
      "valid_to": null
    }
  ],
  "definitions": []
}
