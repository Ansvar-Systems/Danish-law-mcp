{
  "id": "2025:527",
  "type": "statute",
  "title": "Bekendtgørelse om ændring af bekendtgørelse om supplerende bestemmelser til gennemførelsesforordning (EU) 2019/947 om regler og procedurer for operation af ubemandede luftfartøjer",
  "short_name": "BEK Æ#LOKDOK05",
  "status": "in_force",
  "issued_date": "2025-05-20",
  "url": "https://www.retsinformation.dk/eli/lta/2025/527/xml",
  "description": "Retsinformation source. DocumentId=DG001103; AccessionNumber=B20250052705; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "4a",
      "section": "4a",
      "content": "§ 4 a. En registrering som droneoperatør gælder i 3 år. En droneoperatør, som fortsat ønsker at være registreret som droneoperatør, skal forny registreringen eller registrere sig på ny, hvis registreringen er udløbet."
    },
    {
      "provision_ref": "8",
      "section": "8",
      "content": "§ 8. Afstandskrav til geografiske dronezoner, jf. §§ 9-23, fastsættes i henhold til bilag 1. Afstandskrav kan både være horisontale og vertikale."
    },
    {
      "provision_ref": "9a",
      "section": "9a",
      "content": "§ 9 a. Droneoperationer må ikke finde sted nærmere end 4 km horisontal afstand fra en bane på en VMC-flyveplads, jf. dog stk. 2-4. Stk. 2. Hvis fjernpiloten er indehaver af et kompetencecertifikat, må droneoperationer finde sted fra 4 km indtil 2 km horisontal afstand fra en bane på en VMC-flyveplads. Flyvehøjden må ikke overstige 1) 40 meter over banehøjde fra 4 km indtil 3 km horisontal afstand af banen, og 2) 30 meter over banehøjde fra 3 km indtil 2 km horisontal afstand af banen. Stk. 3. Ved droneoperationer ved Thisted flyveplads må flyvehøjden ikke overstige 1) 40 meter over banehøjde fra 6 km indtil 3 km horisontal afstand af banen, og 2) 30 meter over banehøjde fra 3 km indtil 2 km horisontal afstand af banen. Stk. 4. Trafikstyrelsen kan give tilladelse til at stk. 1-3 fraviges, hvis 1) droneoperationen har et samfundsnyttigt, forskningsmæssigt eller kommercielt formål, 2) hvis formålet er kommercielt, at droneoperationen er nødvendig, og at formålet med opgaven i væsentlighed forspildes, fordyres eller på anden måde forringes, hvis den skal gennemføres på en anden måde end med en drone, og 3) fjernpiloten har et kompetencecertifikat. Stk. 5. Stk. 4, nr. 2, anvendes ikke, hvis den offentlig godkendte flyveplads, har bestilt opgaven."
    },
    {
      "provision_ref": "9b",
      "section": "9b",
      "content": "§ 9 b. Droneoperationer må ikke finde sted ved offentlige godkendte vandflyvepladser i de optegnede områder i bilag 4, jf. dog stk. 2-5. Stk. 2. Hvis fjernpiloten er indehaver af et kompetencecertifikat, må droneoperationer finde sted i områderne optegnet i bilag 4 i op til 120 meters højde over havets overflade i de perioder, hvor vandflyveren ligger til dok, eller vandflyveren er uden for de områder, som er optegnet i bilag 4. Hvis dronen flyves, når vandflyveren sejler fra dok eller er under indflyvning til området, skal dronen straks landes. Stk. 3. I de indtegnede områder i bilag 4 må en fjernpilot, som er indehaver af et kompetencecertifikat, flyve over land, selv når vandflyveren er under ind- eller udflyvning fra området. Dronen må aldrig flyves højere end den bygning eller hindring, som fjernpiloten flyver ved, og dronen skal være fortøjet. Stk. 4. Trafikstyrelsen kan give tilladelse til at stk. 1-3 fraviges, hvis 1) droneoperationen har et samfundsnyttigt, forskningsmæssigt eller kommercielt formål, 2) hvis formålet er kommercielt, at droneoperationen er nødvendig, og at formålet med opgaven i væsentlighed forspildes, fordyres eller på anden måde forringes, hvis den skal gennemføres på en anden måde end med en drone, og 3) fjernpiloten har et kompetencecertifikat. Stk. 5. Stk. 4, nr. 2, anvendes ikke, hvis den offentlig godkendte vandflyveplads har bestilt opgaven."
    },
    {
      "provision_ref": "25",
      "section": "25",
      "content": "§ 25. Reglerne i dette kapitel finder anvendelse på offentlige myndigheder og beredskabsmyndigheder, der som led i deres opgavevaretagelse kan flyve med droner som statsluftfartøjer, når de udfører militær-, told-, politi-, eftersøgnings- og rednings-, brandsluknings-, grænsekontrol- og kystvagtsaktiviteter eller lignende aktiviteter eller tjenester. Bestemmelserne i dette kapitel kan ikke anvendes, når den offentlige myndighed flyver dronen i erhvervsmæssigt øjemed. Stk. 2. Offentlige myndigheder og beredskabsmyndigheder skal registrere sig som droneoperatør i henhold til artikel 14 i droneforordningen og skal have registreringsnummeret stående på samtlige droner tilknyttet myndigheden."
    },
    {
      "provision_ref": "26",
      "section": "26",
      "content": "§ 26. Trafikstyrelsen og en offentlig myndighed eller beredskabsmyndighed skal indgå en aftale om, at en offentlig myndighed eller beredskabsmyndighed kan anvende reglerne i dette kapitel. Den offentlige myndighed eller beredskabsmyndighed fastsætter, efter aftale med Trafikstyrelsen, kompetence- og uddannelseskrav til de fjernpiloter, der skal flyve i henhold til dette kapitel. Stk. 2. En offentlig myndigheds eller beredskabsmyndigheds fjernpiloter skal efter gennemførelse af uddannelse løbende vedligeholde og udbygge deres flyvefærdigheder i henhold til dette kapitel. Stk. 3. Fjernpiloter omfattet af stk. 1 og 2, må kun anvende drone i henhold til dette kapitel, hvis fjernpiloten har gennemført uddannelse og eventuel videreuddannelse i henhold til de procedurer, der aftales efter stk. 1."
    },
    {
      "provision_ref": "27",
      "section": "27",
      "content": "§ 27. Droneoperationer efter reglerne i dette kapitel skal ske med agtpågivenhed, forsigtighed og iagttagelse af de flyvesikkerhedsrisici, som operationen kan medføre. Den offentlige myndighed eller beredskabsmyndigheden skal sammen med Trafikstyrelsen sikre, at der sker adskillelse mellem myndighedens drone og eventuelle civile luftfartøjer, både bemandede og ubemandede, som flyver i området, hvor dronen skal flyves. Stk. 2. Inden påbegyndelse af droneoperationer efter dette kapitel, skal den offentlige myndighed eller beredskabsmyndigheden foretage en operationel risikovurdering i overensstemmelse med bilag 3. Den operationelle risikovurdering skal være fastsat i en procedure eller et scenarie, som er udarbejdet af myndigheden og Trafikstyrelsen. Stk. 3. I tilfælde af havari, nærved-havari eller hændelse, skal den offentlige myndighed eller beredskabsmyndigheden udarbejde en hændelsesindberetning, der bl.a. indeholder oplysninger om operationen, risikovurderingen og afbødende foranstaltninger. Stk. 4. En hændelsesindberetning efter stk. 3 skal indrapporteres efter Europa-Parlamentets og Rådets forordning (EU) 376/2014 af 3. april 2014."
    },
    {
      "provision_ref": "28",
      "section": "28",
      "content": "§ 28. En offentlig myndighed eller beredskabsmyndighed kan foretage droneoperationer over områder samt over flyvehøjder eller tættere på end de afstandskrav, der er fastsat for indehavere af kompetencecertifikat i § 9 og § 10, efter procedurer aftalt mellem den offentlige myndighed eller beredskabsmyndighed og Trafikstyrelsen. Stk. 2. Hvis der ikke er fastsat en procedure i henhold til stk. 1, kan den offentlige myndighed eller beredskabsmyndighed på stedet aftale vilkår for den konkrete droneoperation med relevante aktører. Stk. 3. En aftale efter stk. 2 skal kunne dokumenteres og skal efter anmodning fremsendes til Trafikstyrelsen."
    },
    {
      "provision_ref": "29",
      "section": "29",
      "content": "§ 29. En offentlig myndighed eller beredskabsmyndighed kan foretage droneoperationer over eller horisontalt tættere på end de afstandskrav, som er fastsat for områder og bygninger omfattet af §§ 11-19, § 21 og § 24. Flyves der tæt på forsvarets områder, skal flyvningen være koordineret med Forsvarskommandoen. Flyves der i Natura2000 områder, skal Miljøstyrelsen høres inden flyvningen med drone, medmindre opgavens hastende karakter gør, at formålet med flyvningen forspildes. Stk. 2. Forsvaret og beredskabsmyndigheder kan foretage droneoperationer over eller horisontalt tættere på end det afstandskrav, der er fastsat for indsatssteder i § 20. Forsvaret og beredskabsmyndigheden skal koordinere flyvningen med politiet, herunder politiets indsatsleder for indsatsstedet. Er politiets indsatsleder ikke til stede på indsatsstedet, kan en indsatsleder fra forsvaret eller beredskabsmyndigheden overtage rollen som indsatsleder. Stk. 3. Den offentlige myndighed eller beredskabsmyndighed skal på forhånd advisere om droneoperationen til en ejer eller forvalter af områder nævnt i stk. 1, hvis formålet ikke dermed forspildes. Stk. 4. Overflyvning af områder, som anvendes af diplomatiske repræsentationer og internationale organisationer, der nyder særstilling, må ikke foretages uden samtykke fra den diplomatiske repræsentation eller den internationale organisation."
    },
    {
      "provision_ref": "30a",
      "section": "30a",
      "content": "§ 30 a. Pressen kan anmode om hastebehandling af deres ansøgninger, når en nyhed har en hastende karakter eller er af særlig, væsentlig betydning for offentligheden, som pressen ikke kunne have forudset. I en sådan situation kan Trafikstyrelsen dispensere fra kravene i kapitel 3 og 4 i det omfang, en dispensation ikke berører flyvesikkerheden. Rigspolitiet skal give samtykke, hvis styrelsen dispenserer fra § 11 og § 20, og Forsvarsministeriet skal give samtykke, hvis styrelsen dispenserer fra § 9 eller § 13. Dette samtykke kan i særlige, hastende tilfælde indhentes telefonisk eller erstattes af orientering af politiet eller Forsvarsministeriet, hvis pressen skal have samtykke fra politiet og/eller Forsvarsministeriet, før droneoperationen må gennemføres. Stk. 2. Stk. 1 finder ikke anvendelse ved nyheder, som pressen ved vil finde sted, herunder situationer af nyhedsværdi, der finder sted hvert år. Hvis en situation, som pressen ved vil finde sted og derfor kan planlægge deres dækning af, ændrer karakter på grund af andre aktørers handlinger, kan en ansøgning indsendes efter stk. 1, hvis ændringen sker så tæt på dagen, hvor situationen finder sted, at pressen ikke længere kan nå at sende en ansøgning om tilladelse til flyvning med drone i området efter reglerne i kapitel 3 og 4. Stk. 3. Pressen kan ansøge om en længerevarende tilladelse for særlige, sikringskritiske områder til brug for formidling af nyheder af hastende karakterer eller af særlig, væsentlig betydning for offentligheden. Ansøgningen skal indeholde de geografiske dronezoner, som pressen ønsker en særlig tilladelse til. Der kan ikke gives en særlig tilladelse til flyvesikringskritiske, geografiske dronezoner efter dette stykke. Pressen skal indhente samtykke fra forvalteren af den geografiske zone, før der må flyves ved disse og skal overholde eventuelle betingelser fra forvalteren. Samtykket skal indhentes, umiddelbart før en droneoperation ønskes gennemført."
    }
  ],
  "provision_versions": [
    {
      "provision_ref": "4a",
      "section": "4a",
      "content": "§ 4 a. En registrering som droneoperatør gælder i 3 år. En droneoperatør, som fortsat ønsker at være registreret som droneoperatør, skal forny registreringen eller registrere sig på ny, hvis registreringen er udløbet.",
      "valid_from": "2025-05-20",
      "valid_to": null
    },
    {
      "provision_ref": "8",
      "section": "8",
      "content": "§ 8. Afstandskrav til geografiske dronezoner, jf. §§ 9-23, fastsættes i henhold til bilag 1. Afstandskrav kan både være horisontale og vertikale.",
      "valid_from": "2025-05-20",
      "valid_to": null
    },
    {
      "provision_ref": "9a",
      "section": "9a",
      "content": "§ 9 a. Droneoperationer må ikke finde sted nærmere end 4 km horisontal afstand fra en bane på en VMC-flyveplads, jf. dog stk. 2-4. Stk. 2. Hvis fjernpiloten er indehaver af et kompetencecertifikat, må droneoperationer finde sted fra 4 km indtil 2 km horisontal afstand fra en bane på en VMC-flyveplads. Flyvehøjden må ikke overstige 1) 40 meter over banehøjde fra 4 km indtil 3 km horisontal afstand af banen, og 2) 30 meter over banehøjde fra 3 km indtil 2 km horisontal afstand af banen. Stk. 3. Ved droneoperationer ved Thisted flyveplads må flyvehøjden ikke overstige 1) 40 meter over banehøjde fra 6 km indtil 3 km horisontal afstand af banen, og 2) 30 meter over banehøjde fra 3 km indtil 2 km horisontal afstand af banen. Stk. 4. Trafikstyrelsen kan give tilladelse til at stk. 1-3 fraviges, hvis 1) droneoperationen har et samfundsnyttigt, forskningsmæssigt eller kommercielt formål, 2) hvis formålet er kommercielt, at droneoperationen er nødvendig, og at formålet med opgaven i væsentlighed forspildes, fordyres eller på anden måde forringes, hvis den skal gennemføres på en anden måde end med en drone, og 3) fjernpiloten har et kompetencecertifikat. Stk. 5. Stk. 4, nr. 2, anvendes ikke, hvis den offentlig godkendte flyveplads, har bestilt opgaven.",
      "valid_from": "2025-05-20",
      "valid_to": null
    },
    {
      "provision_ref": "9b",
      "section": "9b",
      "content": "§ 9 b. Droneoperationer må ikke finde sted ved offentlige godkendte vandflyvepladser i de optegnede områder i bilag 4, jf. dog stk. 2-5. Stk. 2. Hvis fjernpiloten er indehaver af et kompetencecertifikat, må droneoperationer finde sted i områderne optegnet i bilag 4 i op til 120 meters højde over havets overflade i de perioder, hvor vandflyveren ligger til dok, eller vandflyveren er uden for de områder, som er optegnet i bilag 4. Hvis dronen flyves, når vandflyveren sejler fra dok eller er under indflyvning til området, skal dronen straks landes. Stk. 3. I de indtegnede områder i bilag 4 må en fjernpilot, som er indehaver af et kompetencecertifikat, flyve over land, selv når vandflyveren er under ind- eller udflyvning fra området. Dronen må aldrig flyves højere end den bygning eller hindring, som fjernpiloten flyver ved, og dronen skal være fortøjet. Stk. 4. Trafikstyrelsen kan give tilladelse til at stk. 1-3 fraviges, hvis 1) droneoperationen har et samfundsnyttigt, forskningsmæssigt eller kommercielt formål, 2) hvis formålet er kommercielt, at droneoperationen er nødvendig, og at formålet med opgaven i væsentlighed forspildes, fordyres eller på anden måde forringes, hvis den skal gennemføres på en anden måde end med en drone, og 3) fjernpiloten har et kompetencecertifikat. Stk. 5. Stk. 4, nr. 2, anvendes ikke, hvis den offentlig godkendte vandflyveplads har bestilt opgaven.",
      "valid_from": "2025-05-20",
      "valid_to": null
    },
    {
      "provision_ref": "25",
      "section": "25",
      "content": "§ 25. Reglerne i dette kapitel finder anvendelse på offentlige myndigheder og beredskabsmyndigheder, der som led i deres opgavevaretagelse kan flyve med droner som statsluftfartøjer, når de udfører militær-, told-, politi-, eftersøgnings- og rednings-, brandsluknings-, grænsekontrol- og kystvagtsaktiviteter eller lignende aktiviteter eller tjenester. Bestemmelserne i dette kapitel kan ikke anvendes, når den offentlige myndighed flyver dronen i erhvervsmæssigt øjemed. Stk. 2. Offentlige myndigheder og beredskabsmyndigheder skal registrere sig som droneoperatør i henhold til artikel 14 i droneforordningen og skal have registreringsnummeret stående på samtlige droner tilknyttet myndigheden.",
      "valid_from": "2025-05-20",
      "valid_to": null
    },
    {
      "provision_ref": "26",
      "section": "26",
      "content": "§ 26. Trafikstyrelsen og en offentlig myndighed eller beredskabsmyndighed skal indgå en aftale om, at en offentlig myndighed eller beredskabsmyndighed kan anvende reglerne i dette kapitel. Den offentlige myndighed eller beredskabsmyndighed fastsætter, efter aftale med Trafikstyrelsen, kompetence- og uddannelseskrav til de fjernpiloter, der skal flyve i henhold til dette kapitel. Stk. 2. En offentlig myndigheds eller beredskabsmyndigheds fjernpiloter skal efter gennemførelse af uddannelse løbende vedligeholde og udbygge deres flyvefærdigheder i henhold til dette kapitel. Stk. 3. Fjernpiloter omfattet af stk. 1 og 2, må kun anvende drone i henhold til dette kapitel, hvis fjernpiloten har gennemført uddannelse og eventuel videreuddannelse i henhold til de procedurer, der aftales efter stk. 1.",
      "valid_from": "2025-05-20",
      "valid_to": null
    },
    {
      "provision_ref": "27",
      "section": "27",
      "content": "§ 27. Droneoperationer efter reglerne i dette kapitel skal ske med agtpågivenhed, forsigtighed og iagttagelse af de flyvesikkerhedsrisici, som operationen kan medføre. Den offentlige myndighed eller beredskabsmyndigheden skal sammen med Trafikstyrelsen sikre, at der sker adskillelse mellem myndighedens drone og eventuelle civile luftfartøjer, både bemandede og ubemandede, som flyver i området, hvor dronen skal flyves. Stk. 2. Inden påbegyndelse af droneoperationer efter dette kapitel, skal den offentlige myndighed eller beredskabsmyndigheden foretage en operationel risikovurdering i overensstemmelse med bilag 3. Den operationelle risikovurdering skal være fastsat i en procedure eller et scenarie, som er udarbejdet af myndigheden og Trafikstyrelsen. Stk. 3. I tilfælde af havari, nærved-havari eller hændelse, skal den offentlige myndighed eller beredskabsmyndigheden udarbejde en hændelsesindberetning, der bl.a. indeholder oplysninger om operationen, risikovurderingen og afbødende foranstaltninger. Stk. 4. En hændelsesindberetning efter stk. 3 skal indrapporteres efter Europa-Parlamentets og Rådets forordning (EU) 376/2014 af 3. april 2014.",
      "valid_from": "2025-05-20",
      "valid_to": null
    },
    {
      "provision_ref": "28",
      "section": "28",
      "content": "§ 28. En offentlig myndighed eller beredskabsmyndighed kan foretage droneoperationer over områder samt over flyvehøjder eller tættere på end de afstandskrav, der er fastsat for indehavere af kompetencecertifikat i § 9 og § 10, efter procedurer aftalt mellem den offentlige myndighed eller beredskabsmyndighed og Trafikstyrelsen. Stk. 2. Hvis der ikke er fastsat en procedure i henhold til stk. 1, kan den offentlige myndighed eller beredskabsmyndighed på stedet aftale vilkår for den konkrete droneoperation med relevante aktører. Stk. 3. En aftale efter stk. 2 skal kunne dokumenteres og skal efter anmodning fremsendes til Trafikstyrelsen.",
      "valid_from": "2025-05-20",
      "valid_to": null
    },
    {
      "provision_ref": "29",
      "section": "29",
      "content": "§ 29. En offentlig myndighed eller beredskabsmyndighed kan foretage droneoperationer over eller horisontalt tættere på end de afstandskrav, som er fastsat for områder og bygninger omfattet af §§ 11-19, § 21 og § 24. Flyves der tæt på forsvarets områder, skal flyvningen være koordineret med Forsvarskommandoen. Flyves der i Natura2000 områder, skal Miljøstyrelsen høres inden flyvningen med drone, medmindre opgavens hastende karakter gør, at formålet med flyvningen forspildes. Stk. 2. Forsvaret og beredskabsmyndigheder kan foretage droneoperationer over eller horisontalt tættere på end det afstandskrav, der er fastsat for indsatssteder i § 20. Forsvaret og beredskabsmyndigheden skal koordinere flyvningen med politiet, herunder politiets indsatsleder for indsatsstedet. Er politiets indsatsleder ikke til stede på indsatsstedet, kan en indsatsleder fra forsvaret eller beredskabsmyndigheden overtage rollen som indsatsleder. Stk. 3. Den offentlige myndighed eller beredskabsmyndighed skal på forhånd advisere om droneoperationen til en ejer eller forvalter af områder nævnt i stk. 1, hvis formålet ikke dermed forspildes. Stk. 4. Overflyvning af områder, som anvendes af diplomatiske repræsentationer og internationale organisationer, der nyder særstilling, må ikke foretages uden samtykke fra den diplomatiske repræsentation eller den internationale organisation.",
      "valid_from": "2025-05-20",
      "valid_to": null
    },
    {
      "provision_ref": "30a",
      "section": "30a",
      "content": "§ 30 a. Pressen kan anmode om hastebehandling af deres ansøgninger, når en nyhed har en hastende karakter eller er af særlig, væsentlig betydning for offentligheden, som pressen ikke kunne have forudset. I en sådan situation kan Trafikstyrelsen dispensere fra kravene i kapitel 3 og 4 i det omfang, en dispensation ikke berører flyvesikkerheden. Rigspolitiet skal give samtykke, hvis styrelsen dispenserer fra § 11 og § 20, og Forsvarsministeriet skal give samtykke, hvis styrelsen dispenserer fra § 9 eller § 13. Dette samtykke kan i særlige, hastende tilfælde indhentes telefonisk eller erstattes af orientering af politiet eller Forsvarsministeriet, hvis pressen skal have samtykke fra politiet og/eller Forsvarsministeriet, før droneoperationen må gennemføres. Stk. 2. Stk. 1 finder ikke anvendelse ved nyheder, som pressen ved vil finde sted, herunder situationer af nyhedsværdi, der finder sted hvert år. Hvis en situation, som pressen ved vil finde sted og derfor kan planlægge deres dækning af, ændrer karakter på grund af andre aktørers handlinger, kan en ansøgning indsendes efter stk. 1, hvis ændringen sker så tæt på dagen, hvor situationen finder sted, at pressen ikke længere kan nå at sende en ansøgning om tilladelse til flyvning med drone i området efter reglerne i kapitel 3 og 4. Stk. 3. Pressen kan ansøge om en længerevarende tilladelse for særlige, sikringskritiske områder til brug for formidling af nyheder af hastende karakterer eller af særlig, væsentlig betydning for offentligheden. Ansøgningen skal indeholde de geografiske dronezoner, som pressen ønsker en særlig tilladelse til. Der kan ikke gives en særlig tilladelse til flyvesikringskritiske, geografiske dronezoner efter dette stykke. Pressen skal indhente samtykke fra forvalteren af den geografiske zone, før der må flyves ved disse og skal overholde eventuelle betingelser fra forvalteren. Samtykket skal indhentes, umiddelbart før en droneoperation ønskes gennemført.",
      "valid_from": "2025-05-20",
      "valid_to": null
    }
  ],
  "definitions": []
}
