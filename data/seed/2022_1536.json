{
  "id": "2022:1536",
  "type": "statute",
  "title": "Bekendtgørelse om affaldsregulativer, -gebyrer og -aktører m.v.",
  "short_name": "BEK H#LOKDOK04",
  "status": "in_force",
  "issued_date": "2022-12-16",
  "url": "https://www.retsinformation.dk/eli/lta/2022/1536/xml",
  "description": "Retsinformation source. DocumentId=DB000601; AccessionNumber=B20220153605; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen omfatter håndtering af affald, der ikke er reguleret af anden lovgivning, regulativer om affald, ordninger for affald, gebyrer for affald, anvisning af affald, anmeldelse af affald, benchmarking af affaldsbehandlingsanlæg m.v. Stk. 2. Bekendtgørelsen har tæt sammenhæng med bekendtgørelse om affald, og der henvises derfor til denne."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. I denne bekendtgørelse forstås ved: 1) Affald: Som defineret i bekendtgørelse om affald. 2) Affald egnet til materialenyttiggørelse: Som defineret i bekendtgørelse om affald. 3) Affaldsbehandlingsanlæg: Som defineret i bekendtgørelse om affald. 4) Affaldsfraktion: Som defineret i bekendtgørelse om affald. 5) Affaldsproducent: Som defineret i bekendtgørelse om affald. 6) Affaldstype: Som defineret i bekendtgørelse om affald. 7) Affaldstransportør: Som defineret i bekendtgørelse om Affaldsregistret og om godkendelse som indsamlingsvirksomhed. 8) Anden endelig materialenyttiggørelse: Som defineret i bekendtgørelse om affald. 9) Anvisningsordning: Som defineret i bekendtgørelse om affald. 10) Behandling: Som defineret i bekendtgørelse om affald. 11) Benyttelsespligt: Pligt til at a) anvende en indsamlings- eller anvisningsordning fastsat i et regulativ eller b) følge kommunalbestyrelsens konkrete anvisninger om håndtering af affald, der ikke er omfattet af en indsamlings- eller anvisningsordning. 12) Bortskaffelse: Som defineret i bekendtgørelse om affald. 13) Deponeringsanlæg: Som defineret i bekendtgørelse om deponeringsanlæg. 14) Deponeringsegnet affald: Som defineret i bekendtgørelse om affald. 15) Emballage: Emballage som defineret i bekendtgørelse om visse krav til emballager. 16) Erhvervsaffald: Som defineret i bekendtgørelse om affald. 17) Farligt affald: Som defineret i bekendtgørelse om affald. 18) Forbehandling: Som defineret i bekendtgørelse om affald. 19) Forberedelse med henblik på genbrug: Som defineret i bekendtgørelse om affald. 20) Forbrændingsegnet affald: Som defineret i bekendtgørelse om affald. 21) Forhandler: Som defineret i bekendtgørelse om Affaldsregistret og om godkendelse som indsamlingsvirksomhed. 22) Genanvendeligt affald: Som defineret i bekendtgørelse om affald. 23) Genanvendelse: Som defineret i bekendtgørelse om affald. 24) Genanvendelsesanlæg: Anlæg, hvorpå der foretages genanvendelsesoperationer. 25) Genbrug: Som defineret i bekendtgørelse om affald. 26) Husholdningsaffald: Som defineret i bekendtgørelse om affald. 27) Håndtering: Som defineret i bekendtgørelse om affald. 28) Indsamling: Som defineret i bekendtgørelse om affald. 29) Indsamlingsordning: Som defineret i bekendtgørelse om affald. 30) Indsamlingsvirksomhed: Som defineret i bekendtgørelse om Affaldsregistret og om godkendelse som indsamlingsvirksomhed. 31) Kombineret indsamling: Som defineret i bekendtgørelse om affald. 32) Kommunale behandlingsanlæg: Kommunale anlæg, som behandler affald til materialenyttiggørelse, og hvor en eller flere kommunalbestyrelser tilsammen ejer en væsentlig andel af anlægget eller direkte eller indirekte ejer en væsentlig del af kapitalen i det selskab eller lignende, der ejer anlægget. 33) Materialenyttiggørelse: Som defineret i bekendtgørelse om affald. 34) Mægler: Som defineret i bekendtgørelse om Affaldsregistret og om godkendelse som indsamlingsvirksomhed. 35) Nyttiggørelse: Som defineret i bekendtgørelse om affald. 36) Reel genanvendelse: Som defineret i bekendtgørelse om affald. 37) Udenlandsk virksomhed: En udenlandsk virksomhed er en virksomhed beliggende i udlandet, og som derfor ikke er registreret i Det centrale virksomhedsregister (CVR). 38) Virksomhed: Som defineret i bekendtgørelse om affald."
    },
    {
      "provision_ref": "3:3",
      "chapter": "3",
      "section": "3",
      "content": "§ 3. Kommunalbestyrelsen skal udarbejde og vedtage regulativer om ordninger for affald produceret i kommunen af husholdninger og virksomheder, jf. § 8, stk. 1-3, jf. dog stk. 2 og § 9. Stk. 2. Kommunalbestyrelsen skal udarbejde og vedtage et selvstændigt regulativ for jord, som er affald. Stk. 3. Kommunalbestyrelsen skal, når de udarbejder regulativerne efter stk. 1, anvende de paradigmer, som fremgår af bilag 3 og 4. Regulativerne består af en obligatorisk tekst og en tekst, der udfyldes af de enkelte kommunalbestyrelser. Paradigmerne er tilgængelige på https://nstar.ens.dk/. Stk. 4. Kommunalbestyrelsen skal offentliggøre de efter stk. 1 vedtagne regulativer ved indrapportering til den nationale regulativdatabase, der er tilgængelig på https://nstar.ens.dk/. Stk. 5. Regulativerne efter stk. 1 træder i kraft dagen efter offentliggørelse i regulativdatabasen, medmindre en anden og senere ikrafttrædelsesdato er fastsat i regulativet. Stk. 6. Oplysninger om vedtagelse og ikrafttræden af et regulativ efter stk. 2 offentliggøres ved kommunalbestyrelsens annoncering heraf. Annonceringen kan ske udelukkende digitalt på kommunens hjemmeside. Regulativet kan tidligst træde i kraft 4 uger efter annonceringen. Samtidig med annonceringen skal regulativet være offentligt tilgængeligt og formidles elektronisk til offentligheden, jf. bekendtgørelse om aktiv formidling af miljøoplysninger."
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Kommunalbestyrelsen skal i regulativerne fastsætte de indsamlings- og anvisningsordninger, der skal anvendes i kommunen, jf. kapitel 4. Kommunalbestyrelsen vælger selv, om felter, der i paradigmerne, jf. § 3, stk. 3, er angivet med »frivillig at udfylde«, skal udfyldes."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Kommunalbestyrelsen skal i regulativerne fastsætte forskrifter om indsamlingsordningernes omfang og tilrettelæggelse m.v. Stk. 2. Kommunalbestyrelsen kan herudover for indsamlingsordninger fastsætte forskrifter om: 1) Emballering af affald. 2) Beholdertype. 3) Opbevaring af affald. 4) Kapacitet for beholdere. 5) Anbringelse af beholdere, herunder adgangsveje. 6) Anvendelse af beholdere. 7) Fyldning af beholdere. 8) Renholdelse af beholdere. 9) Afhentning af beholdere."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Kommunalbestyrelsen skal i regulativerne fastsætte forskrifter om anvisningsordningernes omfang og tilrettelæggelse m.v., herunder krav om sortering. Stk. 2. Kommunalbestyrelsen kan herudover for anvisningsordninger fastsætte forskrifter om: 1) Emballering af affald. 2) Mærkning af containere m.v. 3) Opbevaring af affald. 4) Forbehandling. 5) Anvisning af affald til midlertidig oplagring. 6) Undtagelse af store og uhåndterlige emner fra kravet om forbrænding, hvis de kræver særlig forbehandling udover forbehandling med kompaktor eller lignende. 7) Deklarering af affald."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. For at give offentligheden mulighed for tidligt og på en effektiv måde at udtale sig, inden et regulativ bliver vedtaget, skal kommunalbestyrelsen foretage offentlig annoncering af et forslag til regulativ. Annonceringen kan ske udelukkende digitalt på kommunens hjemmeside. Annonceringen skal som minimum indeholde oplysninger om: 1) Kommunalbestyrelsens adresse. 2) Oplysning om, at enhver har ret til at se forslaget. 3) Oplysning om, at enhver har ret til at kommentere forslaget inden for en frist på minimum 4 uger fra annonceringen og oplysning om, hvor kommentarer og spørgsmål kan rettes til. Stk. 2. Kommunalbestyrelsen foretager offentlig annoncering af et regulativs vedtagelse og af de begrundelser og overvejelser, der ligger til grund for regulativets vedtagelse, herunder om processen for offentlighedens deltagelse. Annonceringen kan ske udelukkende digitalt på kommunens hjemmeside. Regulativet skal være offentligt tilgængeligt og formidles elektronisk til offentligheden, jf. bekendtgørelse om aktiv formidling af miljøoplysninger. Stk. 3. Stk. 1 og 2 finder ikke anvendelse for regulativer efter § 3, stk. 1, hvor der alene er tale om ændringer i regulativernes obligatoriske tekst."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Kommunalbestyrelsen skal etablere ordninger for affald, jf. bekendtgørelse om affald, herunder jord, som er affald, produceret i kommunen af husholdninger og virksomheder, jf. dog stk. 2 og 3 og § 9. Ordningerne skal fremgå af henholdsvis regulativet for husholdningsaffald, regulativet for erhvervsaffald og regulativet for jord, som er affald, jf. § 3. Stk. 2. Stk. 1 gælder ikke for eksplosivt affald. Stk. 3. Efter § 49 d, stk. 1, i miljøbeskyttelsesloven må kommunalbestyrelsen ikke etablere ordninger for eller tilbyde indsamling af erhvervsaffald egnet til materialenyttiggørelse, jf. dog § 9, stk. 1, og § 10, stk. 1. Stk. 4. Kommunalbestyrelsen beslutter, om en ordning efter stk. 1 etableres som en indsamlings- eller en anvisningsordning, jf. dog § 9 samt bekendtgørelse om affalds regler om etablering af visse ordninger. En indsamlingsordning kan etableres som en hente- eller en bringeordning. Stk. 5. Kommunalbestyrelsen kan etablere forskellige ordninger for den samme brugergruppe, når forskellen er begrundet i objektive kriterier som f.eks. boligtype. Stk. 6. Kommunalbestyrelsen skal konkret anvise affald, der ikke er omfattet af en indsamlings- eller anvisningsordning, jf. dog stk. 2 og 3. Den konkrete anvisning skal ske på baggrund af en konkret vurdering af affaldets egenskaber, herunder nødvendige prøvetagninger og analyser til brug for klassificering og anvisning."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Kommunalbestyrelsen skal tilbyde både virksomheder, som er hjemhørende i kommunen, og virksomheder, som ikke er hjemhørende i kommunen, herunder udenlandske virksomheder, adgang til mindst én genbrugsplads, jf. pligt til etablering af en genbrugspladsordning for husholdninger i bekendtgørelse om affald, jf. dog stk. 3. Ordningen giver virksomhederne adgang til genbrugspladsen med affald, der i karakter svarer til det, husholdninger har adgang med. Der betales for genbrugspladsen efter reglerne i §§ 19-20, hvis tilbuddet benyttes. Stk. 2. Kommunalbestyrelsen skal for virksomheder begrænse adgangen efter stk. 1 til affald bragt til pladsen i indregistrerede køretøjer, der vejer op til 3500 kg. Kommunalbestyrelsen skal endvidere give virksomhederne adgang til genbrugspladsen med affald, som transporteres i en på køretøjet monteret trailer. Stk. 3. Kommunalbestyrelsen planlægger med henblik på løbende at stille kapacitet til rådighed for virksomhederne på kommunens genbrugsplads. Kommunalbestyrelsen skal dog ikke sikre, at der til enhver tid er kapacitet på genbrugspladsen til enhver virksomhed, idet kommunalbestyrelsen ved manglende kapacitet på genbrugspladsen anviser eller henviser til anden tilsvarende håndtering. Stk. 4. Kommunalbestyrelsen skal sikre, at det alene er tilladt for virksomheder at aflevere emballeret affald på genbrugspladser, hvis affaldet er emballeret i klare plastsække. Stk. 5. Kommunalbestyrelsen skal begrænse adgangen til at aflevere farligt affald på kommunens genbrugspladser til aflevering af 200 kg. farligt affald om året pr. virksomhed. I opgørelsen af de 200 kg. farligt affald indgår ikke: 1) Bærbare batterier og akkumulatorer, som defineret i bekendtgørelse om batterier og akkumulatorer og udtjente batterier og akkumulatorer. 2) Affald af elektrisk og elektronisk udstyr fra husholdninger omfattet af producentansvar, som defineret i bekendtgørelse om at bringe elektrisk og elektronisk udstyr i omsætning samt håndtering af affald af elektrisk og elektronisk udstyr. Stk. 6. Kommunalbestyrelsen skal udstede en kvittering til virksomheder, der afleverer farligt affald på en genbrugsplads, for aflevering af det farlige affald."
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Efter § 49 d, stk. 3, i miljøbeskyttelsesloven kan kommunalbestyrelsen tilbyde indsamling af sorteret erhvervsaffald egnet til materialenyttiggørelse produceret 1) af virksomheder, der producerer affald, som i art og mængde svarer til en husholdnings, 2) på øer uden fast broforbindelse eller 3) af kommunens egne institutioner og virksomheder. Stk. 2. Stk. 1, nr. 1, finder kun anvendelse, hvor kommunalbestyrelsen i sit regulativ for husholdningsaffald har fastsat en indsamlingsordning organiseret som en henteordning for affald egnet til materialenyttiggørelse. Stk. 3. Virksomheder kan benytte et kommunalt tilbud om indsamling efter stk. 1, nr. 1, for de fraktioner, som virksomheden producerer i art og mængde svarende til en husholdnings. Stk. 4. Tilbyder kommunalbestyrelsen indsamling efter stk. 1, nr. 1, må kommunalbestyrelsen alene stille den service til rådighed, der stilles til rådighed for husholdningerne i kommunen."
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Når en kommunal ordning er fastlagt i regulativet for husholdningsaffald, jf. § 8, stk. 1, og regulativet er trådt i kraft, er borgere og grundejere forpligtet til at benytte ordningen som foreskrevet. Når kommunalbestyrelsen giver en konkret anvisning, jf. § 8, stk. 6, er borgere og grundejere forpligtet til at følge anvisningen. Stk. 2. Borgere og grundejere skal sikre sortering af affald i overensstemmelse med de ordninger, der fremgår af regulativet for husholdningsaffald. Stk. 3. Borgere og grundejere skal på anmodning fra kommunalbestyrelsen godtgøre, at affaldet er håndteret i overensstemmelse med de af kommunalbestyrelsen etablerede ordninger eller kommunalbestyrelsens konkrete anvisning. Stk. 4. Stk. 1-3 gælder ikke for det affald, som borgere og grundejere afleverer til lovligt etablerede og drevne frivillige tilbagetagningsordninger, jf. bekendtgørelse om affald."
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Når en kommunal ordning for affald er fastlagt i regulativet for erhvervsaffald, og regulativet er trådt i kraft, er virksomheder forpligtet til at benytte ordningen som foreskrevet. Når kommunalbestyrelsen giver en konkret anvisning, er virksomheder endvidere forpligtet til at følge anvisningen. Stk. 2. Virksomheder kan uanset stk. 1 eksportere deres forbrændingsegnede affald til et nyttiggørelsesanlæg i udlandet efter reglerne i forordning om overførsel af affald og bekendtgørelse om overførsel af affald. Stk. 3. Tilbyder kommunalbestyrelsen virksomheder i kommunen indsamling af forbrændingsegnet erhvervsaffald eller indsamling af erhvervsaffald egnet til materialenyttiggørelse i henhold til § 9, stk. 1, og § 10, stk. 1, er virksomhederne ikke forpligtet til at benytte indsamlingsordningen, jf. dog § 13."
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Kommunalbestyrelsen skal efter ansøgning meddele en virksomhed fritagelse for benyttelsespligten i § 12, stk. 1, for så vidt angår farligt affald, som ikke er sorteret affald egnet til materialenyttiggørelse, hvis virksomheden godtgør, at det farlige affald kan håndteres miljømæssigt forsvarligt ved virksomhedens egen foranstaltning. Kommunalbestyrelsen skal som dokumentation forlange kopi af aftale med et miljøgodkendt anlæg, som kan behandle den pågældende affaldstype, eller dokumentation for, at virksomheden selv råder over et anlæg, som kan behandle den pågældende affaldstype. Stk. 2. Fritagelsen efter stk. 1 er gældende, så længe virksomhedens aftale med det miljøgodkendte anlæg består, eller virksomheden selv råder over et anlæg, som kan behandle den pågældende affaldstype. Stk. 3. Virksomheden har pligt til at oplyse kommunalbestyrelsen om ændringer i forholdene beskrevet i stk. 2 med henblik på, at virksomheden kan omfattes af den kommunale ordning for farligt affald."
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Virksomheder skal på anmodning fra kommunalbestyrelsen godtgøre, at affaldet er håndteret i overensstemmelse med de af kommunalbestyrelsen etablerede ordninger eller kommunalbestyrelsens konkrete anvisning eller er eksporteret, jf. § 12, stk. 2. Stk. 2. Ved væsentlige ændringer i relation til affald omfattet af de kommunale ordninger for så vidt angår affaldets mængde, sammensætning eller egenskaber skal virksomheden straks underrette kommunalbestyrelsen herom med henblik på kommunalbestyrelsens eventuelle fornyede klassificering eller anvisning."
    },
    {
      "provision_ref": "5:15",
      "chapter": "5",
      "section": "15",
      "content": "§ 15. Kommunalbestyrelsen skal i et gebyrblad fastsætte gebyrer for affaldsplanlægning, etablering, drift og administration af affaldsordninger, jf. miljøbeskyttelseslovens § 48, stk. 1, jf. dog miljøbeskyttelseslovens § 48, stk. 2. Gebyrbladet skal godkendes af kommunalbestyrelsen og offentliggøres på kommunens hjemmeside. Stk. 2. Kommunalbestyrelsen kan fastsætte og opkræve særgebyrer for de ekstraomkostninger, som kommunalbestyrelsen påføres af den enkelte affaldsproducent, herunder omkostninger som følger af borgeres, grundejeres eller virksomheders ukorrekte sortering eller ekstra omkostninger til afhentning af affald fra borgere, grundejere eller virksomheder. Stk. 3. Gebyrer efter stk. 1 skal for så vidt angår husholdninger opkræves hos den, der har tinglyst adkomst på ejendommen, jf. miljøbeskyttelseslovens § 48, stk. 6. Stk. 4. Gebyrer efter stk. 1 skal for så vidt angår virksomheder opkræves hos den i CVR-registret registrerede ejer af virksomheden, jf. miljøbeskyttelseslovens § 48, stk. 7. Gebyret skal opkræves for hvert p-nummer, som er registreret i registret."
    },
    {
      "provision_ref": "5:16",
      "chapter": "5",
      "section": "16",
      "content": "§ 16. Kommunalbestyrelsen skal opgøre omkostningerne ved den enkelte indsamlings- og anvisningsordning, jf. bekendtgørelse om affald, efter opdelingen i det kommunale budget- og regnskabssystem, således at den samlede gebyrindtægt for hver ordning alene skal dække kommunens omkostninger til ordningen, jf. miljøbeskyttelseslovens § 48, stk. 3. Hvis en ordning omfatter både husholdninger og virksomheder, skal omkostningerne til ordningen fordeles på henholdsvis husholdninger og virksomheder i overensstemmelse med de omkostninger til håndtering, som henholdsvis husholdninger og virksomheder giver anledning til. Stk. 2. Kommunalbestyrelsen kan opkræve et samlet gebyr for alle de ordninger, som en husholdning eller virksomhed er forpligtet til at betale til. Kommunalbestyrelsen skal på anmodning dokumentere fordelingen af omkostningerne på de forskellige ordninger."
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Kommunalbestyrelsen skal fastsætte og opkræve gebyr hos alle husholdninger i kommunen, herunder sommerhuse og kolonihaver, til dækning af de af kommunens generelle administrationsomkostninger, herunder omkostninger forbundet med administration af anvisningsordninger, regulativfastsættelse, information, konkrete anvisninger om håndtering af husholdningsaffald samt planlægning og administration, som ikke kan henføres til de enkelte ordninger, jf. stk. 3-7. Den samlede gebyrindtægt skal dække den del af kommunens omkostninger til denne administration og planlægning, der vedrører husholdninger. Gebyret kan fastsættes som et gennemsnitsgebyr for alle husholdninger, jf. dog stk. 2. Stk. 2. Kommunalbestyrelsen kan i gebyrbladet fastsætte fordelingen af omkostningerne mellem forskellige typer af husholdninger, f.eks. enfamilieshuse og etageejendomme samt ejendomme, der ikke benyttes til helårsbeboelse. Stk. 3. Kommunalbestyrelsen skal fastsætte og opkræve et gebyr for indsamlingsordninger for restaffald, jf. bekendtgørelse om affald, hos alle husholdninger i kommunen, som er omfattet af ordningen. Gebyret skal indeholde omkostninger til administration af ordningen. For indsamlingsordninger i form af henteordninger skal gebyret fastsættes på baggrund af den service, der med ordningen stilles til rådighed for husholdningen, defineret ved enten vægten af det affald, der hentes, beholdervolumen eller tømningsfrekvens eller en kombination af disse kriterier, jf. dog stk. 2. Der kan suppleres med yderligere kriterier, der afspejler den enkelte husholdnings belastning af ordningen. Stk. 4. Kommunalbestyrelsen skal fastsætte og opkræve et gebyr for indsamlingsordninger for mad-, papir-, pap-, glas-, metal-, plast- og mad- og drikkekartonaffald, jf. bekendtgørelse om affald, hos alle husholdninger i kommunen, som er omfattet af ordningen. Gebyret skal indeholde omkostninger til administration af ordningen. Gebyret kan fastsættes som et gennemsnitsgebyr, jf. dog stk. 2. Stk. 5. Kommunalbestyrelsen skal fastsætte og opkræve et gebyr for indsamlingsordninger for farligt affald og tekstilaffald, jf. bekendtgørelse om affald, hos alle husholdninger i kommunen, som er omfattet af ordningen. Gebyret skal indeholde omkostninger til administration af ordningen. Gebyret kan fastsættes som et gennemsnitsgebyr, jf. dog stk. 2. Stk. 6. Kommunalbestyrelsen skal fastsætte og opkræve et gebyr for indsamlingsordninger for storskrald og haveaffald, jf. bekendtgørelse om affald, hos alle husholdninger i kommunen, som er omfattet af ordningen, jf. dog stk. 2. Gebyret skal indeholde omkostninger til administration af ordningen. Stk. 7. Kommunalbestyrelsen skal fastsætte og opkræve et gebyr for husholdningers adgang til at aflevere affald på genbrugspladser, jf. bekendtgørelse om affald. Gebyret skal indeholde omkostninger til administration af ordningen. Gebyret kan fastsættes som et gennemsnitsgebyr for alle husholdninger, jf. dog stk. 2. Stk. 8. Kommunalbestyrelsen skal fastsætte og opkræve et gebyr for hver indsamlingsordning, som etableres i kommunen, som ikke er omfattet af stk. 3-7. Gebyret skal indeholde omkostninger til administration af ordningen."
    },
    {
      "provision_ref": "5:18",
      "chapter": "5",
      "section": "18",
      "content": "§ 18. Kommunalbestyrelsen skal fastsætte og opkræve et gebyr for indsamlingsordninger for deponeringsegnet farligt affald hos alle virksomheder i kommunen, som er omfattet af ordningen. Gebyret skal indeholde omkostninger til administration af ordningen. Gebyret skal differentieres efter kriterier, der afspejler den enkelte virksomheds belastning af ordningen. Stk. 2. Kommunalbestyrelsen skal fastsætte og opkræve et gebyr for hver indsamlingsordning, som etableres i kommunen, som ikke er omfattet af stk. 1, §§ 19-21 og § 23, stk. 1. Gebyret skal indeholde omkostninger til administration af ordningen. Stk. 3. Kommunalbestyrelsen skal fastsætte og opkræve et gebyr hos virksomheder, for hvilke kommunen foretager konkrete anvisninger, jf. § 8, stk. 6, af erhvervsaffald. Gebyret skal dække de omkostninger, konkrete anvisninger giver anledning til, efter kommunen har foretaget forudgående klassificering, jf. bekendtgørelse om affald. Gebyret skal differentieres, så det afspejler tidsforbruget ved den enkelte konkrete anvisning, dog således at gebyrstørrelsen kan inddeles i faste gebyrtrin fastsat af kommunalbestyrelsen. Stk. 4. Kommunalbestyrelsen skal fastsætte og opkræve et gebyr hos virksomheder, der anmelder flytning af jord, som er erhvervsaffald, i henhold til bekendtgørelse om anmeldelse og dokumentation i forbindelse med flytning af jord. Gebyret skal dække kommunens omkostninger i forbindelse med anmeldelse og dokumentation ved flytning af jord, som er erhvervsaffald. Gebyret skal differentieres, så det afspejler tidsforbruget ved den enkelte anmeldelse, dog således at gebyrstørrelsen kan inddeles i faste gebyrtrin fastsat af kommunalbestyrelsen."
    },
    {
      "provision_ref": "5:19",
      "chapter": "5",
      "section": "19",
      "content": "§ 19. Kommunalbestyrelsen skal fastsætte og opkræve et gebyr hos de virksomheder, der gør brug af tilbuddet om at aflevere affald på genbrugspladser, jf. § 9, stk. 1. Gebyret skal indeholde alle omkostninger forbundet med ordningen for virksomhederne, herunder omkostninger til administration af ordningen. Stk. 2. Kommunalbestyrelsen bestemmer, om betalingen for adgangen sker som betaling pr. besøg eller som betaling af et abonnement eller kombinationer heraf. Stk. 3. Uanset hvilken model der vælges, skilles farligt affald fra det øvrige affald og afregnes med hensyntagen til dette affalds behandlingsudgifter."
    },
    {
      "provision_ref": "5:20",
      "chapter": "5",
      "section": "20",
      "content": "§ 20. Såfremt kommunalbestyrelsen tilrettelægger ordningen, jf. § 19, som betaling pr. besøg, skal betalingen afspejle den enkelte virksomheds afleverede arter og mængder af affald. Ved betalingen skelnes som minimum mellem to arter: Farligt affald og andet affald. Til brug for opgørelse af den afleverede mængde af andet affald, kan der ske vejning af affaldet, opgørelsen kan baseres på størrelsen af det køretøj, der anvendes ved besøget, herunder om køretøjet har en trailer påmonteret, eller den afleverede mængde kan fastsættes på anden måde. Stk. 2. Såfremt kommunalbestyrelsen tilrettelægger ordningen som betaling af et abonnement, skal kommunalbestyrelsen tilrettelægge ordningen således, at der er en nøje sammenhæng mellem betaling for abonnementet og mængden af affald fra den enkelte virksomhed. Stk. 3. I den i stk. 2 nævnte situation skal kommunalbestyrelsen ved beregning af gebyret anvende opgørelserne af de reelle affaldsmængder fra virksomhederne, som de bliver afdækket via brugerundersøgelserne, jf. § 21, til at fastsætte betalingen for abonnementet. Stk. 4. Kommunalbestyrelsen kan ved sin fastsættelse af gebyret i den i stk. 2 nævnte situation lægge branchekoder opført i bilag 5 til grund for sin gebyrfastsættelse."
    },
    {
      "provision_ref": "5:21",
      "chapter": "5",
      "section": "21",
      "content": "§ 21. Såfremt kommunalbestyrelsen tilrettelægger ordningen som betaling af et abonnement, jf. § 20, stk. 2, skal kommunalbestyrelsen sikre, at der årligt senest 1. oktober er gennemført brugerundersøgelser på de genbrugspladser, som kommunens borgere og virksomheder anvender. Brugerundersøgelserne skal danne grundlag for fordelingen af omkostningerne mellem husholdninger og virksomheder og indeholde opgørelser af de mængder af affald, som forskellige kategorier af virksomheder faktisk afleverer på genbrugspladsen."
    },
    {
      "provision_ref": "5:22",
      "chapter": "5",
      "section": "22",
      "content": "§ 22. Ved fastsættelse af gebyrer kan kommunalbestyrelsen lade indgå henlæggelser til planlagte investeringer, hvis 1) kommunalbestyrelsen har truffet beslutning om investeringer til renovering, ombygning eller etablering af nye anlæg, 2) kommunalbestyrelsens beslutning er truffet på baggrund af et budget for investeringens omfang og en plan for finansieringen af investeringen, og 3) investeringen fremgår af den gældende affaldshåndteringsplan, jf. bekendtgørelse om affald. Stk. 2. Der kan ske henlæggelser til investeringen i op til 5 år efter, at investeringsbeslutningen er truffet."
    },
    {
      "provision_ref": "6:23",
      "chapter": "6",
      "section": "23",
      "content": "§ 23. Kommunalbestyrelsen skal i gebyrbladet, jf. § 15, stk. 1, fastsætte priser for hver tilbudt indsamling, hvis kommunalbestyrelsen har valgt at tilbyde kommunal indsamling af erhvervsaffald egnet til materialenyttiggørelse produceret af virksomheder, der producerer affald, som i art og mængde svarer til en husholdnings, indsamling af erhvervsaffald egnet til materialenyttiggørelse produceret på øer uden fast broforbindelse og indsamling af forbrændingsegnet erhvervsaffald. Stk. 2. Efter § 48 a, stk. 1, i miljøbeskyttelsesloven skal kommunalbestyrelsen fastsætte og opkræve en pris svarende til markedsprisen. Prisen skal som minimum fastsættes, så der sikres fuld dækning af omkostningerne ved indsamlingen. Stk. 3. Prisen efter stk. 1 opkræves hos den i CVR-registret registrerede ejer af virksomheden. Prisen skal opkræves for hvert p-nummer, som er registreret i registret."
    },
    {
      "provision_ref": "6:24",
      "chapter": "6",
      "section": "24",
      "content": "§ 24. Kommunalbestyrelsen skal føre særskilte regnskaber for hver tilbudt indsamling, hvis kommunalbestyrelsen har valgt at tilbyde kommunal indsamling af erhvervsaffald egnet til materialenyttiggørelse produceret af virksomheder, der producerer affald, som i art og mængde svarer til en husholdnings, indsamling af erhvervsaffald egnet til materialenyttiggørelse produceret på øer uden fast broforbindelse og indsamling af forbrændingsegnet erhvervsaffald. Stk. 2. Ved udarbejdelse af regnskaber efter stk. 1 skal indtægter og omkostninger i videst muligt omfang henføres til de enkelte ordninger. Hvis kommunalbestyrelsen tilbyder virksomheder at være omfattet af en indsamlingsordning, der også omfatter husholdninger, skal omkostningerne fordeles på henholdsvis husholdninger og virksomheder i overensstemmelse med de omkostninger til håndtering, som henholdsvis husholdninger og virksomheder giver anledning til, jf. § 16, stk. 1, 1. pkt. I det omfang dette ikke er muligt, skal omkostningerne fordeles forholdsmæssigt på henholdsvis husholdninger og virksomheder med udgangspunkt i affaldsmængder og affaldstyper. Stk. 3. Kommunalbestyrelsen skal på anmodning udlevere oplysninger om beregning af priser fastsat i medfør af § 23, stk. 1."
    },
    {
      "provision_ref": "6:25",
      "chapter": "6",
      "section": "25",
      "content": "§ 25. Efter § 48 a, stk. 1, i miljøbeskyttelsesloven skal kommunalbestyrelsen fastsætte og opkræve en pris svarende til markedsprisen for behandling af sorteret erhvervsaffald egnet til materialenyttiggørelse produceret på øer uden fast broforbindelse. Prisen skal som minimum fastsættes, så der sikres fuld dækning af omkostningerne ved behandlingen. Stk. 2. Kommunale behandlingsanlæg, der behandler sorteret erhvervsaffald egnet til materialenyttiggørelse produceret på øer uden fast broforbindelse, skal føre særskilte regnskaber for anlæggets aktiviteter forbundet med behandling af sorteret erhvervsaffald egnet til materialenyttiggørelse og aktiviteter forbundet med behandling af andet affald. Stk. 3. Ved udarbejdelse af regnskaber efter stk. 1 skal indtægter og omkostninger i videst muligt omfang henføres til de særskilte aktiviteter på behandlingsanlægget. Kommunale behandlingsanlæg, der både behandler sorteret erhvervsaffald egnet til materialenyttiggørelse produceret på øer uden fast broforbindelse og husholdningsaffald, skal fordele omkostningerne ved behandlingen af erhvervsaffald og husholdningsaffald i overensstemmelse med de omkostninger til behandlingen, som henholdsvis husholdninger og virksomheder giver anledning til. I det omfang dette ikke er muligt, skal omkostningerne fordeles forholdsmæssigt på henholdsvis husholdninger og virksomheder med udgangspunkt i affaldsmængder og affaldstyper."
    },
    {
      "provision_ref": "7:26",
      "chapter": "7",
      "section": "26",
      "content": "§ 26. Affaldsproducerende virksomheder kan overdrage madaffald i originalemballage til en virksomhed, der er registreret i Affaldsregistret som indsamlingsvirksomhed med forbehandlingsanlæg eller genanvendelsesanlæg, i overensstemmelse med regler herom i bekendtgørelse om affald."
    },
    {
      "provision_ref": "7:27",
      "chapter": "7",
      "section": "27",
      "content": "§ 27. Affaldsproducerende virksomheder skal opfylde deres forpligtelse, jf. bekendtgørelse om affald, til at sikre behandling af deres sorterede erhvervsaffald, som er egnet til materialenyttiggørelse, ved enten selv løbende at forberede affaldet til genbrug, genanvende affaldet eller anvende det til anden endelig materiale nyttiggørelse, eller ved efter behov, jf. dog stk. 3, at overdrage affaldet til én af følgende: 1) Et genanvendelsesanlæg eller et anlæg, som forbereder affald til genbrug, der er registreret i Affaldsregistret. 2) En indsamlingsvirksomhed, der er registreret i Affaldsregistret. 3) En virksomhed, som kan undlade at lade sig registrere efter bekendtgørelse om Affaldsregistret og om godkendelse som indsamlingsvirksomhed. 4) Et kommunalt behandlingsanlæg, der er registreret i Affaldsregistret. 5) En kommunal genbrugsplads eller en kommunal ordning efter § 10. 6) En frivillig tilbagetagningsordning, jf. bekendtgørelse om affald. Stk. 2. Virksomheder og anlæg kan uanset stk. 1 eksportere sorteret erhvervsaffald egnet til materialenyttiggørelse til et anlæg beliggende i udlandet i overensstemmelse med reglerne i forordning om overførsel af affald og bekendtgørelse om overførsel af affald eller sikre genanvendelse eller anden endelig materialenyttiggørelse af det genanvendelige affald efter anden lovgivning. Stk. 3. Erhvervsaffald egnet til materialenyttiggørelse må maksimalt opbevares hos den affaldsproducerende virksomhed i ét år. Stk. 4. Den affaldsproducerende virksomhed skal på anmodning fra kommunalbestyrelsen eller Energistyrelsen godtgøre, at affald er håndteret i overensstemmelse med stk. 1 eller 2."
    },
    {
      "provision_ref": "7:28",
      "chapter": "7",
      "section": "28",
      "content": "§ 28. Affaldsproducerende virksomheder skal enten selv sikre, at deres forbrændingsegnede erhvervsaffald håndteres i overensstemmelse med en af kommunalbestyrelsen etableret anvisningsordning eller kommunalbestyrelsens konkrete anvisning eller eksporteres, jf. § 12, stk. 1 og 2, eller overdrage affaldet til en indsamlingsvirksomhed, der er registreret i Affaldsregistret, eller en kommunal indsamlingsordning."
    },
    {
      "provision_ref": "7:29",
      "chapter": "7",
      "section": "29",
      "content": "§ 29. Indsamlingsvirksomheder, der modtager sorteret erhvervsaffald, som er egnet til materialenyttiggørelse, overtager den affaldsproducerende virksomheds ansvar, jf. bekendtgørelse om affald, til at sikre, at affaldet forberedes med henblik på genbrug, genanvendes eller anvendes til anden endelig materialenyttiggørelse. Indsamlingsvirksomheder overtager desuden den affaldsproducerende virksomheds ansvar, jf. bekendtgørelse om affald, til at sikre en høj reel genanvendelse af affaldet samt på anmodning fra kommunalbestyrelsen at dokumentere, hvor stor en del af de enkelte affaldsfraktioner der reelt bliver forberedt med henblik på genbrug eller genanvendt. Stk. 2. Indsamlingsvirksomheder, der modtager forbrændingsegnet erhvervsaffald, overtager den affaldsproducerende virksomheds ansvar, jf. § 12, stk. 1 og 2, til at sikre, at affaldet håndteres i overensstemmelse med en kommunal anvisningsordning eller kommunalbestyrelsens konkrete anvisning eller eksporteres. Stk. 3. Den indsamlingsvirksomhed, som efter stk. 1 og 2 overtager ansvaret for affaldets behandling, skal sikre, at der indgås en skriftlig aftale med den, der overdrager affaldet, herom. Heraf skal det fremgå, hvilken affaldstype eller affaldstyper, som aftalen omfatter, og mængden heraf. Stk. 4. Den part, som overdrager affaldet til videre håndtering, kan beslutte, at der ikke skal indgås en skriftlig aftale. Dette gælder dog kun, hvis de i stk. 3 angivne oplysninger fremgår af en faktura, som skal opbevares af den, som overdrager ansvaret for affaldet. Stk. 5. Indgås der ikke en aftale efter stk. 3, og erstattes en sådan aftale ikke af en faktura efter stk. 4, anses affaldet for at være overgivet til en affaldstransportør. Stk. 6. Indsamlingsvirksomheder skal på anmodning fra kommunalbestyrelsen eller Energistyrelsen godtgøre, at affald egnet til materialenyttiggørelse, som virksomheden har overtaget ansvaret for, er anvendt til materialenyttiggørelse eller overdraget til en virksomhed eller anlæg, som nævnt i § 27, stk. 1 og 2. Indsamlingsvirksomheder skal på anmodning fra kommunalbestyrelsen desuden godtgøre, at forbrændingsegnet affald, som virksomheden har overtaget ansvaret for, er håndteret i overensstemmelse med en kommunal anvisningsordning eller kommunalbestyrelsens konkrete anvisning eller er eksporteret."
    },
    {
      "provision_ref": "8:30",
      "chapter": "8",
      "section": "30",
      "content": "§ 30. Indsamlingsvirksomheder skal oplyse den, som det forbrændingsegnede erhvervsaffald eller det sorterede erhvervsaffald egnet til materialenyttiggørelse indsamles for, om: 1) Kontaktoplysninger til Energistyrelsen, som indsamlingsvirksomheden har fået godkendelse af, jf. bekendtgørelse om Affaldsregistret og om godkendelse som indsamlingsvirksomhed, og som fører tilsyn med virksomhedens arbejde i Danmark, eller til Erhvervsstyrelsens elektroniske kontaktpunkt (kvikskranken), jf. § 16 i lov om tjenesteydelser i det indre marked. 2) Navn og adresse på Miljøstyrelsen, der fører Affaldsdatasystemet, jf. bekendtgørelse om Affaldsdatasystemet, eller til Erhvervsstyrelsens elektroniske kontaktpunkt (kvikskranken), jf. § 16 i lov om tjenesteydelser i det indre marked. 3) De eventuelle brancheorganisationer, som indsamlingsvirksomheden er medlem af. Stk. 2. Hvis den virksomhed, som erhvervsaffaldet egnet til materialenyttiggørelse eller det forbrændingsegnede erhvervsaffald indsamles for, anmoder om det, skal indsamlingsvirksomheden oplyse om de faglige regler, der gælder for udførelsen af erhvervet, og om hvordan man får adgang til dem. Stk. 3. Oplysninger efter stk. 1 skal gøres tilgængelige eller meddeles klart og entydigt og i god tid inden aftaleindgåelse."
    },
    {
      "provision_ref": "8:31",
      "chapter": "8",
      "section": "31",
      "content": "§ 31. Mæglere, som arrangerer nyttiggørelse eller bortskaffelse af erhvervsaffald på andres vegne, skal oplyse den, som erhvervsaffaldet arrangeres nyttiggjort eller bortskaffet for, om: 1) Navn og adresse på Energistyrelsen, der fører Affaldsregistret, jf. bekendtgørelse om Affaldsregistret og om godkendelse som indsamlingsvirksomhed, eller til Erhvervsstyrelsens elektroniske kontaktpunkt (kvikskranken), jf. § 16 i lov om tjenesteydelser i det indre marked. 2) De eventuelle brancheorganisationer, som mægleren, som arrangerer nyttiggørelse eller bortskaffelse af erhvervsaffald, er medlem af. Stk. 2. Hvis den affaldsproducerende virksomhed, som erhvervsaffaldet arrangeres nyttiggjort eller bortskaffet for, anmoder om det, skal mægleren oplyse om de faglige regler, der gælder for udførelsen af erhvervet, og om hvordan man får adgang til dem. Stk. 3. Oplysninger efter stk. 1 skal gøres tilgængelige eller meddeles klart og entydigt og i god tid, inden erhvervsaffaldet arrangeres nyttiggjort eller bortskaffet."
    },
    {
      "provision_ref": "9:32",
      "chapter": "9",
      "section": "32",
      "content": "§ 32. For så vidt angår sortering af affald egnet til materialenyttiggørelse fra restaffald kan Energistyrelsen dispensere fra forbuddet i miljøbeskyttelseslovens § 49 f, stk. 1, mod, at kommunalbestyrelsen ejer automatiserede sorteringsanlæg til indledende sortering eller til sortering af affald egnet til materialenyttiggørelse fra farligt affald eller forbrændings- eller deponeringsegnet affald. Stk. 2. Energistyrelsen giver efter ansøgning dispensation, hvis kommunalbestyrelsen senest den 1. juli 2022 har foretaget irreversible investeringer i et projekt, der har til formål at etablere et automatiseret sorteringsanlæg til sortering af affald egnet til materialenyttiggørelse fra restaffald. Stk. 3. Ansøgning om dispensation efter stk. 1 skal indgives til Energistyrelsen senest den 30. september 2022 og skal indeholde en beskrivelse af formål og indhold i projektet og oplysninger om, hvori den irreversible investering består, herunder oplysninger om allerede afholdte omkostninger og indgåede, bindende aftaler. Energistyrelsen kan anmode om yderligere dokumentation for, at betingelserne for at opnå dispensation er opfyldt."
    },
    {
      "provision_ref": "10:33",
      "chapter": "10",
      "section": "33",
      "content": "§ 33. Efter § 49 b, stk. 1, i miljøbeskyttelsesloven må kommunalbestyrelsen ikke deltage i aktiviteter forbundet med behandling af affald egnet til materialenyttiggørelse, jf. dog stk. 2, §§ 34-37, § 47 og § 48. Stk. 2. Efter § 49 b, stk. 2, i miljøbeskyttelsesloven må kommunalbestyrelsen deltage i aktiviteter forbundet med vand- og spildevandsforsyningsaktiviteter, behandling af affald produceret på øer uden fast broforbindelse og behandling af jord, som er affald."
    },
    {
      "provision_ref": "10:34",
      "chapter": "10",
      "section": "34",
      "content": "§ 34. Kommunalbestyrelsen kan i forbindelse med omlastning af affald egnet til materialenyttiggørelse omfattet af en kommunal affaldsordning 1) af- og pålæsse affald egnet til materialenyttiggørelse med henblik på transport til et behandlingsanlæg, 2) oplagre affaldet midlertidigt, 3) manuelt frasortere grove fejlsorteringer, 4) foretage sammenpresning og balletering med henblik på transportoptimering og 5) komprimere, herunder neddele, ekspanderet polystyren (EPS-plast)."
    },
    {
      "provision_ref": "10:35",
      "chapter": "10",
      "section": "35",
      "content": "§ 35. Kommunalbestyrelsen kan deltage i aktiviteter forbundet med behandling af erhvervsaffald egnet til materialenyttiggørelse produceret af kommunens egne institutioner og virksomheder i følgende situationer: 1) Behandling af slagge fra kommunalt ejede forbrændingsanlæg. 2) Kompostering af have- og parkaffald fra kommunale parker, haveanlæg, naturområder og kirkegårde på det sted, hvor affaldet er produceret. 3) Behandling af affald egnet til materialenyttiggørelse i forbindelse med kommunens aktiviteter på social- og beskæftigelsesområdet."
    },
    {
      "provision_ref": "10:36",
      "chapter": "10",
      "section": "36",
      "content": "§ 36. Kommunalbestyrelsen kan deltage i aktiviteter forbundet med behandling af affald egnet til materialenyttiggørelse i forbindelse med kommunale bygge- og anlægsprojekter. Kommunalbestyrelsen må dog ikke varetage forbehandling af affaldet. Hvis kommunalbestyrelsen indgår aftale med en privat aktør om varetagelse af et kommunalt bygge- og anlægsprojekt, vil den private aktør ikke være forhindret i at varetage forbehandling af affaldet."
    },
    {
      "provision_ref": "10:37",
      "chapter": "10",
      "section": "37",
      "content": "§ 37. Forsyningstilsynet giver efter ansøgning dispensation fra forbuddet i miljøbeskyttelseslovens § 49 b, stk. 1, mod, at kommunalbestyrelsen deltager i aktiviteter forbundet med behandling af affald egnet til materialenyttiggørelse, hvis kommunalbestyrelsen 1) har afholdt et udbud af opgaven efter udbudslovens regler for tildeling af offentlige kontrakter, 2) ikke har modtaget antagelige ansøgninger eller tilbud i forbindelse med udbuddet og 3) forud for udbuddet har foretaget en indledende markedsundersøgelse, jf. stk. 2, og at resultatet af markedsundersøgelsen i relevant omfang afspejler sig i udbuddet. Stk. 2. Den indledende markedsundersøgelse skal kunne sikre, at kommunalbestyrelsen kan udforme udbuddet på baggrund af kendskab til markedet og skal som minimum bestå i 1) indhentelse af oplysninger om eksisterende og potentielle nye løsninger på markedet og markedets generelle prisniveau hos økonomiske aktører m.v. eller ved anvendelse af rådgivere med branchekendskab og 2) dialog med potentielle ansøgere og tilbudsgivere om krav til det ønskede indkøb."
    },
    {
      "provision_ref": "10:38",
      "chapter": "10",
      "section": "38",
      "content": "§ 38. En ansøgning om dispensation, jf. § 37, skal indeholde 1) begrundelse for ansøgning om dispensation, 2) udbudsmateriale og dokumentation for gennemført udbudsprocedure, 3) kommunalbestyrelsens angivelse af, at der ikke er modtaget antagelige ansøgninger eller tilbud i forbindelse med udbuddet, 4) angivelse af, hvilke affaldsfraktioner som kommunalbestyrelsen søger om dispensation til at behandle, 5) angivelse af, hvilke kommuner der ønskes omfattet af dispensationen, 6) dokumentation for den indledende markedsundersøgelse, jf. § 37, stk. 2, og omfang heraf, og 7) angivelse af, hvorledes resultatet af den indledende markedsundersøgelse har afspejlet sig i udbuddet."
    },
    {
      "provision_ref": "10:39",
      "chapter": "10",
      "section": "39",
      "content": "§ 39. I forbindelse med meddelelse af dispensation, jf. § 37, træffer Forsyningstilsynet afgørelse om, hvilke af de ansøgte affaldsfraktioner, jf. § 38, nr. 4, der skal omfattes af dispensationen. Stk. 2. Kommunalbestyrelsen må alene deltage i aktiviteter forbundet med behandlingen af affaldsfraktioner, der er omfattet af dispensationen. Stk. 3. Dispensation kan alene meddeles til behandling af affald fra affaldsordninger etableret i den kommune eller de kommuner, der er omfattet af dispensationen."
    },
    {
      "provision_ref": "10:40",
      "chapter": "10",
      "section": "40",
      "content": "§ 40. Aktiviteter omfattet af en dispensation meddelt efter § 37 skal udøves i et særskilt aktie- eller anpartsselskab, der drives på kommercielle vilkår, med privat medejerskab, jf. miljøbeskyttelseslovens § 49 c, stk. 2. I selskaber omfattet af dispensationen skal der være private ejere, som besidder minimum 25 pct. af selskabets kapital og stemmerettigheder."
    },
    {
      "provision_ref": "10:41",
      "chapter": "10",
      "section": "41",
      "content": "§ 41. Kommunalbestyrelsens genudbud af opgaven skal ske på samme vilkår og med samme krav som det udbud og det udbudsmateriale, der dannede grundlag for meddelelse af dispensation. Stk. 2. Kommunalbestyrelsen kan uanset stk. 1 foretage uvæsentlige ændringer i genudbuddet, som ikke vil påvirke feltet af potentielle ansøgere eller tilbudsgivere eller fordreje konkurrencen. Kommunalbestyrelsen skal på anmodning fra Forsyningstilsynet godtgøre, at ændringer i genudbuddet ikke påvirker feltet af potentielle ansøgere eller tilbudsgivere eller fordrejer konkurrencen. Stk. 3. Kommunalbestyrelsen kan i genudbuddet efter stk. 1 udbyde opgaven med mulighed for, at en privat aktør indtræder i et aktie- og anpartsselskab, hvori opgaven udøves, og hvori kommunalbestyrelsen eller de kommunalbestyrelser, der er omfattet af dispensationen, ejer mindre end 75 pct. af selskabets kapital og stemmerettigheder. Det må ikke være et krav for tildeling af opgaven, at den private aktør indtræder i selskabet."
    },
    {
      "provision_ref": "10:42",
      "chapter": "10",
      "section": "42",
      "content": "§ 42. Forsyningstilsynet kan påbyde, at manglende overholdelse af vilkår for dispensationen bringes i orden straks eller inden en nærmere angivet frist."
    },
    {
      "provision_ref": "10:43",
      "chapter": "10",
      "section": "43",
      "content": "§ 43. Et kommunalt behandlingsanlæg kan behandle andet sorteret erhvervsaffald til materialenyttiggørelse end det af § 33, stk. 2, og § 35-36 omfattede, i det omfang det er i overensstemmelse med en godkendt anmeldelse, jf. §§ 95 og 96 i bekendtgørelse om affald nr. 48 af 13. januar 2010."
    },
    {
      "provision_ref": "10:44",
      "chapter": "10",
      "section": "44",
      "content": "§ 44. Kommunale behandlingsanlæg må alene udbyde den godkendte behandlingskapacitet på markedet, jf. dog stk. 2 og 3. Stk. 2. Falder mængden af husholdningsaffald til materialenyttiggørelse, som den kommunalbestyrelse eller de kommunalbestyrelser, som ejer anlægget, har kapacitetsansvar for, til under den mængde af husholdningsaffald, som blev behandlet på anlægget 26. februar 2009, kan den herved frigjorte kapacitet udbydes på markedet. Stk. 3. Effektiviseres det kommunale behandlingsanlæg således, at behandlingskapaciteten øges indenfor de i den 26. februar 2009 gældende miljøgodkendelses udledningskrav m.v., kan denne yderligere behandlingskapacitet udbydes på markedet, såfremt det ikke er muligt at udnytte den til behandling af genanvendeligt husholdningsaffald, som den kommunalbestyrelse eller de kommunalbestyrelser, som ejer anlægget, har kapacitetsansvar for."
    },
    {
      "provision_ref": "10:45",
      "chapter": "10",
      "section": "45",
      "content": "§ 45. Et kommunalt behandlingsanlæg, der behandler sorteret erhvervsaffald til materialenyttiggørelse, skal føre særskilte regnskaber for anlæggets aktiviteter i forbindelse med behandling af sorteret erhvervsaffald til materialenyttiggørelse, der ikke er omfattet af § 33, stk. 2, og § 35-36 og andet affald. Stk. 2. Ved udarbejdelse af regnskaber efter stk. 1 skal indtægter og omkostninger i videst muligt omfang henføres til de særskilte aktiviteter. I det omfang dette ikke er muligt, fordeles omkostningerne forholdsmæssigt mellem aktiviteterne med udgangspunkt i mængder og affaldstyper. Stk. 3. Udarbejdelse af regnskaber skal ske efter reglerne i bekendtgørelse om kommunernes budget- og regnskabsvæsen, revision m.v., eller hvis anlægget drives af et aktie- eller anpartsselskab eller en erhvervsdrivende fond efter årsregnskabsloven. Stk. 4. Regnskaber for de særskilte aktiviteter skal fremsendes til Forsyningstilsynet årligt senest 30 dage efter, at de er revideret af revisor og godkendt af anlæggets ansvarlige ledelse og senest førstkommende 15. juli efter regnskabsårets afslutning."
    },
    {
      "provision_ref": "10:46",
      "chapter": "10",
      "section": "46",
      "content": "§ 46. Et kommunalt behandlingsanlæg, der behandler sorteret erhvervsaffald til materialenyttiggørelse, skal udbyde denne behandling på markedet, jf. dog § 44. Det kommunale behandlingsanlæg skal fastsætte prisen for behandling på en sådan måde, at den årlige indtægt fra behandlingen af dette affald som minimum dækker de omkostninger til behandlingen, som opgøres i regnskaber efter § 45. Stk. 2. Det kommunale behandlingsanlæg skal indberette opkrævede priser for behandling af andet sorteret erhvervsaffald til materialenyttiggørelse, end affald omfattet af § 33, stk. 2, og § 35-36, og for behandling af andet affald på anlægget i regnskabsåret til Forsyningstilsynet samtidigt med fremsendelse af regnskab til Forsyningstilsynet efter § 45, stk. 4."
    },
    {
      "provision_ref": "10:47",
      "chapter": "10",
      "section": "47",
      "content": "§ 47. En kommunalbestyrelse, der indtil den 1. juli 2027 ønsker at deltage i aktiviteter forbundet med behandling af affald egnet til materialenyttiggørelse omfattet af en kommunal affaldsordning, jf. miljøbeskyttelseslovens § 49 g, stk. 1, skal senest den 30. september 2022 anmelde dette til Forsyningstilsynet. Stk. 2. Anmeldelsen til Forsyningstilsynet skal indeholde 1) oplysninger om, hvilket anlæg aktiviteterne er knyttet til, 2) dokumentation for, at anlægget er godkendt og sat i drift senest den 16. juni 2020, eller at der senest den 16. juni 2020 er foretaget væsentlige irreversible investeringer i etableringen af anlægget, og 3) oplysninger om, hvori en eventuel irreversibel investering består, herunder oplysninger om allerede afholdte omkostninger og indgåede, bindende aftaler. Stk. 3. Kommunalbestyrelsen skal senest den 1. januar 2023 indsende oplysninger om anlæggets aktiver og stand den 1. juli 2022 til Forsyningstilsynet."
    },
    {
      "provision_ref": "10:48",
      "chapter": "10",
      "section": "48",
      "content": "§ 48. En kommunalbestyrelse, der indtil den 1. juli 2027 ønsker at eje automatiserede sorteringsanlæg til indledende sortering eller til sortering af affald egnet til materialenyttiggørelse fra farligt affald eller forbrændings- eller deponeringsegnet affald, jf. miljøbeskyttelseslovens § 49 g, stk. 2, skal senest den 30. september 2022 anmelde dette til Forsyningstilsynet. Stk. 2. Anmeldelsen til Forsyningstilsynet skal indeholde 1) oplysninger om, hvilket anlæg aktiviteterne er knyttet til, 2) dokumentation for, at anlægget er godkendt og sat i drift senest den 1. juli 2022, eller at der senest den 1. juli 2022 er foretaget væsentlige irreversible investeringer i etableringen af anlægget, og 3) oplysninger om, hvori en eventuel irreversibel investering består, herunder oplysninger om allerede afholdte omkostninger og indgåede, bindende aftaler. Stk. 3. Kommunalbestyrelsen skal senest den 1. januar 2023 indsende oplysninger om anlæggets aktiver og stand den 1. juli 2022 til Forsyningstilsynet."
    },
    {
      "provision_ref": "10:49",
      "chapter": "10",
      "section": "49",
      "content": "§ 49. Kommunalbestyrelsen skal senest den 31. marts 2024 anmelde til Forsyningstilsynet, at aktiviteter i henhold til miljøbeskyttelseslovens § 49 g, stk. 1 og 2, er udskilt i et eller flere særskilte selskaber i aktie- eller anpartsselskabsform, som ikke udøver andre aktiviteter end aktiviteter forbundet med behandling af affald egnet til materialenyttiggørelse, indledende sortering og sortering af affald egnet til materialenyttiggørelse fra farligt affald eller forbrændings- eller deponeringsegnet affald. Stk. 2. Anmeldelsen til Forsyningstilsynet skal indeholde 1) oplysninger om, hvilket anlæg og hvilke tilhørende aktiviteter der er udskilt i aktie- eller anpartsselskaber, og 2) selskabets åbningsbalance. Stk. 3. Kommunalbestyrelsen må ikke foretage kapitalindskud i de udskilte aktie- og anpartsselskaber, efter selskabet er stiftet, medmindre det er nødvendigt for opretholdelse af almindelig drift og vedligehold af anlæg, der er udskilt i selskabet."
    },
    {
      "provision_ref": "10:50",
      "chapter": "10",
      "section": "50",
      "content": "§ 50. Forsyningstilsynet kan påbyde, at manglende overholdelse af vilkår for deltagelse i overgangsordningen bringes i orden straks eller inden en nærmere angivet frist."
    },
    {
      "provision_ref": "11:51",
      "chapter": "11",
      "section": "51",
      "content": "§ 51. De i stk. 2 angivne anlæg, der deponerer og forbrænder affald, skal hvert år senest den 1. juni for det foregående år indberette de oplysninger, som fremgår af bilag 2, til Energistyrelsen. Stk. 2. Indberetningspligtige anlæg er: 1) Forbrændingsanlæg: Dedikerede affaldsforbrændingsanlæg, hvor mindst 80 % af den producerede energi strammer fra affald, og hvor anlægget ikke hovedsageligt forbrænder farligt affald. 2) Øvrige forbrændingsanlæg, der ikke omfattet af nr. 1, som brænder mere end 20.000 tons affald om året, herunder anlæg, som hovedsageligt forbrænder farligt affald, dog ikke anlæg, der alene forbrænder slam. 3) Deponeringsanlæg, der er godkendt til at modtage affald efter kravene i bekendtgørelsen om deponeringsanlæg, dog ikke anlæg for havbundssedimenter. Stk. 3. Repræsentanter, f.eks. i form af brancheorganisationer eller lignende, for indberetningspligtige anlæg skal gennemgå og beskrive ligheder og forskelle i anlæggenes miljømæssige, energimæssige og økonomiske effektivitet, når Energistyrelsen anmoder herom. På anmodning yder Energistyrelsen bistand til repræsentanterne. Stk. 4. Energistyrelsen offentliggør på www.ens.dk hvert år senest den 1. november en benchmarking på baggrund af oplysningerne indberettet efter stk. 1 og gennemgangen og beskrivelsen efter stk. 3. Stk. 5. Energistyrelsen fritager anlæg, jf. stk. 1, for at indberette oplysninger, som senest den 30. juni er indberettet for det foregående år efter bekendtgørelse om et register over udledning og overførsel af forurenende stoffer (PRTR)."
    },
    {
      "provision_ref": "12:52",
      "chapter": "12",
      "section": "52",
      "content": "§ 52. Energistyrelsen varetager udvikling, drift, vedligeholdelse og administration af den nationale database over kommunale affaldsregulativer."
    },
    {
      "provision_ref": "12:53",
      "chapter": "12",
      "section": "53",
      "content": "§ 53. Den nationale regulativdatabase har til formål at give en samlet oversigt over gældende kommunale affaldsregulativer."
    },
    {
      "provision_ref": "13:54",
      "chapter": "13",
      "section": "54",
      "content": "§ 54. Kommunalbestyrelsen fører tilsyn med, at bestemmelserne i denne bekendtgørelse overholdes, jf. dog stk. 2 og §§ 55-58. Stk. 2. Når Energistyrelsen træffer afgørelser efter denne bekendtgørelse, fører Energistyrelsen tilsyn med overholdelsen af disse afgørelser."
    },
    {
      "provision_ref": "13:55",
      "chapter": "13",
      "section": "55",
      "content": "§ 55. Forsyningstilsynet fører, jf. miljøbeskyttelseslovens § 48 a, stk. 3, tilsyn med, at kommunalbestyrelsen fastsætter og opkræver en pris svarende til markedsprisen for kommunal indsamling af erhvervsaffald egnet til materialenyttiggørelse produceret af virksomheder, der producerer affald, som i art og mængde svarer til en husholdnings, for kommunal indsamling af erhvervsaffald egnet til materialenyttiggørelse produceret på øer uden fast broforbindelse, for kommunal behandling af erhvervsaffald egnet til materialenyttiggørelse produceret på øer uden fast broforbindelse og for kommunal indsamling af forbrændingsegnet erhvervsaffald, jf. miljøbeskyttelseslovens § 48 a, stk. 1, og denne bekendtgørelses kapitel 6."
    },
    {
      "provision_ref": "13:56",
      "chapter": "13",
      "section": "56",
      "content": "§ 56. Forsyningstilsynet fører tilsyn med, at kommunale behandlingsanlæg, der i overensstemmelse med § 95 i bekendtgørelse nr. 48 af 13. januar 2010 om affald har anmeldt, at de ønsker at fortsætte med behandling af sorteret erhvervsaffald egnet til materialenyttiggørelse, overholder vilkår fastsat i §§ 43-46."
    },
    {
      "provision_ref": "13:57",
      "chapter": "13",
      "section": "57",
      "content": "§ 57. Forsyningstilsynet fører tilsyn med, at en kommunalbestyrelse, der er meddelt dispensation efter miljøbeskyttelseslovens § 49 c, stk. 1, til at deltage i aktiviteter forbundet med behandling af affald egnet til materialenyttiggørelse, overholder vilkår fastsat i § 39, stk. 2 og 3, § 40-41 og miljøbeskyttelseslovens § 49 c, stk. 2."
    },
    {
      "provision_ref": "13:58",
      "chapter": "13",
      "section": "58",
      "content": "§ 58. Forsyningstilsynet fører tilsyn med, at en kommunalbestyrelse, der i overensstemmelse med § 47 og 48 har anmeldt fortsat deltagelse i aktiviteter forbundet med behandling af affald egnet til materialenyttiggørelse omfattet af en kommunal affaldsordning eller at eje automatiserede sorteringsanlæg til indledende sortering eller til sortering af affald egnet til materialenyttiggørelse fra farligt affald eller forbrændings- eller deponeringsegnet affald til Forsyningstilsynet, overholder vilkår fastsat i § 49, stk. 3, og miljøbeskyttelseslovens § 49 g, stk. 3, og § 49 h, stk. 1 og 2."
    },
    {
      "provision_ref": "14:59",
      "chapter": "14",
      "section": "59",
      "content": "§ 59. Forsyningstilsynet overvåger og analyserer affaldssektoren og markedet for affaldshåndtering, herunder overvåger og analyserer de kommunalt fastsatte gebyrer, jf. kapitel 5, og priser, jf. kapitel 6."
    },
    {
      "provision_ref": "15:60",
      "chapter": "15",
      "section": "60",
      "content": "§ 60. Afgørelser efter denne bekendtgørelse kan ikke indbringes for anden administrativ myndighed."
    },
    {
      "provision_ref": "16:61",
      "chapter": "16",
      "section": "61",
      "content": "§ 61. Medmindre højere straf er forskyldt efter den øvrige lovgivning, straffes med bøde den, der 1) overtræder forskrifter, der er fastsat af kommunalbestyrelsen i medfør af § 3, stk. 1 og 2, § 5, stk. 1 og 2, og § 6, stk. 1 og 2, 2) undlader at benytte ordninger etableret efter § 8, stk. 1, 3) undlader at efterkomme kommunalbestyrelsens konkrete anvisning efter § 8, stk. 6, § 11, stk. 1, 2. pkt., eller § 12, stk. 1, 2. pkt., 4) afleverer affald på genbrugspladsen i strid med § 9, stk. 1, 3. pkt., 5) undlader at sortere i overensstemmelse med de ordninger, som fremgår af regulativet, jf. § 11, stk. 2, 6) undlader at godtgøre, at affaldet er håndteret i overensstemmelse med de af kommunalbestyrelsen fastsatte og etablerede ordninger eller kommunalbestyrelsens konkrete anvisning, jf. § 11, stk. 3, og § 14, stk. 1, eller er eksporteret, jf. § 14, stk. 1, 7) undlader at underrette kommunalbestyrelsen om væsentlige ændringer i affaldets mængde, sammensætning eller egenskaber, jf. § 14, stk. 2, 8) undlader at aflevere sorteret erhvervsaffald, som er egnet til materialenyttiggørelse, som foreskrevet i § 27, stk. 1 og 2, 9) opbevarer erhvervsaffald, som er egnet til materialenyttiggørelse, i mere end ét år, jf. § 27, stk. 3, 10) undlader at efterkomme en anmodning fra kommunalbestyrelsen efter § 27, stk. 4, om at godtgøre, at affald er håndteret i overensstemmelse med § 27, stk. 1 og 2, 11) undlader at sikre høj reel genanvendelse af deres sorterede erhvervsaffald, som er egnet til materialenyttiggørelse, og at affaldet forberedes med henblik på genbrug, genanvendes eller anvendes til anden endelig materialenyttiggørelse, jf. § 29, stk. 1, 12) undlader på anmodning at dokumentere, hvor stor en del af de enkelte affaldsfraktioner der reelt bliver forberedt med henblik på genbrug eller genanvendt, jf. § 29, stk. 1, 2. pkt., 13) undlader at sikre, at affaldet håndteres i overensstemmelse med en kommunal anvisningsordning eller kommunalbestyrelsens konkrete anvisning eller eksporteres, jf. § 29, stk. 2, 14) undlader at indgå en skriftlig aftale eller gøre brug af faktura med de angivne oplysninger, jf. § 29, stk. 3 og 4, 15) undlader at efterkomme en anmodning fra kommunalbestyrelsen efter § 29, stk. 6, 1. pkt., om at godtgøre, at affald egnet til materialenyttiggørelse, som virksomheden har overtaget ansvaret for, er anvendt til materialenyttiggørelse eller er overdraget til en virksomhed eller et anlæg som nævnt i § 27, stk. 1 og 2, 16) undlader at efterkomme en anmodning fra kommunalbestyrelsen efter § 29, stk. 6, 2. pkt., om at godtgøre, at forbrændingsegnet affald, som virksomheden har overtaget ansvaret for, er håndteret i overensstemmelse med en kommunal anvisningsordning eller kommunalbestyrelsens konkrete anvisning eller er eksporteret, 17) undlader at afgive de i § 30, stk. 1, og § 31, stk. 1, angivne oplysninger, herunder klart, entydigt og i god tid, jf. § 30, stk. 3, og § 31, stk. 3, 18) undlader at oplyse om faglige regler, jf. § 30, stk. 2, og § 31, stk. 2, 19) udbyder behandling af sorteret erhvervsaffald til materialenyttiggørelse i strid med § 44, 20) undlader at føre særskilte regnskaber, jf. § 45, stk. 1-3, 21) undlader at fremsende regnskaber rettidigt til Forsyningstilsynet, jf. § 45, stk. 4, 22) undlader at udbyde behandling på markedsvilkår, jf. § 46, stk. 1, 23) undlader at indberette opkrævede priser, jf. § 46, stk. 2, 24) undlader at indberette oplysninger, jf. § 51, stk. 1, eller 25) undlader at gennemgå og beskrive ligheder og forskelle i anlæggenes miljømæssige, energimæssige og økonomiske effektivitet, jf. § 51, stk. 3, 1. pkt. Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på miljøet eller fremkaldt fare derfor eller 2) opnået eller tilsigtet en økonomisk fordel for den pågældende selv eller andre, herunder ved besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "17:62",
      "chapter": "17",
      "section": "62",
      "content": "§ 62. Bekendtgørelsen træder i kraft den 1. januar 2023. Stk. 2. Bekendtgørelse nr. 938 af 20. juni 2022 om affaldsregulativer, -gebyrer og -aktører m.v. ophæves."
    },
    {
      "provision_ref": "17:63",
      "chapter": "17",
      "section": "63",
      "content": "§ 63. Et affaldsregulativ, der er udarbejdet efter § 19 i bekendtgørelse nr. 1309 af 18. december 2012 om affald, bevarer sin gyldighed, indtil der er udarbejdet et nyt regulativ efter denne bekendtgørelse. Stk. 2. Et affaldsregulativ, der er udarbejdet efter § 3 i bekendtgørelse nr. 1753 af 27. december 2018 om affaldsregulativer, -gebyrer og -aktører m.v., bevarer sin gyldighed, indtil der er udarbejdet et nyt regulativ efter denne bekendtgørelse. Stk. 3. Et affaldsregulativ, der er udarbejdet efter § 3 i bekendtgørelse nr. 2097 af 14. december 2020 om affaldsregulativer, -gebyrer og -aktører m.v., bevarer sin gyldighed, indtil der er udarbejdet et nyt regulativ efter denne bekendtgørelse. Stk. 4. Et affaldsregulativ, der er udarbejdet efter § 3 i bekendtgørelse nr. 938 af 20. juni 2022 om affaldsregulativer, -gebyrer og -aktører m.v., bevarer sin gyldighed, indtil der er udarbejdet et nyt regulativ efter denne bekendtgørelse."
    },
    {
      "provision_ref": "17:64",
      "chapter": "17",
      "section": "64",
      "content": "§ 64. Kommunalbestyrelsen skal fastsætte og opkræve en pris svarende til markedsprisen for kommunal indsamling af erhvervsaffald egnet til materialenyttiggørelse produceret af virksomheder, der producerer affald, som i art og mængde svarer til en husholdnings, for kommunal indsamling af erhvervsaffald egnet til materialenyttiggørelse produceret på øer uden fast broforbindelse og kommunal indsamling af forbrændingsegnet erhvervsaffald, jf. § 23, uanset, at kommunalbestyrelsen ikke har vedtaget regulativer efter denne bekendtgørelse."
    },
    {
      "provision_ref": "17:65",
      "chapter": "17",
      "section": "65",
      "content": "§ 65. Hvis kommunalbestyrelsen ikke har udarbejdet et regulativ for erhvervsaffald, der tilbyder både virksomheder, som er hjemhørende i kommunen, og virksomheder, som ikke er hjemhørende i kommunen, herunder udenlandske virksomheder, adgang til mindst én genbrugsplads, jf. § 9, stk. 1, gælder der, indtil regulativet er ændret, følgende: 1) Virksomheder, som er hjemhørende i kommunen, og virksomheder, som ikke er hjemhørende i kommunen, herunder udenlandske virksomheder, skal have adgang til mindst én genbrugsplads i kommunen. 2) Virksomhederne i nr. 1 skal have adgang til genbrugspladsen med affald, der i karakter svarer til det, husholdninger har adgang med. 3) Virksomheder, som ikke er hjemhørende i kommunen, skal i øvrigt have adgang på samme vilkår som virksomheder, som er hjemhørende i kommunen. 4) Virksomheder, der benytter tilbuddet, skal betale gebyr efter kommunens gebyrblad for virksomheders benyttelse af genbrugspladser."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen omfatter håndtering af affald, der ikke er reguleret af anden lovgivning, regulativer om affald, ordninger for affald, gebyrer for affald, anvisning af affald, anmeldelse af affald, benchmarking af affaldsbehandlingsanlæg m.v. Stk. 2. Bekendtgørelsen har tæt sammenhæng med bekendtgørelse om affald, og der henvises derfor til denne.",
      "valid_from": "2022-12-16",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. I denne bekendtgørelse forstås ved: 1) Affald: Som defineret i bekendtgørelse om affald. 2) Affald egnet til materialenyttiggørelse: Som defineret i bekendtgørelse om affald. 3) Affaldsbehandlingsanlæg: Som defineret i bekendtgørelse om affald. 4) Affaldsfraktion: Som defineret i bekendtgørelse om affald. 5) Affaldsproducent: Som defineret i bekendtgørelse om affald. 6) Affaldstype: Som defineret i bekendtgørelse om affald. 7) Affaldstransportør: Som defineret i bekendtgørelse om Affaldsregistret og om godkendelse som indsamlingsvirksomhed. 8) Anden endelig materialenyttiggørelse: Som defineret i bekendtgørelse om affald. 9) Anvisningsordning: Som defineret i bekendtgørelse om affald. 10) Behandling: Som defineret i bekendtgørelse om affald. 11) Benyttelsespligt: Pligt til at a) anvende en indsamlings- eller anvisningsordning fastsat i et regulativ eller b) følge kommunalbestyrelsens konkrete anvisninger om håndtering af affald, der ikke er omfattet af en indsamlings- eller anvisningsordning. 12) Bortskaffelse: Som defineret i bekendtgørelse om affald. 13) Deponeringsanlæg: Som defineret i bekendtgørelse om deponeringsanlæg. 14) Deponeringsegnet affald: Som defineret i bekendtgørelse om affald. 15) Emballage: Emballage som defineret i bekendtgørelse om visse krav til emballager. 16) Erhvervsaffald: Som defineret i bekendtgørelse om affald. 17) Farligt affald: Som defineret i bekendtgørelse om affald. 18) Forbehandling: Som defineret i bekendtgørelse om affald. 19) Forberedelse med henblik på genbrug: Som defineret i bekendtgørelse om affald. 20) Forbrændingsegnet affald: Som defineret i bekendtgørelse om affald. 21) Forhandler: Som defineret i bekendtgørelse om Affaldsregistret og om godkendelse som indsamlingsvirksomhed. 22) Genanvendeligt affald: Som defineret i bekendtgørelse om affald. 23) Genanvendelse: Som defineret i bekendtgørelse om affald. 24) Genanvendelsesanlæg: Anlæg, hvorpå der foretages genanvendelsesoperationer. 25) Genbrug: Som defineret i bekendtgørelse om affald. 26) Husholdningsaffald: Som defineret i bekendtgørelse om affald. 27) Håndtering: Som defineret i bekendtgørelse om affald. 28) Indsamling: Som defineret i bekendtgørelse om affald. 29) Indsamlingsordning: Som defineret i bekendtgørelse om affald. 30) Indsamlingsvirksomhed: Som defineret i bekendtgørelse om Affaldsregistret og om godkendelse som indsamlingsvirksomhed. 31) Kombineret indsamling: Som defineret i bekendtgørelse om affald. 32) Kommunale behandlingsanlæg: Kommunale anlæg, som behandler affald til materialenyttiggørelse, og hvor en eller flere kommunalbestyrelser tilsammen ejer en væsentlig andel af anlægget eller direkte eller indirekte ejer en væsentlig del af kapitalen i det selskab eller lignende, der ejer anlægget. 33) Materialenyttiggørelse: Som defineret i bekendtgørelse om affald. 34) Mægler: Som defineret i bekendtgørelse om Affaldsregistret og om godkendelse som indsamlingsvirksomhed. 35) Nyttiggørelse: Som defineret i bekendtgørelse om affald. 36) Reel genanvendelse: Som defineret i bekendtgørelse om affald. 37) Udenlandsk virksomhed: En udenlandsk virksomhed er en virksomhed beliggende i udlandet, og som derfor ikke er registreret i Det centrale virksomhedsregister (CVR). 38) Virksomhed: Som defineret i bekendtgørelse om affald.",
      "valid_from": "2022-12-16",
      "valid_to": null
    },
    {
      "provision_ref": "3:3",
      "chapter": "3",
      "section": "3",
      "content": "§ 3. Kommunalbestyrelsen skal udarbejde og vedtage regulativer om ordninger for affald produceret i kommunen af husholdninger og virksomheder, jf. § 8, stk. 1-3, jf. dog stk. 2 og § 9. Stk. 2. Kommunalbestyrelsen skal udarbejde og vedtage et selvstændigt regulativ for jord, som er affald. Stk. 3. Kommunalbestyrelsen skal, når de udarbejder regulativerne efter stk. 1, anvende de paradigmer, som fremgår af bilag 3 og 4. Regulativerne består af en obligatorisk tekst og en tekst, der udfyldes af de enkelte kommunalbestyrelser. Paradigmerne er tilgængelige på https://nstar.ens.dk/. Stk. 4. Kommunalbestyrelsen skal offentliggøre de efter stk. 1 vedtagne regulativer ved indrapportering til den nationale regulativdatabase, der er tilgængelig på https://nstar.ens.dk/. Stk. 5. Regulativerne efter stk. 1 træder i kraft dagen efter offentliggørelse i regulativdatabasen, medmindre en anden og senere ikrafttrædelsesdato er fastsat i regulativet. Stk. 6. Oplysninger om vedtagelse og ikrafttræden af et regulativ efter stk. 2 offentliggøres ved kommunalbestyrelsens annoncering heraf. Annonceringen kan ske udelukkende digitalt på kommunens hjemmeside. Regulativet kan tidligst træde i kraft 4 uger efter annonceringen. Samtidig med annonceringen skal regulativet være offentligt tilgængeligt og formidles elektronisk til offentligheden, jf. bekendtgørelse om aktiv formidling af miljøoplysninger.",
      "valid_from": "2022-12-16",
      "valid_to": null
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Kommunalbestyrelsen skal i regulativerne fastsætte de indsamlings- og anvisningsordninger, der skal anvendes i kommunen, jf. kapitel 4. Kommunalbestyrelsen vælger selv, om felter, der i paradigmerne, jf. § 3, stk. 3, er angivet med »frivillig at udfylde«, skal udfyldes.",
      "valid_from": "2022-12-16",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Kommunalbestyrelsen skal i regulativerne fastsætte forskrifter om indsamlingsordningernes omfang og tilrettelæggelse m.v. Stk. 2. Kommunalbestyrelsen kan herudover for indsamlingsordninger fastsætte forskrifter om: 1) Emballering af affald. 2) Beholdertype. 3) Opbevaring af affald. 4) Kapacitet for beholdere. 5) Anbringelse af beholdere, herunder adgangsveje. 6) Anvendelse af beholdere. 7) Fyldning af beholdere. 8) Renholdelse af beholdere. 9) Afhentning af beholdere.",
      "valid_from": "2022-12-16",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Kommunalbestyrelsen skal i regulativerne fastsætte forskrifter om anvisningsordningernes omfang og tilrettelæggelse m.v., herunder krav om sortering. Stk. 2. Kommunalbestyrelsen kan herudover for anvisningsordninger fastsætte forskrifter om: 1) Emballering af affald. 2) Mærkning af containere m.v. 3) Opbevaring af affald. 4) Forbehandling. 5) Anvisning af affald til midlertidig oplagring. 6) Undtagelse af store og uhåndterlige emner fra kravet om forbrænding, hvis de kræver særlig forbehandling udover forbehandling med kompaktor eller lignende. 7) Deklarering af affald.",
      "valid_from": "2022-12-16",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. For at give offentligheden mulighed for tidligt og på en effektiv måde at udtale sig, inden et regulativ bliver vedtaget, skal kommunalbestyrelsen foretage offentlig annoncering af et forslag til regulativ. Annonceringen kan ske udelukkende digitalt på kommunens hjemmeside. Annonceringen skal som minimum indeholde oplysninger om: 1) Kommunalbestyrelsens adresse. 2) Oplysning om, at enhver har ret til at se forslaget. 3) Oplysning om, at enhver har ret til at kommentere forslaget inden for en frist på minimum 4 uger fra annonceringen og oplysning om, hvor kommentarer og spørgsmål kan rettes til. Stk. 2. Kommunalbestyrelsen foretager offentlig annoncering af et regulativs vedtagelse og af de begrundelser og overvejelser, der ligger til grund for regulativets vedtagelse, herunder om processen for offentlighedens deltagelse. Annonceringen kan ske udelukkende digitalt på kommunens hjemmeside. Regulativet skal være offentligt tilgængeligt og formidles elektronisk til offentligheden, jf. bekendtgørelse om aktiv formidling af miljøoplysninger. Stk. 3. Stk. 1 og 2 finder ikke anvendelse for regulativer efter § 3, stk. 1, hvor der alene er tale om ændringer i regulativernes obligatoriske tekst.",
      "valid_from": "2022-12-16",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Kommunalbestyrelsen skal etablere ordninger for affald, jf. bekendtgørelse om affald, herunder jord, som er affald, produceret i kommunen af husholdninger og virksomheder, jf. dog stk. 2 og 3 og § 9. Ordningerne skal fremgå af henholdsvis regulativet for husholdningsaffald, regulativet for erhvervsaffald og regulativet for jord, som er affald, jf. § 3. Stk. 2. Stk. 1 gælder ikke for eksplosivt affald. Stk. 3. Efter § 49 d, stk. 1, i miljøbeskyttelsesloven må kommunalbestyrelsen ikke etablere ordninger for eller tilbyde indsamling af erhvervsaffald egnet til materialenyttiggørelse, jf. dog § 9, stk. 1, og § 10, stk. 1. Stk. 4. Kommunalbestyrelsen beslutter, om en ordning efter stk. 1 etableres som en indsamlings- eller en anvisningsordning, jf. dog § 9 samt bekendtgørelse om affalds regler om etablering af visse ordninger. En indsamlingsordning kan etableres som en hente- eller en bringeordning. Stk. 5. Kommunalbestyrelsen kan etablere forskellige ordninger for den samme brugergruppe, når forskellen er begrundet i objektive kriterier som f.eks. boligtype. Stk. 6. Kommunalbestyrelsen skal konkret anvise affald, der ikke er omfattet af en indsamlings- eller anvisningsordning, jf. dog stk. 2 og 3. Den konkrete anvisning skal ske på baggrund af en konkret vurdering af affaldets egenskaber, herunder nødvendige prøvetagninger og analyser til brug for klassificering og anvisning.",
      "valid_from": "2022-12-16",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Kommunalbestyrelsen skal tilbyde både virksomheder, som er hjemhørende i kommunen, og virksomheder, som ikke er hjemhørende i kommunen, herunder udenlandske virksomheder, adgang til mindst én genbrugsplads, jf. pligt til etablering af en genbrugspladsordning for husholdninger i bekendtgørelse om affald, jf. dog stk. 3. Ordningen giver virksomhederne adgang til genbrugspladsen med affald, der i karakter svarer til det, husholdninger har adgang med. Der betales for genbrugspladsen efter reglerne i §§ 19-20, hvis tilbuddet benyttes. Stk. 2. Kommunalbestyrelsen skal for virksomheder begrænse adgangen efter stk. 1 til affald bragt til pladsen i indregistrerede køretøjer, der vejer op til 3500 kg. Kommunalbestyrelsen skal endvidere give virksomhederne adgang til genbrugspladsen med affald, som transporteres i en på køretøjet monteret trailer. Stk. 3. Kommunalbestyrelsen planlægger med henblik på løbende at stille kapacitet til rådighed for virksomhederne på kommunens genbrugsplads. Kommunalbestyrelsen skal dog ikke sikre, at der til enhver tid er kapacitet på genbrugspladsen til enhver virksomhed, idet kommunalbestyrelsen ved manglende kapacitet på genbrugspladsen anviser eller henviser til anden tilsvarende håndtering. Stk. 4. Kommunalbestyrelsen skal sikre, at det alene er tilladt for virksomheder at aflevere emballeret affald på genbrugspladser, hvis affaldet er emballeret i klare plastsække. Stk. 5. Kommunalbestyrelsen skal begrænse adgangen til at aflevere farligt affald på kommunens genbrugspladser til aflevering af 200 kg. farligt affald om året pr. virksomhed. I opgørelsen af de 200 kg. farligt affald indgår ikke: 1) Bærbare batterier og akkumulatorer, som defineret i bekendtgørelse om batterier og akkumulatorer og udtjente batterier og akkumulatorer. 2) Affald af elektrisk og elektronisk udstyr fra husholdninger omfattet af producentansvar, som defineret i bekendtgørelse om at bringe elektrisk og elektronisk udstyr i omsætning samt håndtering af affald af elektrisk og elektronisk udstyr. Stk. 6. Kommunalbestyrelsen skal udstede en kvittering til virksomheder, der afleverer farligt affald på en genbrugsplads, for aflevering af det farlige affald.",
      "valid_from": "2022-12-16",
      "valid_to": null
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Efter § 49 d, stk. 3, i miljøbeskyttelsesloven kan kommunalbestyrelsen tilbyde indsamling af sorteret erhvervsaffald egnet til materialenyttiggørelse produceret 1) af virksomheder, der producerer affald, som i art og mængde svarer til en husholdnings, 2) på øer uden fast broforbindelse eller 3) af kommunens egne institutioner og virksomheder. Stk. 2. Stk. 1, nr. 1, finder kun anvendelse, hvor kommunalbestyrelsen i sit regulativ for husholdningsaffald har fastsat en indsamlingsordning organiseret som en henteordning for affald egnet til materialenyttiggørelse. Stk. 3. Virksomheder kan benytte et kommunalt tilbud om indsamling efter stk. 1, nr. 1, for de fraktioner, som virksomheden producerer i art og mængde svarende til en husholdnings. Stk. 4. Tilbyder kommunalbestyrelsen indsamling efter stk. 1, nr. 1, må kommunalbestyrelsen alene stille den service til rådighed, der stilles til rådighed for husholdningerne i kommunen.",
      "valid_from": "2022-12-16",
      "valid_to": null
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Når en kommunal ordning er fastlagt i regulativet for husholdningsaffald, jf. § 8, stk. 1, og regulativet er trådt i kraft, er borgere og grundejere forpligtet til at benytte ordningen som foreskrevet. Når kommunalbestyrelsen giver en konkret anvisning, jf. § 8, stk. 6, er borgere og grundejere forpligtet til at følge anvisningen. Stk. 2. Borgere og grundejere skal sikre sortering af affald i overensstemmelse med de ordninger, der fremgår af regulativet for husholdningsaffald. Stk. 3. Borgere og grundejere skal på anmodning fra kommunalbestyrelsen godtgøre, at affaldet er håndteret i overensstemmelse med de af kommunalbestyrelsen etablerede ordninger eller kommunalbestyrelsens konkrete anvisning. Stk. 4. Stk. 1-3 gælder ikke for det affald, som borgere og grundejere afleverer til lovligt etablerede og drevne frivillige tilbagetagningsordninger, jf. bekendtgørelse om affald.",
      "valid_from": "2022-12-16",
      "valid_to": null
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Når en kommunal ordning for affald er fastlagt i regulativet for erhvervsaffald, og regulativet er trådt i kraft, er virksomheder forpligtet til at benytte ordningen som foreskrevet. Når kommunalbestyrelsen giver en konkret anvisning, er virksomheder endvidere forpligtet til at følge anvisningen. Stk. 2. Virksomheder kan uanset stk. 1 eksportere deres forbrændingsegnede affald til et nyttiggørelsesanlæg i udlandet efter reglerne i forordning om overførsel af affald og bekendtgørelse om overførsel af affald. Stk. 3. Tilbyder kommunalbestyrelsen virksomheder i kommunen indsamling af forbrændingsegnet erhvervsaffald eller indsamling af erhvervsaffald egnet til materialenyttiggørelse i henhold til § 9, stk. 1, og § 10, stk. 1, er virksomhederne ikke forpligtet til at benytte indsamlingsordningen, jf. dog § 13.",
      "valid_from": "2022-12-16",
      "valid_to": null
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Kommunalbestyrelsen skal efter ansøgning meddele en virksomhed fritagelse for benyttelsespligten i § 12, stk. 1, for så vidt angår farligt affald, som ikke er sorteret affald egnet til materialenyttiggørelse, hvis virksomheden godtgør, at det farlige affald kan håndteres miljømæssigt forsvarligt ved virksomhedens egen foranstaltning. Kommunalbestyrelsen skal som dokumentation forlange kopi af aftale med et miljøgodkendt anlæg, som kan behandle den pågældende affaldstype, eller dokumentation for, at virksomheden selv råder over et anlæg, som kan behandle den pågældende affaldstype. Stk. 2. Fritagelsen efter stk. 1 er gældende, så længe virksomhedens aftale med det miljøgodkendte anlæg består, eller virksomheden selv råder over et anlæg, som kan behandle den pågældende affaldstype. Stk. 3. Virksomheden har pligt til at oplyse kommunalbestyrelsen om ændringer i forholdene beskrevet i stk. 2 med henblik på, at virksomheden kan omfattes af den kommunale ordning for farligt affald.",
      "valid_from": "2022-12-16",
      "valid_to": null
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Virksomheder skal på anmodning fra kommunalbestyrelsen godtgøre, at affaldet er håndteret i overensstemmelse med de af kommunalbestyrelsen etablerede ordninger eller kommunalbestyrelsens konkrete anvisning eller er eksporteret, jf. § 12, stk. 2. Stk. 2. Ved væsentlige ændringer i relation til affald omfattet af de kommunale ordninger for så vidt angår affaldets mængde, sammensætning eller egenskaber skal virksomheden straks underrette kommunalbestyrelsen herom med henblik på kommunalbestyrelsens eventuelle fornyede klassificering eller anvisning.",
      "valid_from": "2022-12-16",
      "valid_to": null
    },
    {
      "provision_ref": "5:15",
      "chapter": "5",
      "section": "15",
      "content": "§ 15. Kommunalbestyrelsen skal i et gebyrblad fastsætte gebyrer for affaldsplanlægning, etablering, drift og administration af affaldsordninger, jf. miljøbeskyttelseslovens § 48, stk. 1, jf. dog miljøbeskyttelseslovens § 48, stk. 2. Gebyrbladet skal godkendes af kommunalbestyrelsen og offentliggøres på kommunens hjemmeside. Stk. 2. Kommunalbestyrelsen kan fastsætte og opkræve særgebyrer for de ekstraomkostninger, som kommunalbestyrelsen påføres af den enkelte affaldsproducent, herunder omkostninger som følger af borgeres, grundejeres eller virksomheders ukorrekte sortering eller ekstra omkostninger til afhentning af affald fra borgere, grundejere eller virksomheder. Stk. 3. Gebyrer efter stk. 1 skal for så vidt angår husholdninger opkræves hos den, der har tinglyst adkomst på ejendommen, jf. miljøbeskyttelseslovens § 48, stk. 6. Stk. 4. Gebyrer efter stk. 1 skal for så vidt angår virksomheder opkræves hos den i CVR-registret registrerede ejer af virksomheden, jf. miljøbeskyttelseslovens § 48, stk. 7. Gebyret skal opkræves for hvert p-nummer, som er registreret i registret.",
      "valid_from": "2022-12-16",
      "valid_to": null
    },
    {
      "provision_ref": "5:16",
      "chapter": "5",
      "section": "16",
      "content": "§ 16. Kommunalbestyrelsen skal opgøre omkostningerne ved den enkelte indsamlings- og anvisningsordning, jf. bekendtgørelse om affald, efter opdelingen i det kommunale budget- og regnskabssystem, således at den samlede gebyrindtægt for hver ordning alene skal dække kommunens omkostninger til ordningen, jf. miljøbeskyttelseslovens § 48, stk. 3. Hvis en ordning omfatter både husholdninger og virksomheder, skal omkostningerne til ordningen fordeles på henholdsvis husholdninger og virksomheder i overensstemmelse med de omkostninger til håndtering, som henholdsvis husholdninger og virksomheder giver anledning til. Stk. 2. Kommunalbestyrelsen kan opkræve et samlet gebyr for alle de ordninger, som en husholdning eller virksomhed er forpligtet til at betale til. Kommunalbestyrelsen skal på anmodning dokumentere fordelingen af omkostningerne på de forskellige ordninger.",
      "valid_from": "2022-12-16",
      "valid_to": null
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Kommunalbestyrelsen skal fastsætte og opkræve gebyr hos alle husholdninger i kommunen, herunder sommerhuse og kolonihaver, til dækning af de af kommunens generelle administrationsomkostninger, herunder omkostninger forbundet med administration af anvisningsordninger, regulativfastsættelse, information, konkrete anvisninger om håndtering af husholdningsaffald samt planlægning og administration, som ikke kan henføres til de enkelte ordninger, jf. stk. 3-7. Den samlede gebyrindtægt skal dække den del af kommunens omkostninger til denne administration og planlægning, der vedrører husholdninger. Gebyret kan fastsættes som et gennemsnitsgebyr for alle husholdninger, jf. dog stk. 2. Stk. 2. Kommunalbestyrelsen kan i gebyrbladet fastsætte fordelingen af omkostningerne mellem forskellige typer af husholdninger, f.eks. enfamilieshuse og etageejendomme samt ejendomme, der ikke benyttes til helårsbeboelse. Stk. 3. Kommunalbestyrelsen skal fastsætte og opkræve et gebyr for indsamlingsordninger for restaffald, jf. bekendtgørelse om affald, hos alle husholdninger i kommunen, som er omfattet af ordningen. Gebyret skal indeholde omkostninger til administration af ordningen. For indsamlingsordninger i form af henteordninger skal gebyret fastsættes på baggrund af den service, der med ordningen stilles til rådighed for husholdningen, defineret ved enten vægten af det affald, der hentes, beholdervolumen eller tømningsfrekvens eller en kombination af disse kriterier, jf. dog stk. 2. Der kan suppleres med yderligere kriterier, der afspejler den enkelte husholdnings belastning af ordningen. Stk. 4. Kommunalbestyrelsen skal fastsætte og opkræve et gebyr for indsamlingsordninger for mad-, papir-, pap-, glas-, metal-, plast- og mad- og drikkekartonaffald, jf. bekendtgørelse om affald, hos alle husholdninger i kommunen, som er omfattet af ordningen. Gebyret skal indeholde omkostninger til administration af ordningen. Gebyret kan fastsættes som et gennemsnitsgebyr, jf. dog stk. 2. Stk. 5. Kommunalbestyrelsen skal fastsætte og opkræve et gebyr for indsamlingsordninger for farligt affald og tekstilaffald, jf. bekendtgørelse om affald, hos alle husholdninger i kommunen, som er omfattet af ordningen. Gebyret skal indeholde omkostninger til administration af ordningen. Gebyret kan fastsættes som et gennemsnitsgebyr, jf. dog stk. 2. Stk. 6. Kommunalbestyrelsen skal fastsætte og opkræve et gebyr for indsamlingsordninger for storskrald og haveaffald, jf. bekendtgørelse om affald, hos alle husholdninger i kommunen, som er omfattet af ordningen, jf. dog stk. 2. Gebyret skal indeholde omkostninger til administration af ordningen. Stk. 7. Kommunalbestyrelsen skal fastsætte og opkræve et gebyr for husholdningers adgang til at aflevere affald på genbrugspladser, jf. bekendtgørelse om affald. Gebyret skal indeholde omkostninger til administration af ordningen. Gebyret kan fastsættes som et gennemsnitsgebyr for alle husholdninger, jf. dog stk. 2. Stk. 8. Kommunalbestyrelsen skal fastsætte og opkræve et gebyr for hver indsamlingsordning, som etableres i kommunen, som ikke er omfattet af stk. 3-7. Gebyret skal indeholde omkostninger til administration af ordningen.",
      "valid_from": "2022-12-16",
      "valid_to": null
    },
    {
      "provision_ref": "5:18",
      "chapter": "5",
      "section": "18",
      "content": "§ 18. Kommunalbestyrelsen skal fastsætte og opkræve et gebyr for indsamlingsordninger for deponeringsegnet farligt affald hos alle virksomheder i kommunen, som er omfattet af ordningen. Gebyret skal indeholde omkostninger til administration af ordningen. Gebyret skal differentieres efter kriterier, der afspejler den enkelte virksomheds belastning af ordningen. Stk. 2. Kommunalbestyrelsen skal fastsætte og opkræve et gebyr for hver indsamlingsordning, som etableres i kommunen, som ikke er omfattet af stk. 1, §§ 19-21 og § 23, stk. 1. Gebyret skal indeholde omkostninger til administration af ordningen. Stk. 3. Kommunalbestyrelsen skal fastsætte og opkræve et gebyr hos virksomheder, for hvilke kommunen foretager konkrete anvisninger, jf. § 8, stk. 6, af erhvervsaffald. Gebyret skal dække de omkostninger, konkrete anvisninger giver anledning til, efter kommunen har foretaget forudgående klassificering, jf. bekendtgørelse om affald. Gebyret skal differentieres, så det afspejler tidsforbruget ved den enkelte konkrete anvisning, dog således at gebyrstørrelsen kan inddeles i faste gebyrtrin fastsat af kommunalbestyrelsen. Stk. 4. Kommunalbestyrelsen skal fastsætte og opkræve et gebyr hos virksomheder, der anmelder flytning af jord, som er erhvervsaffald, i henhold til bekendtgørelse om anmeldelse og dokumentation i forbindelse med flytning af jord. Gebyret skal dække kommunens omkostninger i forbindelse med anmeldelse og dokumentation ved flytning af jord, som er erhvervsaffald. Gebyret skal differentieres, så det afspejler tidsforbruget ved den enkelte anmeldelse, dog således at gebyrstørrelsen kan inddeles i faste gebyrtrin fastsat af kommunalbestyrelsen.",
      "valid_from": "2022-12-16",
      "valid_to": null
    },
    {
      "provision_ref": "5:19",
      "chapter": "5",
      "section": "19",
      "content": "§ 19. Kommunalbestyrelsen skal fastsætte og opkræve et gebyr hos de virksomheder, der gør brug af tilbuddet om at aflevere affald på genbrugspladser, jf. § 9, stk. 1. Gebyret skal indeholde alle omkostninger forbundet med ordningen for virksomhederne, herunder omkostninger til administration af ordningen. Stk. 2. Kommunalbestyrelsen bestemmer, om betalingen for adgangen sker som betaling pr. besøg eller som betaling af et abonnement eller kombinationer heraf. Stk. 3. Uanset hvilken model der vælges, skilles farligt affald fra det øvrige affald og afregnes med hensyntagen til dette affalds behandlingsudgifter.",
      "valid_from": "2022-12-16",
      "valid_to": null
    },
    {
      "provision_ref": "5:20",
      "chapter": "5",
      "section": "20",
      "content": "§ 20. Såfremt kommunalbestyrelsen tilrettelægger ordningen, jf. § 19, som betaling pr. besøg, skal betalingen afspejle den enkelte virksomheds afleverede arter og mængder af affald. Ved betalingen skelnes som minimum mellem to arter: Farligt affald og andet affald. Til brug for opgørelse af den afleverede mængde af andet affald, kan der ske vejning af affaldet, opgørelsen kan baseres på størrelsen af det køretøj, der anvendes ved besøget, herunder om køretøjet har en trailer påmonteret, eller den afleverede mængde kan fastsættes på anden måde. Stk. 2. Såfremt kommunalbestyrelsen tilrettelægger ordningen som betaling af et abonnement, skal kommunalbestyrelsen tilrettelægge ordningen således, at der er en nøje sammenhæng mellem betaling for abonnementet og mængden af affald fra den enkelte virksomhed. Stk. 3. I den i stk. 2 nævnte situation skal kommunalbestyrelsen ved beregning af gebyret anvende opgørelserne af de reelle affaldsmængder fra virksomhederne, som de bliver afdækket via brugerundersøgelserne, jf. § 21, til at fastsætte betalingen for abonnementet. Stk. 4. Kommunalbestyrelsen kan ved sin fastsættelse af gebyret i den i stk. 2 nævnte situation lægge branchekoder opført i bilag 5 til grund for sin gebyrfastsættelse.",
      "valid_from": "2022-12-16",
      "valid_to": null
    },
    {
      "provision_ref": "5:21",
      "chapter": "5",
      "section": "21",
      "content": "§ 21. Såfremt kommunalbestyrelsen tilrettelægger ordningen som betaling af et abonnement, jf. § 20, stk. 2, skal kommunalbestyrelsen sikre, at der årligt senest 1. oktober er gennemført brugerundersøgelser på de genbrugspladser, som kommunens borgere og virksomheder anvender. Brugerundersøgelserne skal danne grundlag for fordelingen af omkostningerne mellem husholdninger og virksomheder og indeholde opgørelser af de mængder af affald, som forskellige kategorier af virksomheder faktisk afleverer på genbrugspladsen.",
      "valid_from": "2022-12-16",
      "valid_to": null
    },
    {
      "provision_ref": "5:22",
      "chapter": "5",
      "section": "22",
      "content": "§ 22. Ved fastsættelse af gebyrer kan kommunalbestyrelsen lade indgå henlæggelser til planlagte investeringer, hvis 1) kommunalbestyrelsen har truffet beslutning om investeringer til renovering, ombygning eller etablering af nye anlæg, 2) kommunalbestyrelsens beslutning er truffet på baggrund af et budget for investeringens omfang og en plan for finansieringen af investeringen, og 3) investeringen fremgår af den gældende affaldshåndteringsplan, jf. bekendtgørelse om affald. Stk. 2. Der kan ske henlæggelser til investeringen i op til 5 år efter, at investeringsbeslutningen er truffet.",
      "valid_from": "2022-12-16",
      "valid_to": null
    },
    {
      "provision_ref": "6:23",
      "chapter": "6",
      "section": "23",
      "content": "§ 23. Kommunalbestyrelsen skal i gebyrbladet, jf. § 15, stk. 1, fastsætte priser for hver tilbudt indsamling, hvis kommunalbestyrelsen har valgt at tilbyde kommunal indsamling af erhvervsaffald egnet til materialenyttiggørelse produceret af virksomheder, der producerer affald, som i art og mængde svarer til en husholdnings, indsamling af erhvervsaffald egnet til materialenyttiggørelse produceret på øer uden fast broforbindelse og indsamling af forbrændingsegnet erhvervsaffald. Stk. 2. Efter § 48 a, stk. 1, i miljøbeskyttelsesloven skal kommunalbestyrelsen fastsætte og opkræve en pris svarende til markedsprisen. Prisen skal som minimum fastsættes, så der sikres fuld dækning af omkostningerne ved indsamlingen. Stk. 3. Prisen efter stk. 1 opkræves hos den i CVR-registret registrerede ejer af virksomheden. Prisen skal opkræves for hvert p-nummer, som er registreret i registret.",
      "valid_from": "2022-12-16",
      "valid_to": null
    },
    {
      "provision_ref": "6:24",
      "chapter": "6",
      "section": "24",
      "content": "§ 24. Kommunalbestyrelsen skal føre særskilte regnskaber for hver tilbudt indsamling, hvis kommunalbestyrelsen har valgt at tilbyde kommunal indsamling af erhvervsaffald egnet til materialenyttiggørelse produceret af virksomheder, der producerer affald, som i art og mængde svarer til en husholdnings, indsamling af erhvervsaffald egnet til materialenyttiggørelse produceret på øer uden fast broforbindelse og indsamling af forbrændingsegnet erhvervsaffald. Stk. 2. Ved udarbejdelse af regnskaber efter stk. 1 skal indtægter og omkostninger i videst muligt omfang henføres til de enkelte ordninger. Hvis kommunalbestyrelsen tilbyder virksomheder at være omfattet af en indsamlingsordning, der også omfatter husholdninger, skal omkostningerne fordeles på henholdsvis husholdninger og virksomheder i overensstemmelse med de omkostninger til håndtering, som henholdsvis husholdninger og virksomheder giver anledning til, jf. § 16, stk. 1, 1. pkt. I det omfang dette ikke er muligt, skal omkostningerne fordeles forholdsmæssigt på henholdsvis husholdninger og virksomheder med udgangspunkt i affaldsmængder og affaldstyper. Stk. 3. Kommunalbestyrelsen skal på anmodning udlevere oplysninger om beregning af priser fastsat i medfør af § 23, stk. 1.",
      "valid_from": "2022-12-16",
      "valid_to": null
    },
    {
      "provision_ref": "6:25",
      "chapter": "6",
      "section": "25",
      "content": "§ 25. Efter § 48 a, stk. 1, i miljøbeskyttelsesloven skal kommunalbestyrelsen fastsætte og opkræve en pris svarende til markedsprisen for behandling af sorteret erhvervsaffald egnet til materialenyttiggørelse produceret på øer uden fast broforbindelse. Prisen skal som minimum fastsættes, så der sikres fuld dækning af omkostningerne ved behandlingen. Stk. 2. Kommunale behandlingsanlæg, der behandler sorteret erhvervsaffald egnet til materialenyttiggørelse produceret på øer uden fast broforbindelse, skal føre særskilte regnskaber for anlæggets aktiviteter forbundet med behandling af sorteret erhvervsaffald egnet til materialenyttiggørelse og aktiviteter forbundet med behandling af andet affald. Stk. 3. Ved udarbejdelse af regnskaber efter stk. 1 skal indtægter og omkostninger i videst muligt omfang henføres til de særskilte aktiviteter på behandlingsanlægget. Kommunale behandlingsanlæg, der både behandler sorteret erhvervsaffald egnet til materialenyttiggørelse produceret på øer uden fast broforbindelse og husholdningsaffald, skal fordele omkostningerne ved behandlingen af erhvervsaffald og husholdningsaffald i overensstemmelse med de omkostninger til behandlingen, som henholdsvis husholdninger og virksomheder giver anledning til. I det omfang dette ikke er muligt, skal omkostningerne fordeles forholdsmæssigt på henholdsvis husholdninger og virksomheder med udgangspunkt i affaldsmængder og affaldstyper.",
      "valid_from": "2022-12-16",
      "valid_to": null
    },
    {
      "provision_ref": "7:26",
      "chapter": "7",
      "section": "26",
      "content": "§ 26. Affaldsproducerende virksomheder kan overdrage madaffald i originalemballage til en virksomhed, der er registreret i Affaldsregistret som indsamlingsvirksomhed med forbehandlingsanlæg eller genanvendelsesanlæg, i overensstemmelse med regler herom i bekendtgørelse om affald.",
      "valid_from": "2022-12-16",
      "valid_to": null
    },
    {
      "provision_ref": "7:27",
      "chapter": "7",
      "section": "27",
      "content": "§ 27. Affaldsproducerende virksomheder skal opfylde deres forpligtelse, jf. bekendtgørelse om affald, til at sikre behandling af deres sorterede erhvervsaffald, som er egnet til materialenyttiggørelse, ved enten selv løbende at forberede affaldet til genbrug, genanvende affaldet eller anvende det til anden endelig materiale nyttiggørelse, eller ved efter behov, jf. dog stk. 3, at overdrage affaldet til én af følgende: 1) Et genanvendelsesanlæg eller et anlæg, som forbereder affald til genbrug, der er registreret i Affaldsregistret. 2) En indsamlingsvirksomhed, der er registreret i Affaldsregistret. 3) En virksomhed, som kan undlade at lade sig registrere efter bekendtgørelse om Affaldsregistret og om godkendelse som indsamlingsvirksomhed. 4) Et kommunalt behandlingsanlæg, der er registreret i Affaldsregistret. 5) En kommunal genbrugsplads eller en kommunal ordning efter § 10. 6) En frivillig tilbagetagningsordning, jf. bekendtgørelse om affald. Stk. 2. Virksomheder og anlæg kan uanset stk. 1 eksportere sorteret erhvervsaffald egnet til materialenyttiggørelse til et anlæg beliggende i udlandet i overensstemmelse med reglerne i forordning om overførsel af affald og bekendtgørelse om overførsel af affald eller sikre genanvendelse eller anden endelig materialenyttiggørelse af det genanvendelige affald efter anden lovgivning. Stk. 3. Erhvervsaffald egnet til materialenyttiggørelse må maksimalt opbevares hos den affaldsproducerende virksomhed i ét år. Stk. 4. Den affaldsproducerende virksomhed skal på anmodning fra kommunalbestyrelsen eller Energistyrelsen godtgøre, at affald er håndteret i overensstemmelse med stk. 1 eller 2.",
      "valid_from": "2022-12-16",
      "valid_to": null
    },
    {
      "provision_ref": "7:28",
      "chapter": "7",
      "section": "28",
      "content": "§ 28. Affaldsproducerende virksomheder skal enten selv sikre, at deres forbrændingsegnede erhvervsaffald håndteres i overensstemmelse med en af kommunalbestyrelsen etableret anvisningsordning eller kommunalbestyrelsens konkrete anvisning eller eksporteres, jf. § 12, stk. 1 og 2, eller overdrage affaldet til en indsamlingsvirksomhed, der er registreret i Affaldsregistret, eller en kommunal indsamlingsordning.",
      "valid_from": "2022-12-16",
      "valid_to": null
    },
    {
      "provision_ref": "7:29",
      "chapter": "7",
      "section": "29",
      "content": "§ 29. Indsamlingsvirksomheder, der modtager sorteret erhvervsaffald, som er egnet til materialenyttiggørelse, overtager den affaldsproducerende virksomheds ansvar, jf. bekendtgørelse om affald, til at sikre, at affaldet forberedes med henblik på genbrug, genanvendes eller anvendes til anden endelig materialenyttiggørelse. Indsamlingsvirksomheder overtager desuden den affaldsproducerende virksomheds ansvar, jf. bekendtgørelse om affald, til at sikre en høj reel genanvendelse af affaldet samt på anmodning fra kommunalbestyrelsen at dokumentere, hvor stor en del af de enkelte affaldsfraktioner der reelt bliver forberedt med henblik på genbrug eller genanvendt. Stk. 2. Indsamlingsvirksomheder, der modtager forbrændingsegnet erhvervsaffald, overtager den affaldsproducerende virksomheds ansvar, jf. § 12, stk. 1 og 2, til at sikre, at affaldet håndteres i overensstemmelse med en kommunal anvisningsordning eller kommunalbestyrelsens konkrete anvisning eller eksporteres. Stk. 3. Den indsamlingsvirksomhed, som efter stk. 1 og 2 overtager ansvaret for affaldets behandling, skal sikre, at der indgås en skriftlig aftale med den, der overdrager affaldet, herom. Heraf skal det fremgå, hvilken affaldstype eller affaldstyper, som aftalen omfatter, og mængden heraf. Stk. 4. Den part, som overdrager affaldet til videre håndtering, kan beslutte, at der ikke skal indgås en skriftlig aftale. Dette gælder dog kun, hvis de i stk. 3 angivne oplysninger fremgår af en faktura, som skal opbevares af den, som overdrager ansvaret for affaldet. Stk. 5. Indgås der ikke en aftale efter stk. 3, og erstattes en sådan aftale ikke af en faktura efter stk. 4, anses affaldet for at være overgivet til en affaldstransportør. Stk. 6. Indsamlingsvirksomheder skal på anmodning fra kommunalbestyrelsen eller Energistyrelsen godtgøre, at affald egnet til materialenyttiggørelse, som virksomheden har overtaget ansvaret for, er anvendt til materialenyttiggørelse eller overdraget til en virksomhed eller anlæg, som nævnt i § 27, stk. 1 og 2. Indsamlingsvirksomheder skal på anmodning fra kommunalbestyrelsen desuden godtgøre, at forbrændingsegnet affald, som virksomheden har overtaget ansvaret for, er håndteret i overensstemmelse med en kommunal anvisningsordning eller kommunalbestyrelsens konkrete anvisning eller er eksporteret.",
      "valid_from": "2022-12-16",
      "valid_to": null
    },
    {
      "provision_ref": "8:30",
      "chapter": "8",
      "section": "30",
      "content": "§ 30. Indsamlingsvirksomheder skal oplyse den, som det forbrændingsegnede erhvervsaffald eller det sorterede erhvervsaffald egnet til materialenyttiggørelse indsamles for, om: 1) Kontaktoplysninger til Energistyrelsen, som indsamlingsvirksomheden har fået godkendelse af, jf. bekendtgørelse om Affaldsregistret og om godkendelse som indsamlingsvirksomhed, og som fører tilsyn med virksomhedens arbejde i Danmark, eller til Erhvervsstyrelsens elektroniske kontaktpunkt (kvikskranken), jf. § 16 i lov om tjenesteydelser i det indre marked. 2) Navn og adresse på Miljøstyrelsen, der fører Affaldsdatasystemet, jf. bekendtgørelse om Affaldsdatasystemet, eller til Erhvervsstyrelsens elektroniske kontaktpunkt (kvikskranken), jf. § 16 i lov om tjenesteydelser i det indre marked. 3) De eventuelle brancheorganisationer, som indsamlingsvirksomheden er medlem af. Stk. 2. Hvis den virksomhed, som erhvervsaffaldet egnet til materialenyttiggørelse eller det forbrændingsegnede erhvervsaffald indsamles for, anmoder om det, skal indsamlingsvirksomheden oplyse om de faglige regler, der gælder for udførelsen af erhvervet, og om hvordan man får adgang til dem. Stk. 3. Oplysninger efter stk. 1 skal gøres tilgængelige eller meddeles klart og entydigt og i god tid inden aftaleindgåelse.",
      "valid_from": "2022-12-16",
      "valid_to": null
    },
    {
      "provision_ref": "8:31",
      "chapter": "8",
      "section": "31",
      "content": "§ 31. Mæglere, som arrangerer nyttiggørelse eller bortskaffelse af erhvervsaffald på andres vegne, skal oplyse den, som erhvervsaffaldet arrangeres nyttiggjort eller bortskaffet for, om: 1) Navn og adresse på Energistyrelsen, der fører Affaldsregistret, jf. bekendtgørelse om Affaldsregistret og om godkendelse som indsamlingsvirksomhed, eller til Erhvervsstyrelsens elektroniske kontaktpunkt (kvikskranken), jf. § 16 i lov om tjenesteydelser i det indre marked. 2) De eventuelle brancheorganisationer, som mægleren, som arrangerer nyttiggørelse eller bortskaffelse af erhvervsaffald, er medlem af. Stk. 2. Hvis den affaldsproducerende virksomhed, som erhvervsaffaldet arrangeres nyttiggjort eller bortskaffet for, anmoder om det, skal mægleren oplyse om de faglige regler, der gælder for udførelsen af erhvervet, og om hvordan man får adgang til dem. Stk. 3. Oplysninger efter stk. 1 skal gøres tilgængelige eller meddeles klart og entydigt og i god tid, inden erhvervsaffaldet arrangeres nyttiggjort eller bortskaffet.",
      "valid_from": "2022-12-16",
      "valid_to": null
    },
    {
      "provision_ref": "9:32",
      "chapter": "9",
      "section": "32",
      "content": "§ 32. For så vidt angår sortering af affald egnet til materialenyttiggørelse fra restaffald kan Energistyrelsen dispensere fra forbuddet i miljøbeskyttelseslovens § 49 f, stk. 1, mod, at kommunalbestyrelsen ejer automatiserede sorteringsanlæg til indledende sortering eller til sortering af affald egnet til materialenyttiggørelse fra farligt affald eller forbrændings- eller deponeringsegnet affald. Stk. 2. Energistyrelsen giver efter ansøgning dispensation, hvis kommunalbestyrelsen senest den 1. juli 2022 har foretaget irreversible investeringer i et projekt, der har til formål at etablere et automatiseret sorteringsanlæg til sortering af affald egnet til materialenyttiggørelse fra restaffald. Stk. 3. Ansøgning om dispensation efter stk. 1 skal indgives til Energistyrelsen senest den 30. september 2022 og skal indeholde en beskrivelse af formål og indhold i projektet og oplysninger om, hvori den irreversible investering består, herunder oplysninger om allerede afholdte omkostninger og indgåede, bindende aftaler. Energistyrelsen kan anmode om yderligere dokumentation for, at betingelserne for at opnå dispensation er opfyldt.",
      "valid_from": "2022-12-16",
      "valid_to": null
    },
    {
      "provision_ref": "10:33",
      "chapter": "10",
      "section": "33",
      "content": "§ 33. Efter § 49 b, stk. 1, i miljøbeskyttelsesloven må kommunalbestyrelsen ikke deltage i aktiviteter forbundet med behandling af affald egnet til materialenyttiggørelse, jf. dog stk. 2, §§ 34-37, § 47 og § 48. Stk. 2. Efter § 49 b, stk. 2, i miljøbeskyttelsesloven må kommunalbestyrelsen deltage i aktiviteter forbundet med vand- og spildevandsforsyningsaktiviteter, behandling af affald produceret på øer uden fast broforbindelse og behandling af jord, som er affald.",
      "valid_from": "2022-12-16",
      "valid_to": null
    },
    {
      "provision_ref": "10:34",
      "chapter": "10",
      "section": "34",
      "content": "§ 34. Kommunalbestyrelsen kan i forbindelse med omlastning af affald egnet til materialenyttiggørelse omfattet af en kommunal affaldsordning 1) af- og pålæsse affald egnet til materialenyttiggørelse med henblik på transport til et behandlingsanlæg, 2) oplagre affaldet midlertidigt, 3) manuelt frasortere grove fejlsorteringer, 4) foretage sammenpresning og balletering med henblik på transportoptimering og 5) komprimere, herunder neddele, ekspanderet polystyren (EPS-plast).",
      "valid_from": "2022-12-16",
      "valid_to": null
    },
    {
      "provision_ref": "10:35",
      "chapter": "10",
      "section": "35",
      "content": "§ 35. Kommunalbestyrelsen kan deltage i aktiviteter forbundet med behandling af erhvervsaffald egnet til materialenyttiggørelse produceret af kommunens egne institutioner og virksomheder i følgende situationer: 1) Behandling af slagge fra kommunalt ejede forbrændingsanlæg. 2) Kompostering af have- og parkaffald fra kommunale parker, haveanlæg, naturområder og kirkegårde på det sted, hvor affaldet er produceret. 3) Behandling af affald egnet til materialenyttiggørelse i forbindelse med kommunens aktiviteter på social- og beskæftigelsesområdet.",
      "valid_from": "2022-12-16",
      "valid_to": null
    },
    {
      "provision_ref": "10:36",
      "chapter": "10",
      "section": "36",
      "content": "§ 36. Kommunalbestyrelsen kan deltage i aktiviteter forbundet med behandling af affald egnet til materialenyttiggørelse i forbindelse med kommunale bygge- og anlægsprojekter. Kommunalbestyrelsen må dog ikke varetage forbehandling af affaldet. Hvis kommunalbestyrelsen indgår aftale med en privat aktør om varetagelse af et kommunalt bygge- og anlægsprojekt, vil den private aktør ikke være forhindret i at varetage forbehandling af affaldet.",
      "valid_from": "2022-12-16",
      "valid_to": null
    },
    {
      "provision_ref": "10:37",
      "chapter": "10",
      "section": "37",
      "content": "§ 37. Forsyningstilsynet giver efter ansøgning dispensation fra forbuddet i miljøbeskyttelseslovens § 49 b, stk. 1, mod, at kommunalbestyrelsen deltager i aktiviteter forbundet med behandling af affald egnet til materialenyttiggørelse, hvis kommunalbestyrelsen 1) har afholdt et udbud af opgaven efter udbudslovens regler for tildeling af offentlige kontrakter, 2) ikke har modtaget antagelige ansøgninger eller tilbud i forbindelse med udbuddet og 3) forud for udbuddet har foretaget en indledende markedsundersøgelse, jf. stk. 2, og at resultatet af markedsundersøgelsen i relevant omfang afspejler sig i udbuddet. Stk. 2. Den indledende markedsundersøgelse skal kunne sikre, at kommunalbestyrelsen kan udforme udbuddet på baggrund af kendskab til markedet og skal som minimum bestå i 1) indhentelse af oplysninger om eksisterende og potentielle nye løsninger på markedet og markedets generelle prisniveau hos økonomiske aktører m.v. eller ved anvendelse af rådgivere med branchekendskab og 2) dialog med potentielle ansøgere og tilbudsgivere om krav til det ønskede indkøb.",
      "valid_from": "2022-12-16",
      "valid_to": null
    },
    {
      "provision_ref": "10:38",
      "chapter": "10",
      "section": "38",
      "content": "§ 38. En ansøgning om dispensation, jf. § 37, skal indeholde 1) begrundelse for ansøgning om dispensation, 2) udbudsmateriale og dokumentation for gennemført udbudsprocedure, 3) kommunalbestyrelsens angivelse af, at der ikke er modtaget antagelige ansøgninger eller tilbud i forbindelse med udbuddet, 4) angivelse af, hvilke affaldsfraktioner som kommunalbestyrelsen søger om dispensation til at behandle, 5) angivelse af, hvilke kommuner der ønskes omfattet af dispensationen, 6) dokumentation for den indledende markedsundersøgelse, jf. § 37, stk. 2, og omfang heraf, og 7) angivelse af, hvorledes resultatet af den indledende markedsundersøgelse har afspejlet sig i udbuddet.",
      "valid_from": "2022-12-16",
      "valid_to": null
    },
    {
      "provision_ref": "10:39",
      "chapter": "10",
      "section": "39",
      "content": "§ 39. I forbindelse med meddelelse af dispensation, jf. § 37, træffer Forsyningstilsynet afgørelse om, hvilke af de ansøgte affaldsfraktioner, jf. § 38, nr. 4, der skal omfattes af dispensationen. Stk. 2. Kommunalbestyrelsen må alene deltage i aktiviteter forbundet med behandlingen af affaldsfraktioner, der er omfattet af dispensationen. Stk. 3. Dispensation kan alene meddeles til behandling af affald fra affaldsordninger etableret i den kommune eller de kommuner, der er omfattet af dispensationen.",
      "valid_from": "2022-12-16",
      "valid_to": null
    },
    {
      "provision_ref": "10:40",
      "chapter": "10",
      "section": "40",
      "content": "§ 40. Aktiviteter omfattet af en dispensation meddelt efter § 37 skal udøves i et særskilt aktie- eller anpartsselskab, der drives på kommercielle vilkår, med privat medejerskab, jf. miljøbeskyttelseslovens § 49 c, stk. 2. I selskaber omfattet af dispensationen skal der være private ejere, som besidder minimum 25 pct. af selskabets kapital og stemmerettigheder.",
      "valid_from": "2022-12-16",
      "valid_to": null
    },
    {
      "provision_ref": "10:41",
      "chapter": "10",
      "section": "41",
      "content": "§ 41. Kommunalbestyrelsens genudbud af opgaven skal ske på samme vilkår og med samme krav som det udbud og det udbudsmateriale, der dannede grundlag for meddelelse af dispensation. Stk. 2. Kommunalbestyrelsen kan uanset stk. 1 foretage uvæsentlige ændringer i genudbuddet, som ikke vil påvirke feltet af potentielle ansøgere eller tilbudsgivere eller fordreje konkurrencen. Kommunalbestyrelsen skal på anmodning fra Forsyningstilsynet godtgøre, at ændringer i genudbuddet ikke påvirker feltet af potentielle ansøgere eller tilbudsgivere eller fordrejer konkurrencen. Stk. 3. Kommunalbestyrelsen kan i genudbuddet efter stk. 1 udbyde opgaven med mulighed for, at en privat aktør indtræder i et aktie- og anpartsselskab, hvori opgaven udøves, og hvori kommunalbestyrelsen eller de kommunalbestyrelser, der er omfattet af dispensationen, ejer mindre end 75 pct. af selskabets kapital og stemmerettigheder. Det må ikke være et krav for tildeling af opgaven, at den private aktør indtræder i selskabet.",
      "valid_from": "2022-12-16",
      "valid_to": null
    },
    {
      "provision_ref": "10:42",
      "chapter": "10",
      "section": "42",
      "content": "§ 42. Forsyningstilsynet kan påbyde, at manglende overholdelse af vilkår for dispensationen bringes i orden straks eller inden en nærmere angivet frist.",
      "valid_from": "2022-12-16",
      "valid_to": null
    },
    {
      "provision_ref": "10:43",
      "chapter": "10",
      "section": "43",
      "content": "§ 43. Et kommunalt behandlingsanlæg kan behandle andet sorteret erhvervsaffald til materialenyttiggørelse end det af § 33, stk. 2, og § 35-36 omfattede, i det omfang det er i overensstemmelse med en godkendt anmeldelse, jf. §§ 95 og 96 i bekendtgørelse om affald nr. 48 af 13. januar 2010.",
      "valid_from": "2022-12-16",
      "valid_to": null
    },
    {
      "provision_ref": "10:44",
      "chapter": "10",
      "section": "44",
      "content": "§ 44. Kommunale behandlingsanlæg må alene udbyde den godkendte behandlingskapacitet på markedet, jf. dog stk. 2 og 3. Stk. 2. Falder mængden af husholdningsaffald til materialenyttiggørelse, som den kommunalbestyrelse eller de kommunalbestyrelser, som ejer anlægget, har kapacitetsansvar for, til under den mængde af husholdningsaffald, som blev behandlet på anlægget 26. februar 2009, kan den herved frigjorte kapacitet udbydes på markedet. Stk. 3. Effektiviseres det kommunale behandlingsanlæg således, at behandlingskapaciteten øges indenfor de i den 26. februar 2009 gældende miljøgodkendelses udledningskrav m.v., kan denne yderligere behandlingskapacitet udbydes på markedet, såfremt det ikke er muligt at udnytte den til behandling af genanvendeligt husholdningsaffald, som den kommunalbestyrelse eller de kommunalbestyrelser, som ejer anlægget, har kapacitetsansvar for.",
      "valid_from": "2022-12-16",
      "valid_to": null
    },
    {
      "provision_ref": "10:45",
      "chapter": "10",
      "section": "45",
      "content": "§ 45. Et kommunalt behandlingsanlæg, der behandler sorteret erhvervsaffald til materialenyttiggørelse, skal føre særskilte regnskaber for anlæggets aktiviteter i forbindelse med behandling af sorteret erhvervsaffald til materialenyttiggørelse, der ikke er omfattet af § 33, stk. 2, og § 35-36 og andet affald. Stk. 2. Ved udarbejdelse af regnskaber efter stk. 1 skal indtægter og omkostninger i videst muligt omfang henføres til de særskilte aktiviteter. I det omfang dette ikke er muligt, fordeles omkostningerne forholdsmæssigt mellem aktiviteterne med udgangspunkt i mængder og affaldstyper. Stk. 3. Udarbejdelse af regnskaber skal ske efter reglerne i bekendtgørelse om kommunernes budget- og regnskabsvæsen, revision m.v., eller hvis anlægget drives af et aktie- eller anpartsselskab eller en erhvervsdrivende fond efter årsregnskabsloven. Stk. 4. Regnskaber for de særskilte aktiviteter skal fremsendes til Forsyningstilsynet årligt senest 30 dage efter, at de er revideret af revisor og godkendt af anlæggets ansvarlige ledelse og senest førstkommende 15. juli efter regnskabsårets afslutning.",
      "valid_from": "2022-12-16",
      "valid_to": null
    },
    {
      "provision_ref": "10:46",
      "chapter": "10",
      "section": "46",
      "content": "§ 46. Et kommunalt behandlingsanlæg, der behandler sorteret erhvervsaffald til materialenyttiggørelse, skal udbyde denne behandling på markedet, jf. dog § 44. Det kommunale behandlingsanlæg skal fastsætte prisen for behandling på en sådan måde, at den årlige indtægt fra behandlingen af dette affald som minimum dækker de omkostninger til behandlingen, som opgøres i regnskaber efter § 45. Stk. 2. Det kommunale behandlingsanlæg skal indberette opkrævede priser for behandling af andet sorteret erhvervsaffald til materialenyttiggørelse, end affald omfattet af § 33, stk. 2, og § 35-36, og for behandling af andet affald på anlægget i regnskabsåret til Forsyningstilsynet samtidigt med fremsendelse af regnskab til Forsyningstilsynet efter § 45, stk. 4.",
      "valid_from": "2022-12-16",
      "valid_to": null
    },
    {
      "provision_ref": "10:47",
      "chapter": "10",
      "section": "47",
      "content": "§ 47. En kommunalbestyrelse, der indtil den 1. juli 2027 ønsker at deltage i aktiviteter forbundet med behandling af affald egnet til materialenyttiggørelse omfattet af en kommunal affaldsordning, jf. miljøbeskyttelseslovens § 49 g, stk. 1, skal senest den 30. september 2022 anmelde dette til Forsyningstilsynet. Stk. 2. Anmeldelsen til Forsyningstilsynet skal indeholde 1) oplysninger om, hvilket anlæg aktiviteterne er knyttet til, 2) dokumentation for, at anlægget er godkendt og sat i drift senest den 16. juni 2020, eller at der senest den 16. juni 2020 er foretaget væsentlige irreversible investeringer i etableringen af anlægget, og 3) oplysninger om, hvori en eventuel irreversibel investering består, herunder oplysninger om allerede afholdte omkostninger og indgåede, bindende aftaler. Stk. 3. Kommunalbestyrelsen skal senest den 1. januar 2023 indsende oplysninger om anlæggets aktiver og stand den 1. juli 2022 til Forsyningstilsynet.",
      "valid_from": "2022-12-16",
      "valid_to": null
    },
    {
      "provision_ref": "10:48",
      "chapter": "10",
      "section": "48",
      "content": "§ 48. En kommunalbestyrelse, der indtil den 1. juli 2027 ønsker at eje automatiserede sorteringsanlæg til indledende sortering eller til sortering af affald egnet til materialenyttiggørelse fra farligt affald eller forbrændings- eller deponeringsegnet affald, jf. miljøbeskyttelseslovens § 49 g, stk. 2, skal senest den 30. september 2022 anmelde dette til Forsyningstilsynet. Stk. 2. Anmeldelsen til Forsyningstilsynet skal indeholde 1) oplysninger om, hvilket anlæg aktiviteterne er knyttet til, 2) dokumentation for, at anlægget er godkendt og sat i drift senest den 1. juli 2022, eller at der senest den 1. juli 2022 er foretaget væsentlige irreversible investeringer i etableringen af anlægget, og 3) oplysninger om, hvori en eventuel irreversibel investering består, herunder oplysninger om allerede afholdte omkostninger og indgåede, bindende aftaler. Stk. 3. Kommunalbestyrelsen skal senest den 1. januar 2023 indsende oplysninger om anlæggets aktiver og stand den 1. juli 2022 til Forsyningstilsynet.",
      "valid_from": "2022-12-16",
      "valid_to": null
    },
    {
      "provision_ref": "10:49",
      "chapter": "10",
      "section": "49",
      "content": "§ 49. Kommunalbestyrelsen skal senest den 31. marts 2024 anmelde til Forsyningstilsynet, at aktiviteter i henhold til miljøbeskyttelseslovens § 49 g, stk. 1 og 2, er udskilt i et eller flere særskilte selskaber i aktie- eller anpartsselskabsform, som ikke udøver andre aktiviteter end aktiviteter forbundet med behandling af affald egnet til materialenyttiggørelse, indledende sortering og sortering af affald egnet til materialenyttiggørelse fra farligt affald eller forbrændings- eller deponeringsegnet affald. Stk. 2. Anmeldelsen til Forsyningstilsynet skal indeholde 1) oplysninger om, hvilket anlæg og hvilke tilhørende aktiviteter der er udskilt i aktie- eller anpartsselskaber, og 2) selskabets åbningsbalance. Stk. 3. Kommunalbestyrelsen må ikke foretage kapitalindskud i de udskilte aktie- og anpartsselskaber, efter selskabet er stiftet, medmindre det er nødvendigt for opretholdelse af almindelig drift og vedligehold af anlæg, der er udskilt i selskabet.",
      "valid_from": "2022-12-16",
      "valid_to": null
    },
    {
      "provision_ref": "10:50",
      "chapter": "10",
      "section": "50",
      "content": "§ 50. Forsyningstilsynet kan påbyde, at manglende overholdelse af vilkår for deltagelse i overgangsordningen bringes i orden straks eller inden en nærmere angivet frist.",
      "valid_from": "2022-12-16",
      "valid_to": null
    },
    {
      "provision_ref": "11:51",
      "chapter": "11",
      "section": "51",
      "content": "§ 51. De i stk. 2 angivne anlæg, der deponerer og forbrænder affald, skal hvert år senest den 1. juni for det foregående år indberette de oplysninger, som fremgår af bilag 2, til Energistyrelsen. Stk. 2. Indberetningspligtige anlæg er: 1) Forbrændingsanlæg: Dedikerede affaldsforbrændingsanlæg, hvor mindst 80 % af den producerede energi strammer fra affald, og hvor anlægget ikke hovedsageligt forbrænder farligt affald. 2) Øvrige forbrændingsanlæg, der ikke omfattet af nr. 1, som brænder mere end 20.000 tons affald om året, herunder anlæg, som hovedsageligt forbrænder farligt affald, dog ikke anlæg, der alene forbrænder slam. 3) Deponeringsanlæg, der er godkendt til at modtage affald efter kravene i bekendtgørelsen om deponeringsanlæg, dog ikke anlæg for havbundssedimenter. Stk. 3. Repræsentanter, f.eks. i form af brancheorganisationer eller lignende, for indberetningspligtige anlæg skal gennemgå og beskrive ligheder og forskelle i anlæggenes miljømæssige, energimæssige og økonomiske effektivitet, når Energistyrelsen anmoder herom. På anmodning yder Energistyrelsen bistand til repræsentanterne. Stk. 4. Energistyrelsen offentliggør på www.ens.dk hvert år senest den 1. november en benchmarking på baggrund af oplysningerne indberettet efter stk. 1 og gennemgangen og beskrivelsen efter stk. 3. Stk. 5. Energistyrelsen fritager anlæg, jf. stk. 1, for at indberette oplysninger, som senest den 30. juni er indberettet for det foregående år efter bekendtgørelse om et register over udledning og overførsel af forurenende stoffer (PRTR).",
      "valid_from": "2022-12-16",
      "valid_to": null
    },
    {
      "provision_ref": "12:52",
      "chapter": "12",
      "section": "52",
      "content": "§ 52. Energistyrelsen varetager udvikling, drift, vedligeholdelse og administration af den nationale database over kommunale affaldsregulativer.",
      "valid_from": "2022-12-16",
      "valid_to": null
    },
    {
      "provision_ref": "12:53",
      "chapter": "12",
      "section": "53",
      "content": "§ 53. Den nationale regulativdatabase har til formål at give en samlet oversigt over gældende kommunale affaldsregulativer.",
      "valid_from": "2022-12-16",
      "valid_to": null
    },
    {
      "provision_ref": "13:54",
      "chapter": "13",
      "section": "54",
      "content": "§ 54. Kommunalbestyrelsen fører tilsyn med, at bestemmelserne i denne bekendtgørelse overholdes, jf. dog stk. 2 og §§ 55-58. Stk. 2. Når Energistyrelsen træffer afgørelser efter denne bekendtgørelse, fører Energistyrelsen tilsyn med overholdelsen af disse afgørelser.",
      "valid_from": "2022-12-16",
      "valid_to": null
    },
    {
      "provision_ref": "13:55",
      "chapter": "13",
      "section": "55",
      "content": "§ 55. Forsyningstilsynet fører, jf. miljøbeskyttelseslovens § 48 a, stk. 3, tilsyn med, at kommunalbestyrelsen fastsætter og opkræver en pris svarende til markedsprisen for kommunal indsamling af erhvervsaffald egnet til materialenyttiggørelse produceret af virksomheder, der producerer affald, som i art og mængde svarer til en husholdnings, for kommunal indsamling af erhvervsaffald egnet til materialenyttiggørelse produceret på øer uden fast broforbindelse, for kommunal behandling af erhvervsaffald egnet til materialenyttiggørelse produceret på øer uden fast broforbindelse og for kommunal indsamling af forbrændingsegnet erhvervsaffald, jf. miljøbeskyttelseslovens § 48 a, stk. 1, og denne bekendtgørelses kapitel 6.",
      "valid_from": "2022-12-16",
      "valid_to": null
    },
    {
      "provision_ref": "13:56",
      "chapter": "13",
      "section": "56",
      "content": "§ 56. Forsyningstilsynet fører tilsyn med, at kommunale behandlingsanlæg, der i overensstemmelse med § 95 i bekendtgørelse nr. 48 af 13. januar 2010 om affald har anmeldt, at de ønsker at fortsætte med behandling af sorteret erhvervsaffald egnet til materialenyttiggørelse, overholder vilkår fastsat i §§ 43-46.",
      "valid_from": "2022-12-16",
      "valid_to": null
    },
    {
      "provision_ref": "13:57",
      "chapter": "13",
      "section": "57",
      "content": "§ 57. Forsyningstilsynet fører tilsyn med, at en kommunalbestyrelse, der er meddelt dispensation efter miljøbeskyttelseslovens § 49 c, stk. 1, til at deltage i aktiviteter forbundet med behandling af affald egnet til materialenyttiggørelse, overholder vilkår fastsat i § 39, stk. 2 og 3, § 40-41 og miljøbeskyttelseslovens § 49 c, stk. 2.",
      "valid_from": "2022-12-16",
      "valid_to": null
    },
    {
      "provision_ref": "13:58",
      "chapter": "13",
      "section": "58",
      "content": "§ 58. Forsyningstilsynet fører tilsyn med, at en kommunalbestyrelse, der i overensstemmelse med § 47 og 48 har anmeldt fortsat deltagelse i aktiviteter forbundet med behandling af affald egnet til materialenyttiggørelse omfattet af en kommunal affaldsordning eller at eje automatiserede sorteringsanlæg til indledende sortering eller til sortering af affald egnet til materialenyttiggørelse fra farligt affald eller forbrændings- eller deponeringsegnet affald til Forsyningstilsynet, overholder vilkår fastsat i § 49, stk. 3, og miljøbeskyttelseslovens § 49 g, stk. 3, og § 49 h, stk. 1 og 2.",
      "valid_from": "2022-12-16",
      "valid_to": null
    },
    {
      "provision_ref": "14:59",
      "chapter": "14",
      "section": "59",
      "content": "§ 59. Forsyningstilsynet overvåger og analyserer affaldssektoren og markedet for affaldshåndtering, herunder overvåger og analyserer de kommunalt fastsatte gebyrer, jf. kapitel 5, og priser, jf. kapitel 6.",
      "valid_from": "2022-12-16",
      "valid_to": null
    },
    {
      "provision_ref": "15:60",
      "chapter": "15",
      "section": "60",
      "content": "§ 60. Afgørelser efter denne bekendtgørelse kan ikke indbringes for anden administrativ myndighed.",
      "valid_from": "2022-12-16",
      "valid_to": null
    },
    {
      "provision_ref": "16:61",
      "chapter": "16",
      "section": "61",
      "content": "§ 61. Medmindre højere straf er forskyldt efter den øvrige lovgivning, straffes med bøde den, der 1) overtræder forskrifter, der er fastsat af kommunalbestyrelsen i medfør af § 3, stk. 1 og 2, § 5, stk. 1 og 2, og § 6, stk. 1 og 2, 2) undlader at benytte ordninger etableret efter § 8, stk. 1, 3) undlader at efterkomme kommunalbestyrelsens konkrete anvisning efter § 8, stk. 6, § 11, stk. 1, 2. pkt., eller § 12, stk. 1, 2. pkt., 4) afleverer affald på genbrugspladsen i strid med § 9, stk. 1, 3. pkt., 5) undlader at sortere i overensstemmelse med de ordninger, som fremgår af regulativet, jf. § 11, stk. 2, 6) undlader at godtgøre, at affaldet er håndteret i overensstemmelse med de af kommunalbestyrelsen fastsatte og etablerede ordninger eller kommunalbestyrelsens konkrete anvisning, jf. § 11, stk. 3, og § 14, stk. 1, eller er eksporteret, jf. § 14, stk. 1, 7) undlader at underrette kommunalbestyrelsen om væsentlige ændringer i affaldets mængde, sammensætning eller egenskaber, jf. § 14, stk. 2, 8) undlader at aflevere sorteret erhvervsaffald, som er egnet til materialenyttiggørelse, som foreskrevet i § 27, stk. 1 og 2, 9) opbevarer erhvervsaffald, som er egnet til materialenyttiggørelse, i mere end ét år, jf. § 27, stk. 3, 10) undlader at efterkomme en anmodning fra kommunalbestyrelsen efter § 27, stk. 4, om at godtgøre, at affald er håndteret i overensstemmelse med § 27, stk. 1 og 2, 11) undlader at sikre høj reel genanvendelse af deres sorterede erhvervsaffald, som er egnet til materialenyttiggørelse, og at affaldet forberedes med henblik på genbrug, genanvendes eller anvendes til anden endelig materialenyttiggørelse, jf. § 29, stk. 1, 12) undlader på anmodning at dokumentere, hvor stor en del af de enkelte affaldsfraktioner der reelt bliver forberedt med henblik på genbrug eller genanvendt, jf. § 29, stk. 1, 2. pkt., 13) undlader at sikre, at affaldet håndteres i overensstemmelse med en kommunal anvisningsordning eller kommunalbestyrelsens konkrete anvisning eller eksporteres, jf. § 29, stk. 2, 14) undlader at indgå en skriftlig aftale eller gøre brug af faktura med de angivne oplysninger, jf. § 29, stk. 3 og 4, 15) undlader at efterkomme en anmodning fra kommunalbestyrelsen efter § 29, stk. 6, 1. pkt., om at godtgøre, at affald egnet til materialenyttiggørelse, som virksomheden har overtaget ansvaret for, er anvendt til materialenyttiggørelse eller er overdraget til en virksomhed eller et anlæg som nævnt i § 27, stk. 1 og 2, 16) undlader at efterkomme en anmodning fra kommunalbestyrelsen efter § 29, stk. 6, 2. pkt., om at godtgøre, at forbrændingsegnet affald, som virksomheden har overtaget ansvaret for, er håndteret i overensstemmelse med en kommunal anvisningsordning eller kommunalbestyrelsens konkrete anvisning eller er eksporteret, 17) undlader at afgive de i § 30, stk. 1, og § 31, stk. 1, angivne oplysninger, herunder klart, entydigt og i god tid, jf. § 30, stk. 3, og § 31, stk. 3, 18) undlader at oplyse om faglige regler, jf. § 30, stk. 2, og § 31, stk. 2, 19) udbyder behandling af sorteret erhvervsaffald til materialenyttiggørelse i strid med § 44, 20) undlader at føre særskilte regnskaber, jf. § 45, stk. 1-3, 21) undlader at fremsende regnskaber rettidigt til Forsyningstilsynet, jf. § 45, stk. 4, 22) undlader at udbyde behandling på markedsvilkår, jf. § 46, stk. 1, 23) undlader at indberette opkrævede priser, jf. § 46, stk. 2, 24) undlader at indberette oplysninger, jf. § 51, stk. 1, eller 25) undlader at gennemgå og beskrive ligheder og forskelle i anlæggenes miljømæssige, energimæssige og økonomiske effektivitet, jf. § 51, stk. 3, 1. pkt. Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på miljøet eller fremkaldt fare derfor eller 2) opnået eller tilsigtet en økonomisk fordel for den pågældende selv eller andre, herunder ved besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2022-12-16",
      "valid_to": null
    },
    {
      "provision_ref": "17:62",
      "chapter": "17",
      "section": "62",
      "content": "§ 62. Bekendtgørelsen træder i kraft den 1. januar 2023. Stk. 2. Bekendtgørelse nr. 938 af 20. juni 2022 om affaldsregulativer, -gebyrer og -aktører m.v. ophæves.",
      "valid_from": "2022-12-16",
      "valid_to": null
    },
    {
      "provision_ref": "17:63",
      "chapter": "17",
      "section": "63",
      "content": "§ 63. Et affaldsregulativ, der er udarbejdet efter § 19 i bekendtgørelse nr. 1309 af 18. december 2012 om affald, bevarer sin gyldighed, indtil der er udarbejdet et nyt regulativ efter denne bekendtgørelse. Stk. 2. Et affaldsregulativ, der er udarbejdet efter § 3 i bekendtgørelse nr. 1753 af 27. december 2018 om affaldsregulativer, -gebyrer og -aktører m.v., bevarer sin gyldighed, indtil der er udarbejdet et nyt regulativ efter denne bekendtgørelse. Stk. 3. Et affaldsregulativ, der er udarbejdet efter § 3 i bekendtgørelse nr. 2097 af 14. december 2020 om affaldsregulativer, -gebyrer og -aktører m.v., bevarer sin gyldighed, indtil der er udarbejdet et nyt regulativ efter denne bekendtgørelse. Stk. 4. Et affaldsregulativ, der er udarbejdet efter § 3 i bekendtgørelse nr. 938 af 20. juni 2022 om affaldsregulativer, -gebyrer og -aktører m.v., bevarer sin gyldighed, indtil der er udarbejdet et nyt regulativ efter denne bekendtgørelse.",
      "valid_from": "2022-12-16",
      "valid_to": null
    },
    {
      "provision_ref": "17:64",
      "chapter": "17",
      "section": "64",
      "content": "§ 64. Kommunalbestyrelsen skal fastsætte og opkræve en pris svarende til markedsprisen for kommunal indsamling af erhvervsaffald egnet til materialenyttiggørelse produceret af virksomheder, der producerer affald, som i art og mængde svarer til en husholdnings, for kommunal indsamling af erhvervsaffald egnet til materialenyttiggørelse produceret på øer uden fast broforbindelse og kommunal indsamling af forbrændingsegnet erhvervsaffald, jf. § 23, uanset, at kommunalbestyrelsen ikke har vedtaget regulativer efter denne bekendtgørelse.",
      "valid_from": "2022-12-16",
      "valid_to": null
    },
    {
      "provision_ref": "17:65",
      "chapter": "17",
      "section": "65",
      "content": "§ 65. Hvis kommunalbestyrelsen ikke har udarbejdet et regulativ for erhvervsaffald, der tilbyder både virksomheder, som er hjemhørende i kommunen, og virksomheder, som ikke er hjemhørende i kommunen, herunder udenlandske virksomheder, adgang til mindst én genbrugsplads, jf. § 9, stk. 1, gælder der, indtil regulativet er ændret, følgende: 1) Virksomheder, som er hjemhørende i kommunen, og virksomheder, som ikke er hjemhørende i kommunen, herunder udenlandske virksomheder, skal have adgang til mindst én genbrugsplads i kommunen. 2) Virksomhederne i nr. 1 skal have adgang til genbrugspladsen med affald, der i karakter svarer til det, husholdninger har adgang med. 3) Virksomheder, som ikke er hjemhørende i kommunen, skal i øvrigt have adgang på samme vilkår som virksomheder, som er hjemhørende i kommunen. 4) Virksomheder, der benytter tilbuddet, skal betale gebyr efter kommunens gebyrblad for virksomheders benyttelse af genbrugspladser.",
      "valid_from": "2022-12-16",
      "valid_to": null
    }
  ],
  "definitions": []
}
