{
  "id": "2020:2301",
  "type": "statute",
  "title": "Bekendtgørelse om ændring af bekendtgørelse om besøg og mulighed for lokalt at fastsætte midlertidige besøgsrestriktioner på anbringelsessteder og botilbud m.v. på socialområdet i forbindelse med håndtering af Coronavirussygdom 2019 (COVID-19)",
  "short_name": "BEK Æ#LOKDOK05",
  "status": "in_force",
  "issued_date": "2020-12-31",
  "url": "https://www.retsinformation.dk/eli/lta/2020/2301/xml",
  "description": "Retsinformation source. DocumentId=CY000940; AccessionNumber=B20200230105; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "9a",
      "section": "9a",
      "content": "§ 9 a. For at forebygge og inddæmme udbredelsen af Coronavirussygdom 2019 (COVID-19) i forbindelse med et konkret smitteudbrud i de kommuner, der fremgår af bilag 2, forbydes besøgende midlertidigt adgang til offentlige og private anbringelsessteder og botilbud m.v., jf. § 1, som er beliggende i de kommuner, der fremgår af bilag 2, hvis der er borgere på tilbuddet, som tilhører en risikogruppe. Stk. 2. Forbuddet mod besøg efter stk. 1 omfatter indendørs og udendørs fællesarealer samt den eller de dele af tilbuddet, som borgeren selv råder over. Stk. 3. Forbuddet efter stk. 1 omfatter ikke: 1) Besøg i kritiske situationer, jf. § 6, nr. 1. 2) Besøg af den nære pårørende, jf. § 6, nr. 2, der udpeges af tilbuddets ledelse, jf. § 7. Stk. 4. §§ 2-4, og § 8, stk. 1, samt § 8, stk. 4 og 5, for så vidt angår besøg fra den nære pårørende på tilbud omfattet af § 1, nr. 1 og 2, finder tilsvarende anvendelse for tilbud omfattet af forbuddet mod besøg efter stk. 1."
    }
  ],
  "provision_versions": [
    {
      "provision_ref": "9a",
      "section": "9a",
      "content": "§ 9 a. For at forebygge og inddæmme udbredelsen af Coronavirussygdom 2019 (COVID-19) i forbindelse med et konkret smitteudbrud i de kommuner, der fremgår af bilag 2, forbydes besøgende midlertidigt adgang til offentlige og private anbringelsessteder og botilbud m.v., jf. § 1, som er beliggende i de kommuner, der fremgår af bilag 2, hvis der er borgere på tilbuddet, som tilhører en risikogruppe. Stk. 2. Forbuddet mod besøg efter stk. 1 omfatter indendørs og udendørs fællesarealer samt den eller de dele af tilbuddet, som borgeren selv råder over. Stk. 3. Forbuddet efter stk. 1 omfatter ikke: 1) Besøg i kritiske situationer, jf. § 6, nr. 1. 2) Besøg af den nære pårørende, jf. § 6, nr. 2, der udpeges af tilbuddets ledelse, jf. § 7. Stk. 4. §§ 2-4, og § 8, stk. 1, samt § 8, stk. 4 og 5, for så vidt angår besøg fra den nære pårørende på tilbud omfattet af § 1, nr. 1 og 2, finder tilsvarende anvendelse for tilbud omfattet af forbuddet mod besøg efter stk. 1.",
      "valid_from": "2020-12-31",
      "valid_to": null
    }
  ],
  "definitions": []
}
