{
  "id": "2023:1738",
  "type": "statute",
  "title": "Bekendtgørelse om accelerationspulje",
  "short_name": "BEK H#LOKDOK04",
  "status": "in_force",
  "issued_date": "2023-12-11",
  "url": "https://www.retsinformation.dk/eli/lta/2023/1738/xml",
  "description": "Retsinformation source. DocumentId=CQ002713; AccessionNumber=B20230173805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse for Danmarks Eksport- og Investeringsfonds accelerationspulje."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Danmarks Eksport- og Investeringsfond kan anvende accelerationspuljen til finansiering af Danmarks Eksport- og Investeringsfonds porteføljevirksomheder, der har et særligt vækstpotentiale, og som Danmarks Eksport- og Investeringsfond har fulgt i en årrække og har et godt kendskab til. Stk. 2. Virksomheder omfattet af ordningen er virksomheder, som Danmarks Eksport- og Investeringsfond har investeret i direkte eller indirekte igennem fonde, som Danmarks Eksport- og Investeringsfond ejer mere end 33 pct. af."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Ordningen kan anvendes til virksomheder, som opfylder minimum to af følgende kriterier, jf. dog stk. 2: 1) En omsætning på mellem 35 og 150 mio. kr. på tidspunktet for optag i accelerationspuljen. 2) Mellem 25 og 100 ansatte på tidspunktet for optag i accelerationspuljen. 3) Haft positiv vækst i omsætningen på gennemsnitligt mindst 10 pct. om året de seneste to regnskabsår. 4) Haft positiv vækst i antallet af ansatte på gennemsnitligt mindst 10 pct. om året de seneste to regnskabsår. 5) Har en værdiansættelse på mindst 250 mio. kr. Stk. 2. Virksomhederne skal opfylde enten kriteriet i § 3, stk. 1, nr. 1 eller nr. 2. Stk. 3. Virksomheden skal have potentiale til at opnå en årsomsætning på 1 mia. kr. eller derover og potentiale til som minimum at fordoble antallet af ansatte i Danmark inden for en årrække på 10 år. Danmarks Eksport- og Investeringsfond skal vurdere, om kravene i 1. pkt. er opfyldt. Stik 4. Erhvervsministeriet kan beslutte, at virksomheder, som ikke opfylder kriterierne i stk. 1, kan inkluderes i accelerationspuljen, hvis Danmarks Eksport- og Investeringsfond fremsender begrundet anmodning herom."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Danmarks Eksport- og Investeringsfonds ejerandel må ikke overstige 40 pct. fully diluted i den enkelte virksomhed, når virksomheden indgår i accelerationspuljen. Stk. 2. Virksomheder, som alene er en del af Dansk Vækstkapitals portefølje, kan ikke indgå i accelerationspuljen."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Finansiering under accelerationspuljen skal ydes på markedsvilkår i overensstemmelse med EU’s statsstøtteregler, jf. Kommissionens meddelelse om begrebet statsstøtte i artikel 107, stk. 1, i traktaten om Den Europæiske Unions funktionsmåde (2016/C 262/01)."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Danmarks Eksport- og Investeringsfond kan til og med 2030 anvende accelerationspuljen til finansieringer og investeringer inden for en ramme på 500,0 mio. kr. Stk. 2. Finansieringsrammen for accelerationspuljen består af en adgang til at optage lån på 500 mio. kr. Stk. 3. En virksomhed indgår i accelerationspuljen med 50 pct. af den bogførte værdi af Danmarks Eksport- og Investeringsfonds eksponering på det tidspunkt, hvor virksomheden placeres i puljen. Den bogførte værdi beregnes kun på den eksponering, som Danmarks Eksport- og Investeringsfond har gennem egenkapitalinvesteringer, fondsinvesteringer eller konvertible lån. Danmarks Eksport- og Investeringsfond kan beslutte, hvorledes den samlede portefølje af virksomheder i accelerationspuljen sammensættes med hensyntagen til de ovennævnte kriterier, jf. §3. Stk. 4. Den samlede værdi opgjort på tilgangstidspunktet, jf. stk. 3, af de virksomheder, der indgår i accelerationspuljen, definerer adgangen til at optage lån, som Danmarks Eksport- og Investeringsfond har mulighed for at anvende, dog maksimalt op til 500 mio. kr. Den samlede inkluderede værdi i puljen kan overstige 500 mio. kr., men Danmarks Eksport- og Investeringsfond kan maksimalt optage lån for 500 mio. kr. Stk. 5. Danmarks Eksport- og Investeringsfond hæfter for eventuelle tab på investeringer, der er lagt ind i ordningen, ligesom et eventuelt overskud tilfalder Danmarks Eksport- og Investeringsfond. Stk. 6. Danmarks Eksport- og Investeringsfonds administrationsomkostninger afholdes inden for afkastet på investeringerne. Stk. 7. Accelerationspuljen er revolverende frem til 2030, hvor faciliteten bortfalder. Er provenuet fra salget af en virksomhed i Accelerationspuljen lavere end beløbet, som virksomheden blev optaget med i Accelerationspuljen, kan Danmarks Eksport- og Investeringsfond fortsat inkludere et beløb i Accelerationspuljen, der svarer til differencen mellem den realiserede pris og beløbet, der oprindeligt var inkluderet i puljen."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Erhvervsministeriet fører tilsyn med Danmarks Eksport- og Investeringsfonds anvendelse af Accelerationspuljen som del af det almindelige tilsyn med Danmarks Eksport- og Investeringsfond. Stk. 2. Danmarks Eksport- og Investeringsfonds anvendelse af Accelerationspuljen skal indgå i Danmarks Eksport- og Investeringsfonds årsrapport, der revideres. Stk. 3. Danmarks Eksport- og investeringsfond skal løbende opgøre, hvilke virksomheder der er lagt ind i accelerationspuljen og med hvilken værdi. Stk. 4. Danmarks Eksport- og Investeringsfond har pligt til at holde erhvervsministeren orienteret om alle væsentlige forhold, herunder væsentlige afvigelser fra den forventede udvikling i ordningen. Stk. 5. Danmarks Eksport- og Investeringsfond skal oplyse Erhvervsministeriet, hvis der trækkes på låneadgangen samt statsgarantien."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Der foretages ikke efterregulering af resultatet på Danmarks Eksport- og Investeringsfonds accelerationspulje, da Danmarks Eksport- og Investeringsfond hæfter for eventuelle tab på ordningen, ligesom et eventuelt overskud tilfalder Danmarks Eksport- og Investeringsfond, jf. § 6, stk. 5."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Bekendtgørelsen træder i kraft den 1. januar 2024."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse for Danmarks Eksport- og Investeringsfonds accelerationspulje.",
      "valid_from": "2023-12-11",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Danmarks Eksport- og Investeringsfond kan anvende accelerationspuljen til finansiering af Danmarks Eksport- og Investeringsfonds porteføljevirksomheder, der har et særligt vækstpotentiale, og som Danmarks Eksport- og Investeringsfond har fulgt i en årrække og har et godt kendskab til. Stk. 2. Virksomheder omfattet af ordningen er virksomheder, som Danmarks Eksport- og Investeringsfond har investeret i direkte eller indirekte igennem fonde, som Danmarks Eksport- og Investeringsfond ejer mere end 33 pct. af.",
      "valid_from": "2023-12-11",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Ordningen kan anvendes til virksomheder, som opfylder minimum to af følgende kriterier, jf. dog stk. 2: 1) En omsætning på mellem 35 og 150 mio. kr. på tidspunktet for optag i accelerationspuljen. 2) Mellem 25 og 100 ansatte på tidspunktet for optag i accelerationspuljen. 3) Haft positiv vækst i omsætningen på gennemsnitligt mindst 10 pct. om året de seneste to regnskabsår. 4) Haft positiv vækst i antallet af ansatte på gennemsnitligt mindst 10 pct. om året de seneste to regnskabsår. 5) Har en værdiansættelse på mindst 250 mio. kr. Stk. 2. Virksomhederne skal opfylde enten kriteriet i § 3, stk. 1, nr. 1 eller nr. 2. Stk. 3. Virksomheden skal have potentiale til at opnå en årsomsætning på 1 mia. kr. eller derover og potentiale til som minimum at fordoble antallet af ansatte i Danmark inden for en årrække på 10 år. Danmarks Eksport- og Investeringsfond skal vurdere, om kravene i 1. pkt. er opfyldt. Stik 4. Erhvervsministeriet kan beslutte, at virksomheder, som ikke opfylder kriterierne i stk. 1, kan inkluderes i accelerationspuljen, hvis Danmarks Eksport- og Investeringsfond fremsender begrundet anmodning herom.",
      "valid_from": "2023-12-11",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Danmarks Eksport- og Investeringsfonds ejerandel må ikke overstige 40 pct. fully diluted i den enkelte virksomhed, når virksomheden indgår i accelerationspuljen. Stk. 2. Virksomheder, som alene er en del af Dansk Vækstkapitals portefølje, kan ikke indgå i accelerationspuljen.",
      "valid_from": "2023-12-11",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Finansiering under accelerationspuljen skal ydes på markedsvilkår i overensstemmelse med EU’s statsstøtteregler, jf. Kommissionens meddelelse om begrebet statsstøtte i artikel 107, stk. 1, i traktaten om Den Europæiske Unions funktionsmåde (2016/C 262/01).",
      "valid_from": "2023-12-11",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Danmarks Eksport- og Investeringsfond kan til og med 2030 anvende accelerationspuljen til finansieringer og investeringer inden for en ramme på 500,0 mio. kr. Stk. 2. Finansieringsrammen for accelerationspuljen består af en adgang til at optage lån på 500 mio. kr. Stk. 3. En virksomhed indgår i accelerationspuljen med 50 pct. af den bogførte værdi af Danmarks Eksport- og Investeringsfonds eksponering på det tidspunkt, hvor virksomheden placeres i puljen. Den bogførte værdi beregnes kun på den eksponering, som Danmarks Eksport- og Investeringsfond har gennem egenkapitalinvesteringer, fondsinvesteringer eller konvertible lån. Danmarks Eksport- og Investeringsfond kan beslutte, hvorledes den samlede portefølje af virksomheder i accelerationspuljen sammensættes med hensyntagen til de ovennævnte kriterier, jf. §3. Stk. 4. Den samlede værdi opgjort på tilgangstidspunktet, jf. stk. 3, af de virksomheder, der indgår i accelerationspuljen, definerer adgangen til at optage lån, som Danmarks Eksport- og Investeringsfond har mulighed for at anvende, dog maksimalt op til 500 mio. kr. Den samlede inkluderede værdi i puljen kan overstige 500 mio. kr., men Danmarks Eksport- og Investeringsfond kan maksimalt optage lån for 500 mio. kr. Stk. 5. Danmarks Eksport- og Investeringsfond hæfter for eventuelle tab på investeringer, der er lagt ind i ordningen, ligesom et eventuelt overskud tilfalder Danmarks Eksport- og Investeringsfond. Stk. 6. Danmarks Eksport- og Investeringsfonds administrationsomkostninger afholdes inden for afkastet på investeringerne. Stk. 7. Accelerationspuljen er revolverende frem til 2030, hvor faciliteten bortfalder. Er provenuet fra salget af en virksomhed i Accelerationspuljen lavere end beløbet, som virksomheden blev optaget med i Accelerationspuljen, kan Danmarks Eksport- og Investeringsfond fortsat inkludere et beløb i Accelerationspuljen, der svarer til differencen mellem den realiserede pris og beløbet, der oprindeligt var inkluderet i puljen.",
      "valid_from": "2023-12-11",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Erhvervsministeriet fører tilsyn med Danmarks Eksport- og Investeringsfonds anvendelse af Accelerationspuljen som del af det almindelige tilsyn med Danmarks Eksport- og Investeringsfond. Stk. 2. Danmarks Eksport- og Investeringsfonds anvendelse af Accelerationspuljen skal indgå i Danmarks Eksport- og Investeringsfonds årsrapport, der revideres. Stk. 3. Danmarks Eksport- og investeringsfond skal løbende opgøre, hvilke virksomheder der er lagt ind i accelerationspuljen og med hvilken værdi. Stk. 4. Danmarks Eksport- og Investeringsfond har pligt til at holde erhvervsministeren orienteret om alle væsentlige forhold, herunder væsentlige afvigelser fra den forventede udvikling i ordningen. Stk. 5. Danmarks Eksport- og Investeringsfond skal oplyse Erhvervsministeriet, hvis der trækkes på låneadgangen samt statsgarantien.",
      "valid_from": "2023-12-11",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Der foretages ikke efterregulering af resultatet på Danmarks Eksport- og Investeringsfonds accelerationspulje, da Danmarks Eksport- og Investeringsfond hæfter for eventuelle tab på ordningen, ligesom et eventuelt overskud tilfalder Danmarks Eksport- og Investeringsfond, jf. § 6, stk. 5.",
      "valid_from": "2023-12-11",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Bekendtgørelsen træder i kraft den 1. januar 2024.",
      "valid_from": "2023-12-11",
      "valid_to": null
    }
  ],
  "definitions": []
}
