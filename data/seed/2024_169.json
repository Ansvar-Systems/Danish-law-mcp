{
  "id": "2024:169",
  "type": "statute",
  "title": "Bekendtgørelse om udenlandske UCITS' markedsføring i Danmark",
  "short_name": "BEK H#LOKDOK04",
  "status": "in_force",
  "issued_date": "2024-02-20",
  "url": "https://www.retsinformation.dk/eli/lta/2024/169/xml",
  "description": "Retsinformation source. DocumentId=CQ002785; AccessionNumber=B20240016905; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på udenlandske UCITS omfattet af Europa-Parlamentets og Rådets direktiv 2009/65/EF om samordning af love og administrative bestemmelser om visse institutter for kollektiv investering i værdipapirer (UCITS-direktivet), som ønsker at markedsføre sine andele direkte eller indirekte i Danmark, og som er godkendt af en kompetent myndighed i et andet land inden for Den Europæiske Union eller i et land, som Unionen har indgået aftale med på det finansielle område."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) UCITS: Et investeringsinstitut, der har tilladelse i henhold til regler, der gennemfører direktiv 2009/65/EF CELEX:32009L0065 af 13. juli 2009 om samordning af love og administrative bestemmelser om visse institutter for kollektiv investering i værdipapirer (investeringsinstitutter) (UCITS-direktivet), og som i medfør af direktivets artikel 1, stk. 3, kan oprettes a) i henhold til aftale som investeringsfonde administreret af investeringsforvaltningsselskaber eller administrationsselskaber (i Danmark: værdipapirfonde), b) som trusts (unit trusts), eller c) i henhold til vedtægter som investeringsselskaber (i Danmark: investeringsforeninger og selskaber for investering med kapital, der er variabel (SIKAV’er)). 2) UCITS-direktivet: Europa-Parlaments og Rådets direktiv 2009/65/EF om samordning af love og administrative bestemmelser om visse institutter for kollektiv investering i værdipapirer. 3) En professionel investor: en investor, der anses for en professionel kunde eller efter anmodning kan behandles som en professionel kunde som defineret i bilag II til direktiv 2014/65/EU. 4) En detailinvestor: En investor, der ikke er en professionel investor. 5) Direkte markedsføring: Enhver form for tilkendegivelse rettet mod det danske marked i forbindelse med udøvelse af virksomhed som investeringsinstitut, der har til formål at fremme afsætning af andele fra et investeringsinstitut enten gennem direkte salg fra investeringsinstituttet eller gennem distributører. 6) Indirekte markedsføring: Enhver form for tilkendegivelse rettet mod det danske marked, der har til formål at fremme afsætning af andele fra et investeringsinstitut gennem forsikringsaftaler eller fremme afsætningen af andre værdipapirer, herunder obligationer, hvis kurs og risikoprofil følger investeringsinstituttets tæt, lineært eller gearet."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. En udenlandsk UCITS, som ønsker at markedsføre sine andele direkte eller indirekte i Danmark, skal angive i anmeldelsen, hvilke typer af investorer den udenlandske UCITS retter henvendelse til."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. En udenlandsk UCITS er berettiget til at benytte det samme navn eller den samme betegnelse for sin virksomhed, som benyttes i hjemlandet. Stk. 2. Indebærer navnet eller betegnelsen en risiko for forveksling, kan Finanstilsynet kræve, at en udenlandsk UCITS tilføjer en forklarende bemærkning til navnet eller betegnelsen. Stk. 3. En udenlandsk UCITS skal underrette Finanstilsynet om ændringer i navn eller adresse senest 14 dage efter, at beslutningen om ændringen er truffet."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. En udenlandsk UCITS, der har til hensigt direkte eller indirekte at markedsføre sine andele i Danmark, skal indrettes sådan, at den kan varetage følgende opgaver: 1) Behandle tegning-, tilbagekøbs- og indløsningsordrer og foretage andre udbetalinger til investorerne i relation til andele i den udenlandske UCITS. Behandlinger og udbetalinger skal ske i overensstemmelse med de betingelser, der er fastsat i de dokumenter, der kræves i henhold til kapitel IX i UCITS-direktivet. 2) Give investorerne oplysninger om, hvordan en ordre, der er omfattet af nr. 1, kan foretages, og hvordan tilbagekøb og indløsning skal betales. 3) Lette håndteringen af oplysninger og adgangen til procedurer og ordninger, som beskrevet i artikel 15 i UCITS-direktivet om investorers udøvelse af deres rettigheder som følge af deres investeringer i den udenlandske UCITS i Danmark. 4) Stille de oplysninger og dokumenter, der kræves i henhold til afsnit VII i lov om investeringsforeninger m.v. eller i regler udstedt i medfør af bestemmelser i afsnit VII, til rådighed for investorerne med henblik på nærmere undersøgelse og rekvirering af eksemplarer heraf. 5) Stille en årsrapport for hvert regnskabsår, og en halvårsrapport, der dækker de første seks måneder af regnskabsåret til rådighed for investorerne med henblik på nærmere undersøgelse og rekvirering af eksemplarer heraf. 6) På et varigt medium give investorerne oplysninger af relevans for de opgaver, som den udenlandske UCITS udfører. 7) Fungere som kontaktpunkt for kommunikation med Finanstilsynet og andre kompetente myndigheder. Stk. 2. Den udenlandske UCITS kan udpege en tredjepart til at udføre de opgaver, der er beskrevet i stk. 1. Tredjeparten skal være underlagt regulering og tilsyn vedrørende de opgaver, der varetages af tredjeparten. Der kan ikke stilles krav om den udenlandske UCITS’ fysiske tilstedeværelse i Danmark ved udførelsen af opgaverne, der er beskrevet i stk. 1. Stk. 3. Den udenlandske UCITS skal sikre, at udpegelsen af en tredjepart dokumenteres ved en skriftlig aftale, der præciserer, hvilke opgaver efter stk. 1, tredjeparten udfører på vegne af den udenlandske UCITS. Det skal fremgå af den skriftlige aftale, at tredjeparten modtager alle relevante oplysninger og dokumenter fra den udenlandske UCITS. Stk. 4. Den udenlandske UCITS skal sikre, at materiale til udførelse af de opgaver, der er beskrevet i stk. 1, herunder elektronisk, stilles til rådighed på dansk, uanset om opgaverne udføres af den udenlandske UCITS eller af en tredjepart."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Suspenderer en udenlandsk UCITS indløsning af andele, skal den udenlandske UCITS straks underrette Finanstilsynet herom."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. De dokumenter og oplysninger, som en udenlandsk UCITS løbende skal offentliggøre i sit hjemland, skal ligeledes offentliggøres i Danmark. Stk. 2. Offentliggørelsen skal ske på samme måde som i den udenlandske UCITS’ hjemland. Den udenlandske UCITS skal dog sørge for offentliggørelse her i landet, hvis det er hjemlandets tilsynsmyndighed, der offentliggør dokumenter eller oplysninger i hjemlandet. Stk. 3. Årsrapporten, jf. § 5, stk. 1, nr. 5, skal offentliggøres senest fire måneder efter slutningen af den periode, som årsrapporten vedrører. Stk. 4. Halvårsrapporten, jf. § 5, stk. 1, nr. 5, skal offentliggøres senest to måneder efter slutningen af den periode, som halvårsrapporten vedrører. Stk. 5. Det skal fremgå af prospektet eller i et tillæg til dette, hvor offentliggørelsen af dokumenter og oplysninger finder sted. Stk. 6. Dokumenter og oplysninger skal offentliggøres på dansk, engelsk, norsk eller svensk. Stk. 7. En udenlandsk UCITS skal inden udbud af andele i en UCITS udarbejde og offentliggøre på sit websted et dokument med central information. Dokumentet skal udarbejdes i overensstemmelse med Europa-Parlamentets og Rådets forordning (EU) nr. 1286/2014 af 26. november 2014 om dokumenter med central information om sammensatte og forsikringsbaserede investeringsprodukter til detailinvestorer (PRIIP’er) og den delegerede forordning (EU) 2017/653 af 8. marts 2017 om supplerende regler til Europa-Parlamentets og Rådets forordning (EU) nr. 1286/2014 om dokumenter med central information om sammensatte og forsikringsbaserede investeringsprodukter til detailinvestorer (PRIIP’er) vedrørende reguleringsmæssige tekniske standarder for præsentation, indhold, gennemgang og revision af dokumenter med central information og betingelser for opfyldelse af kravet om at stille sådanne dokumenter til rådighed. Dokumentet med central information skal være affattet på dansk. Stk. 8. En udenlandsk UCITS er ansvarlig for, at dens oversættelser af oplysninger eller dokumenter troværdigt gengiver de oprindelige oplysninger eller dokumenter."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Finanstilsynet kan påbyde, at en udenlandsk UCITS ophører med at markedsføre sine andele i Danmark, hvis 1) den udenlandske UCITS’ foranstaltninger til sikring af investorernes ret til udbetaling af udbytte og indløsning af andele ikke tilstrækkeligt sikrer de danske investorers rettigheder, 2) den udenlandske UCITS ikke rettidigt har betalt afgift, jf. § 9, 3) den udenlandske UCITS ikke markedsføres i overensstemmelse med markedsføringsmaterialet, 4) den udenlandske UCITS’ godkendelse eller tilsyn fra hjemlandets kompetente myndighed bortfalder, eller 5) den udenlandske UCITS gør sig skyldig i grov eller gentagen overtrædelse af reglerne i denne bekendtgørelse eller anden dansk lovgivning."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. En udenlandsk UCITS, som markedsfører sine andele i Danmark i medfør af denne bekendtgørelse, betaler afgift til Finanstilsynet i medfør af § 361, stk. 8, i lov om finansiel virksomhed."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Overtrædelse af § 5, stk. 1, 3 og 4, og §§ 6-7 straffes med bøde. Stk. 2. Overtrædelse af påbud jf. § 8 straffes med bøde. Stk. 3. Der kan pålægges selskaber m.v. (juridiske personer) strafansvar efter reglerne i straffelovens kapitel 5."
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Bekendtgørelsen træder i kraft den 1. marts 2024. Stk. 2. Bekendtgørelse nr. 1504 af 7. december 2023 om udenlandske UCITS’ markedsføring i Danmark ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på udenlandske UCITS omfattet af Europa-Parlamentets og Rådets direktiv 2009/65/EF om samordning af love og administrative bestemmelser om visse institutter for kollektiv investering i værdipapirer (UCITS-direktivet), som ønsker at markedsføre sine andele direkte eller indirekte i Danmark, og som er godkendt af en kompetent myndighed i et andet land inden for Den Europæiske Union eller i et land, som Unionen har indgået aftale med på det finansielle område.",
      "valid_from": "2024-02-20",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) UCITS: Et investeringsinstitut, der har tilladelse i henhold til regler, der gennemfører direktiv 2009/65/EF CELEX:32009L0065 af 13. juli 2009 om samordning af love og administrative bestemmelser om visse institutter for kollektiv investering i værdipapirer (investeringsinstitutter) (UCITS-direktivet), og som i medfør af direktivets artikel 1, stk. 3, kan oprettes a) i henhold til aftale som investeringsfonde administreret af investeringsforvaltningsselskaber eller administrationsselskaber (i Danmark: værdipapirfonde), b) som trusts (unit trusts), eller c) i henhold til vedtægter som investeringsselskaber (i Danmark: investeringsforeninger og selskaber for investering med kapital, der er variabel (SIKAV’er)). 2) UCITS-direktivet: Europa-Parlaments og Rådets direktiv 2009/65/EF om samordning af love og administrative bestemmelser om visse institutter for kollektiv investering i værdipapirer. 3) En professionel investor: en investor, der anses for en professionel kunde eller efter anmodning kan behandles som en professionel kunde som defineret i bilag II til direktiv 2014/65/EU. 4) En detailinvestor: En investor, der ikke er en professionel investor. 5) Direkte markedsføring: Enhver form for tilkendegivelse rettet mod det danske marked i forbindelse med udøvelse af virksomhed som investeringsinstitut, der har til formål at fremme afsætning af andele fra et investeringsinstitut enten gennem direkte salg fra investeringsinstituttet eller gennem distributører. 6) Indirekte markedsføring: Enhver form for tilkendegivelse rettet mod det danske marked, der har til formål at fremme afsætning af andele fra et investeringsinstitut gennem forsikringsaftaler eller fremme afsætningen af andre værdipapirer, herunder obligationer, hvis kurs og risikoprofil følger investeringsinstituttets tæt, lineært eller gearet.",
      "valid_from": "2024-02-20",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. En udenlandsk UCITS, som ønsker at markedsføre sine andele direkte eller indirekte i Danmark, skal angive i anmeldelsen, hvilke typer af investorer den udenlandske UCITS retter henvendelse til.",
      "valid_from": "2024-02-20",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. En udenlandsk UCITS er berettiget til at benytte det samme navn eller den samme betegnelse for sin virksomhed, som benyttes i hjemlandet. Stk. 2. Indebærer navnet eller betegnelsen en risiko for forveksling, kan Finanstilsynet kræve, at en udenlandsk UCITS tilføjer en forklarende bemærkning til navnet eller betegnelsen. Stk. 3. En udenlandsk UCITS skal underrette Finanstilsynet om ændringer i navn eller adresse senest 14 dage efter, at beslutningen om ændringen er truffet.",
      "valid_from": "2024-02-20",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. En udenlandsk UCITS, der har til hensigt direkte eller indirekte at markedsføre sine andele i Danmark, skal indrettes sådan, at den kan varetage følgende opgaver: 1) Behandle tegning-, tilbagekøbs- og indløsningsordrer og foretage andre udbetalinger til investorerne i relation til andele i den udenlandske UCITS. Behandlinger og udbetalinger skal ske i overensstemmelse med de betingelser, der er fastsat i de dokumenter, der kræves i henhold til kapitel IX i UCITS-direktivet. 2) Give investorerne oplysninger om, hvordan en ordre, der er omfattet af nr. 1, kan foretages, og hvordan tilbagekøb og indløsning skal betales. 3) Lette håndteringen af oplysninger og adgangen til procedurer og ordninger, som beskrevet i artikel 15 i UCITS-direktivet om investorers udøvelse af deres rettigheder som følge af deres investeringer i den udenlandske UCITS i Danmark. 4) Stille de oplysninger og dokumenter, der kræves i henhold til afsnit VII i lov om investeringsforeninger m.v. eller i regler udstedt i medfør af bestemmelser i afsnit VII, til rådighed for investorerne med henblik på nærmere undersøgelse og rekvirering af eksemplarer heraf. 5) Stille en årsrapport for hvert regnskabsår, og en halvårsrapport, der dækker de første seks måneder af regnskabsåret til rådighed for investorerne med henblik på nærmere undersøgelse og rekvirering af eksemplarer heraf. 6) På et varigt medium give investorerne oplysninger af relevans for de opgaver, som den udenlandske UCITS udfører. 7) Fungere som kontaktpunkt for kommunikation med Finanstilsynet og andre kompetente myndigheder. Stk. 2. Den udenlandske UCITS kan udpege en tredjepart til at udføre de opgaver, der er beskrevet i stk. 1. Tredjeparten skal være underlagt regulering og tilsyn vedrørende de opgaver, der varetages af tredjeparten. Der kan ikke stilles krav om den udenlandske UCITS’ fysiske tilstedeværelse i Danmark ved udførelsen af opgaverne, der er beskrevet i stk. 1. Stk. 3. Den udenlandske UCITS skal sikre, at udpegelsen af en tredjepart dokumenteres ved en skriftlig aftale, der præciserer, hvilke opgaver efter stk. 1, tredjeparten udfører på vegne af den udenlandske UCITS. Det skal fremgå af den skriftlige aftale, at tredjeparten modtager alle relevante oplysninger og dokumenter fra den udenlandske UCITS. Stk. 4. Den udenlandske UCITS skal sikre, at materiale til udførelse af de opgaver, der er beskrevet i stk. 1, herunder elektronisk, stilles til rådighed på dansk, uanset om opgaverne udføres af den udenlandske UCITS eller af en tredjepart.",
      "valid_from": "2024-02-20",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Suspenderer en udenlandsk UCITS indløsning af andele, skal den udenlandske UCITS straks underrette Finanstilsynet herom.",
      "valid_from": "2024-02-20",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. De dokumenter og oplysninger, som en udenlandsk UCITS løbende skal offentliggøre i sit hjemland, skal ligeledes offentliggøres i Danmark. Stk. 2. Offentliggørelsen skal ske på samme måde som i den udenlandske UCITS’ hjemland. Den udenlandske UCITS skal dog sørge for offentliggørelse her i landet, hvis det er hjemlandets tilsynsmyndighed, der offentliggør dokumenter eller oplysninger i hjemlandet. Stk. 3. Årsrapporten, jf. § 5, stk. 1, nr. 5, skal offentliggøres senest fire måneder efter slutningen af den periode, som årsrapporten vedrører. Stk. 4. Halvårsrapporten, jf. § 5, stk. 1, nr. 5, skal offentliggøres senest to måneder efter slutningen af den periode, som halvårsrapporten vedrører. Stk. 5. Det skal fremgå af prospektet eller i et tillæg til dette, hvor offentliggørelsen af dokumenter og oplysninger finder sted. Stk. 6. Dokumenter og oplysninger skal offentliggøres på dansk, engelsk, norsk eller svensk. Stk. 7. En udenlandsk UCITS skal inden udbud af andele i en UCITS udarbejde og offentliggøre på sit websted et dokument med central information. Dokumentet skal udarbejdes i overensstemmelse med Europa-Parlamentets og Rådets forordning (EU) nr. 1286/2014 af 26. november 2014 om dokumenter med central information om sammensatte og forsikringsbaserede investeringsprodukter til detailinvestorer (PRIIP’er) og den delegerede forordning (EU) 2017/653 af 8. marts 2017 om supplerende regler til Europa-Parlamentets og Rådets forordning (EU) nr. 1286/2014 om dokumenter med central information om sammensatte og forsikringsbaserede investeringsprodukter til detailinvestorer (PRIIP’er) vedrørende reguleringsmæssige tekniske standarder for præsentation, indhold, gennemgang og revision af dokumenter med central information og betingelser for opfyldelse af kravet om at stille sådanne dokumenter til rådighed. Dokumentet med central information skal være affattet på dansk. Stk. 8. En udenlandsk UCITS er ansvarlig for, at dens oversættelser af oplysninger eller dokumenter troværdigt gengiver de oprindelige oplysninger eller dokumenter.",
      "valid_from": "2024-02-20",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Finanstilsynet kan påbyde, at en udenlandsk UCITS ophører med at markedsføre sine andele i Danmark, hvis 1) den udenlandske UCITS’ foranstaltninger til sikring af investorernes ret til udbetaling af udbytte og indløsning af andele ikke tilstrækkeligt sikrer de danske investorers rettigheder, 2) den udenlandske UCITS ikke rettidigt har betalt afgift, jf. § 9, 3) den udenlandske UCITS ikke markedsføres i overensstemmelse med markedsføringsmaterialet, 4) den udenlandske UCITS’ godkendelse eller tilsyn fra hjemlandets kompetente myndighed bortfalder, eller 5) den udenlandske UCITS gør sig skyldig i grov eller gentagen overtrædelse af reglerne i denne bekendtgørelse eller anden dansk lovgivning.",
      "valid_from": "2024-02-20",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. En udenlandsk UCITS, som markedsfører sine andele i Danmark i medfør af denne bekendtgørelse, betaler afgift til Finanstilsynet i medfør af § 361, stk. 8, i lov om finansiel virksomhed.",
      "valid_from": "2024-02-20",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Overtrædelse af § 5, stk. 1, 3 og 4, og §§ 6-7 straffes med bøde. Stk. 2. Overtrædelse af påbud jf. § 8 straffes med bøde. Stk. 3. Der kan pålægges selskaber m.v. (juridiske personer) strafansvar efter reglerne i straffelovens kapitel 5.",
      "valid_from": "2024-02-20",
      "valid_to": null
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Bekendtgørelsen træder i kraft den 1. marts 2024. Stk. 2. Bekendtgørelse nr. 1504 af 7. december 2023 om udenlandske UCITS’ markedsføring i Danmark ophæves.",
      "valid_from": "2024-02-20",
      "valid_to": null
    }
  ],
  "definitions": []
}
