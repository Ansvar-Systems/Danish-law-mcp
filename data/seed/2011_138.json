{
  "id": "2011:138",
  "type": "statute",
  "title": "Bekendtgørelse om udbetaling af tilskud til befordringsudgifter fra Arbejdsgivernes Elevrefusion",
  "short_name": "BEK H#LOKDOK04",
  "status": "in_force",
  "issued_date": "2011-02-21",
  "url": "https://www.retsinformation.dk/eli/lta/2011/138/xml",
  "description": "Retsinformation source. DocumentId=AT004479; AccessionNumber=B20110013805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Ret til befordringstilskud har samtlige arbejdsgivere, der er omfattet af lov om Arbejdsmarkedets Tillægspension, bortset fra Julemærkefonden og visse religiøse samfund, der er fritaget for bidragspligt til Arbejdsgivernes Elevrefusion. Stk. 2. Ret til befordringsgodtgørelse har elever, der på grund af arbejdsgiverens konkurs, virksomhedsophør eller dødsfald ikke har mulighed for at få udbetalt overenskomstmæssig befordringsudgift."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Der ydes befordringstilskud for afholdte befordringsudgifter i forbindelse med de i henhold til uddannelsesreglerne obligatoriske skoleophold for følgende uddannelser: 1) Godkendte uddannelser i henhold til lov om erhvervsuddannelser. 2) Uddannelser, der er sidestillet med godkendte uddannelser i henhold til lov om erhvervsuddannelser, hvilket for tiden er erhvervsfiskeruddannelsen, farmakonomuddannelsen og lokomotivføreruddannelsen. Stk. 2. Uddannelsesaftalen skal være skriftlig og omfatte alle uddannelsens praktik‑ og skoleophold, herunder en eventuel svendeprøve, eller det kompetencegivende trin i uddannelsen. Aftalen skal dække et kompetencegivende uddannelsestrin og forpligte arbejdsgiveren til at betale løn i hele aftaleperioden. Der kan ses bort fra kravet om praktikophold, hvis der er tale om et særligt tilrettelagt uddannelsesforløb for voksne, og der foreligger en uddannelsesaftale for resten af uddannelsen. Der kan endvidere ydes befordringstilskud for uddannelsesaftaler, der omfatter mindst en skoleperiode og mindst en praktikperiode af uddannelsens hovedforløb, jf. § 48, stk. 1, 3. pkt. i lov om erhvervsuddannelser. Stk. 3. Det er en betingelse for udbetaling af befordringstilskud, at den løn, arbejdsgiveren har udbetalt under skoleopholdet, mindst udgør den i henhold til kollektiv overenskomst inden for området aftalte eller, såfremt en sådan ikke findes, den i henhold til gældende regler fastsatte. Stk. 4. Bestyrelsen for Arbejdsgivernes Elevrefusion kan beslutte, at bekendtgørelsen finder tilsvarende anvendelse for andre elever end de i stk. 1 nævnte."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Der ydes befordringstilskud for afholdte befordringsudgifter i forbindelse med frivillig supplerende undervisning under grundforløbet i medfør af lov om erhvervsuddannelser, der træder i stedet for en obligatorisk skoleperiode, for hvilken arbejdsgiveren allerede var berettiget til befordringstilskud. Stk. 2. Herudover ydes befordringstilskud for afholdte befordringsudgifter i forbindelse med frivillig supplerende undervisning under grundforløbet i medfør af lov om erhvervsuddannelser, som forlænger grundforløbet og forøger antallet af skoleuger, som er aftalt mellem arbejdsgiveren og eleven, og for hvilken arbejdsgiveren betaler løn. Stk. 3. Forlængelse af grundforløbet, der ikke er frivillig, anses som obligatorisk skoleophold, omfattet af § 2. Stk. 4. Den frivillige undervisning, undervisningens længde og elevens lønforhold skal fremgå af uddannelsesaftalen eller senere tillæg til denne. Undervisningen skal ligge inden for rammerne af reglerne for en erhvervsuddannelse, og den skal være relevant for gennemførelse af en erhvervsuddannelse."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Der ydes befordringstilskud for afholdte befordringsudgifter i forbindelse med erhvervsrettet og studierettet påbygning under hovedforløbet i medfør af lov om erhvervsuddannelser, der træder i stedet for en obligatorisk skoleperiode, for hvilken arbejdsgiveren allerede var berettiget til befordringstilskud. Stk. 2. Herudover ydes befordringstilskud for afholdte befordringsudgifter i forbindelse med erhvervsrettet og studierettet påbygning under hovedforløbet i medfør af lov om erhvervsuddannelser, som er aftalt mellem arbejdsgiveren og eleven, og for hvilken arbejdsgiveren betaler løn. Stk. 3. Påbygningsfag, påbygningens længde og elevens lønforhold skal fremgå af uddannelsesaftalen eller senere tillæg til denne."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Der ydes befordringstilskud for hele skolevejen, når den samlede længde er mindst 20 km. pr. dag (rejsedag). Den samlede skolevej er den nærmeste vej fra bopæl eller indkvarteringssted til skole, mellem flere undervisningsafdelinger af en skole og tilbage til enten bopæl eller indkvarteringssted. Hvis eleven skal møde på praktikstedet før eller efter den daglige undervisning på skolen, opgøres denne del af skolevejen som den nærmeste vej mellem praktikstedet og skolen. Stk. 2. For indkvarterede elever ydes befordringstilskud for rejsen til og fra indkvarteringsstedet og for rejsen mellem dette og den sædvanlige bopæl i forbindelse med weekend samt påske‑ og juleferie, såfremt den i stk. 1 omtalte afstandsbetingelse i øvrigt er opfyldt."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Det er med hensyn til udenlandske elever en betingelse for at opnå tilskud til befordringsudgifter, at eleven opfylder de betingelser, der er nævnt i § 19, stk. 2 og 3, i lov om erhvervsuddannelser og § 15, stk. 5 og 6, i lov om institutioner for erhvervsrettet uddannelse."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Tilskuddet til arbejdsgivere beregnes på grundlag af de afholdte udgifter, dog højst af udgifterne til billigste befordring med offentlige befordringsmidler, jf. § 5. Stk. 2. Bestyrelsen for Arbejdsgivernes Elevrefusion har fastsat tilskuddet til 80 % af arbejdsgiverens udgift beregnet efter stk. 1."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Befordringstilskud til arbejdsgivere udbetales efter begæring. Stk. 2. Skolen indberetter elektronisk til Arbejdsgivernes Elevrefusion det beløb, der svarer til udgiften til billigste befordring med offentlige befordringsmidler. Stk. 3. En skole kan uanset bestemmelsen i stk. 2 anvende blanketter til indberetning, korrektion og ansøgning efter aftale med Arbejdsgivernes Elevrefusion. Stk. 4. Til brug for arbejdsgiverens ansøgning om befordringstilskud sender Arbejdsgivernes Elevrefusion brev til arbejdsgiveren med oplysning om det beregnede befordringstilskud på baggrund af skolens indberetning. Arbejdsgiveren skal kontrollere og i givet fald korrigere den fremsendte beregning via den i brevet angivne hjemmeside. Arbejdsgiveren ansøger om befordringstilskud elektronisk via den i brevet angivne hjemmeside. Stk. 5. Udbetaling af befordringstilskud sker løbende til arbejdsgiverens Nemkonto."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Befordringsgodtgørelse ydes kun i forbindelse med skoleophold. Det er endvidere en betingelse, at arbejdsgiverens konkurs, virksomhedsophør eller dødsfald er sket tidligst 3 måneder før skoleopholdets start eller senest 6 måneder efter skoleopholdets afslutning. Stk. 2. Eleven opnår kun ret til befordringsgodtgørelse i det omfang, eleven ville have været berettiget til at modtage befordringsgodtgørelse hos den pågældende arbejdsgiver efter reglerne i kapitel 1. Stk. 3. Godtgørelsen til eleven svarer til de afholdte udgifter, dog højst udgifterne til billigste befordring med offentlige befordringsmidler, jf. § 5. Stk. 4. Befordringsgodtgørelse til eleven udbetales efter elevens begæring. Stk. 5. Skolen anfører det beløb, der svarer til udgiften til billigste befordring med offentlige befordringsmidler og bekræfter, at eleven har gennemført det relevante skoleophold."
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Offentlige myndigheder, skoler, arbejdsgivere, elever og arbejdsmarkedets organisationer skal efter anmodning give Arbejdsgivernes Elevrefusion oplysninger, der har betydning for afgørelser om udbetaling af befordringstilskud eller befordringsgodtgørelse. Endvidere er arbejdsgivere og elever forpligtet til efter påkrav fra Arbejdsgivernes Elevrefusion at fremlægge dokumentation for afholdte befordringsudgifter."
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Krav på tilskud eller godtgørelse efter denne bekendtgørelse forældes 3 år efter afslutningen af det skoleophold, som tilskuddet eller godtgørelsen vedrører."
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Klager over afgørelser truffet af Arbejdsgivernes Elevrefusion om udbetaling af befordringstilskud eller befordringsgodtgørelse kan inden fire uger efter meddelelse af afgørelsen indbringes for det ankenævn, der er nedsat i henhold til ATP-lovens § 28. Ankenævnets adresse er: ATP-Ankenævnet, Ved Stranden 8, 1061 København K."
    },
    {
      "provision_ref": "6:13",
      "chapter": "6",
      "section": "13",
      "content": "§ 13. Bekendtgørelsen træder i kraft den 1. marts 2011. Bestemmelsen i § 6 finder dog ikke anvendelse for elever, der har indgået uddannelsesaftale inden den 1. januar 2011. Stk. 2. Samtidig ophæves bekendtgørelse nr. 1131 af 27. september 2007 om udbetaling af tilskud til befordringsudgifter fra Arbejdsgivernes Elevrefusion. Stk. 3. For elever i landbrugsuddannelserne og de grundlægende social- og sundhedsuddannelser, der gennemfører uddannelsen efter regler fastsat i medfør af Lov om landbrugsuddannelser, jf. lovbekendtgørelse nr. 1254 af 6. december 2006, og Lov om grundlæggende social- og sundhedsuddannelser, jf. lovbekendtgørelse nr. 1214 af 1. december 2006, bevarer arbejdsgiverne retten til befordringstilskud efter denne bekendtgørelse. Stk. 4. Elever som nævnt i stk. 3 bevarer retten til ydelser efter denne bekendtgørelse."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Ret til befordringstilskud har samtlige arbejdsgivere, der er omfattet af lov om Arbejdsmarkedets Tillægspension, bortset fra Julemærkefonden og visse religiøse samfund, der er fritaget for bidragspligt til Arbejdsgivernes Elevrefusion. Stk. 2. Ret til befordringsgodtgørelse har elever, der på grund af arbejdsgiverens konkurs, virksomhedsophør eller dødsfald ikke har mulighed for at få udbetalt overenskomstmæssig befordringsudgift.",
      "valid_from": "2011-02-21",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Der ydes befordringstilskud for afholdte befordringsudgifter i forbindelse med de i henhold til uddannelsesreglerne obligatoriske skoleophold for følgende uddannelser: 1) Godkendte uddannelser i henhold til lov om erhvervsuddannelser. 2) Uddannelser, der er sidestillet med godkendte uddannelser i henhold til lov om erhvervsuddannelser, hvilket for tiden er erhvervsfiskeruddannelsen, farmakonomuddannelsen og lokomotivføreruddannelsen. Stk. 2. Uddannelsesaftalen skal være skriftlig og omfatte alle uddannelsens praktik‑ og skoleophold, herunder en eventuel svendeprøve, eller det kompetencegivende trin i uddannelsen. Aftalen skal dække et kompetencegivende uddannelsestrin og forpligte arbejdsgiveren til at betale løn i hele aftaleperioden. Der kan ses bort fra kravet om praktikophold, hvis der er tale om et særligt tilrettelagt uddannelsesforløb for voksne, og der foreligger en uddannelsesaftale for resten af uddannelsen. Der kan endvidere ydes befordringstilskud for uddannelsesaftaler, der omfatter mindst en skoleperiode og mindst en praktikperiode af uddannelsens hovedforløb, jf. § 48, stk. 1, 3. pkt. i lov om erhvervsuddannelser. Stk. 3. Det er en betingelse for udbetaling af befordringstilskud, at den løn, arbejdsgiveren har udbetalt under skoleopholdet, mindst udgør den i henhold til kollektiv overenskomst inden for området aftalte eller, såfremt en sådan ikke findes, den i henhold til gældende regler fastsatte. Stk. 4. Bestyrelsen for Arbejdsgivernes Elevrefusion kan beslutte, at bekendtgørelsen finder tilsvarende anvendelse for andre elever end de i stk. 1 nævnte.",
      "valid_from": "2011-02-21",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Der ydes befordringstilskud for afholdte befordringsudgifter i forbindelse med frivillig supplerende undervisning under grundforløbet i medfør af lov om erhvervsuddannelser, der træder i stedet for en obligatorisk skoleperiode, for hvilken arbejdsgiveren allerede var berettiget til befordringstilskud. Stk. 2. Herudover ydes befordringstilskud for afholdte befordringsudgifter i forbindelse med frivillig supplerende undervisning under grundforløbet i medfør af lov om erhvervsuddannelser, som forlænger grundforløbet og forøger antallet af skoleuger, som er aftalt mellem arbejdsgiveren og eleven, og for hvilken arbejdsgiveren betaler løn. Stk. 3. Forlængelse af grundforløbet, der ikke er frivillig, anses som obligatorisk skoleophold, omfattet af § 2. Stk. 4. Den frivillige undervisning, undervisningens længde og elevens lønforhold skal fremgå af uddannelsesaftalen eller senere tillæg til denne. Undervisningen skal ligge inden for rammerne af reglerne for en erhvervsuddannelse, og den skal være relevant for gennemførelse af en erhvervsuddannelse.",
      "valid_from": "2011-02-21",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Der ydes befordringstilskud for afholdte befordringsudgifter i forbindelse med erhvervsrettet og studierettet påbygning under hovedforløbet i medfør af lov om erhvervsuddannelser, der træder i stedet for en obligatorisk skoleperiode, for hvilken arbejdsgiveren allerede var berettiget til befordringstilskud. Stk. 2. Herudover ydes befordringstilskud for afholdte befordringsudgifter i forbindelse med erhvervsrettet og studierettet påbygning under hovedforløbet i medfør af lov om erhvervsuddannelser, som er aftalt mellem arbejdsgiveren og eleven, og for hvilken arbejdsgiveren betaler løn. Stk. 3. Påbygningsfag, påbygningens længde og elevens lønforhold skal fremgå af uddannelsesaftalen eller senere tillæg til denne.",
      "valid_from": "2011-02-21",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Der ydes befordringstilskud for hele skolevejen, når den samlede længde er mindst 20 km. pr. dag (rejsedag). Den samlede skolevej er den nærmeste vej fra bopæl eller indkvarteringssted til skole, mellem flere undervisningsafdelinger af en skole og tilbage til enten bopæl eller indkvarteringssted. Hvis eleven skal møde på praktikstedet før eller efter den daglige undervisning på skolen, opgøres denne del af skolevejen som den nærmeste vej mellem praktikstedet og skolen. Stk. 2. For indkvarterede elever ydes befordringstilskud for rejsen til og fra indkvarteringsstedet og for rejsen mellem dette og den sædvanlige bopæl i forbindelse med weekend samt påske‑ og juleferie, såfremt den i stk. 1 omtalte afstandsbetingelse i øvrigt er opfyldt.",
      "valid_from": "2011-02-21",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Det er med hensyn til udenlandske elever en betingelse for at opnå tilskud til befordringsudgifter, at eleven opfylder de betingelser, der er nævnt i § 19, stk. 2 og 3, i lov om erhvervsuddannelser og § 15, stk. 5 og 6, i lov om institutioner for erhvervsrettet uddannelse.",
      "valid_from": "2011-02-21",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Tilskuddet til arbejdsgivere beregnes på grundlag af de afholdte udgifter, dog højst af udgifterne til billigste befordring med offentlige befordringsmidler, jf. § 5. Stk. 2. Bestyrelsen for Arbejdsgivernes Elevrefusion har fastsat tilskuddet til 80 % af arbejdsgiverens udgift beregnet efter stk. 1.",
      "valid_from": "2011-02-21",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Befordringstilskud til arbejdsgivere udbetales efter begæring. Stk. 2. Skolen indberetter elektronisk til Arbejdsgivernes Elevrefusion det beløb, der svarer til udgiften til billigste befordring med offentlige befordringsmidler. Stk. 3. En skole kan uanset bestemmelsen i stk. 2 anvende blanketter til indberetning, korrektion og ansøgning efter aftale med Arbejdsgivernes Elevrefusion. Stk. 4. Til brug for arbejdsgiverens ansøgning om befordringstilskud sender Arbejdsgivernes Elevrefusion brev til arbejdsgiveren med oplysning om det beregnede befordringstilskud på baggrund af skolens indberetning. Arbejdsgiveren skal kontrollere og i givet fald korrigere den fremsendte beregning via den i brevet angivne hjemmeside. Arbejdsgiveren ansøger om befordringstilskud elektronisk via den i brevet angivne hjemmeside. Stk. 5. Udbetaling af befordringstilskud sker løbende til arbejdsgiverens Nemkonto.",
      "valid_from": "2011-02-21",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Befordringsgodtgørelse ydes kun i forbindelse med skoleophold. Det er endvidere en betingelse, at arbejdsgiverens konkurs, virksomhedsophør eller dødsfald er sket tidligst 3 måneder før skoleopholdets start eller senest 6 måneder efter skoleopholdets afslutning. Stk. 2. Eleven opnår kun ret til befordringsgodtgørelse i det omfang, eleven ville have været berettiget til at modtage befordringsgodtgørelse hos den pågældende arbejdsgiver efter reglerne i kapitel 1. Stk. 3. Godtgørelsen til eleven svarer til de afholdte udgifter, dog højst udgifterne til billigste befordring med offentlige befordringsmidler, jf. § 5. Stk. 4. Befordringsgodtgørelse til eleven udbetales efter elevens begæring. Stk. 5. Skolen anfører det beløb, der svarer til udgiften til billigste befordring med offentlige befordringsmidler og bekræfter, at eleven har gennemført det relevante skoleophold.",
      "valid_from": "2011-02-21",
      "valid_to": null
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Offentlige myndigheder, skoler, arbejdsgivere, elever og arbejdsmarkedets organisationer skal efter anmodning give Arbejdsgivernes Elevrefusion oplysninger, der har betydning for afgørelser om udbetaling af befordringstilskud eller befordringsgodtgørelse. Endvidere er arbejdsgivere og elever forpligtet til efter påkrav fra Arbejdsgivernes Elevrefusion at fremlægge dokumentation for afholdte befordringsudgifter.",
      "valid_from": "2011-02-21",
      "valid_to": null
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Krav på tilskud eller godtgørelse efter denne bekendtgørelse forældes 3 år efter afslutningen af det skoleophold, som tilskuddet eller godtgørelsen vedrører.",
      "valid_from": "2011-02-21",
      "valid_to": null
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Klager over afgørelser truffet af Arbejdsgivernes Elevrefusion om udbetaling af befordringstilskud eller befordringsgodtgørelse kan inden fire uger efter meddelelse af afgørelsen indbringes for det ankenævn, der er nedsat i henhold til ATP-lovens § 28. Ankenævnets adresse er: ATP-Ankenævnet, Ved Stranden 8, 1061 København K.",
      "valid_from": "2011-02-21",
      "valid_to": null
    },
    {
      "provision_ref": "6:13",
      "chapter": "6",
      "section": "13",
      "content": "§ 13. Bekendtgørelsen træder i kraft den 1. marts 2011. Bestemmelsen i § 6 finder dog ikke anvendelse for elever, der har indgået uddannelsesaftale inden den 1. januar 2011. Stk. 2. Samtidig ophæves bekendtgørelse nr. 1131 af 27. september 2007 om udbetaling af tilskud til befordringsudgifter fra Arbejdsgivernes Elevrefusion. Stk. 3. For elever i landbrugsuddannelserne og de grundlægende social- og sundhedsuddannelser, der gennemfører uddannelsen efter regler fastsat i medfør af Lov om landbrugsuddannelser, jf. lovbekendtgørelse nr. 1254 af 6. december 2006, og Lov om grundlæggende social- og sundhedsuddannelser, jf. lovbekendtgørelse nr. 1214 af 1. december 2006, bevarer arbejdsgiverne retten til befordringstilskud efter denne bekendtgørelse. Stk. 4. Elever som nævnt i stk. 3 bevarer retten til ydelser efter denne bekendtgørelse.",
      "valid_from": "2011-02-21",
      "valid_to": null
    }
  ],
  "definitions": []
}
