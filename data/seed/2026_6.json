{
  "id": "2026:6",
  "type": "statute",
  "title": "Bekendtgørelse om vækstkautioner",
  "short_name": "BEK H#LOKDOK04",
  "status": "in_force",
  "issued_date": "2026-01-06",
  "url": "https://www.retsinformation.dk/eli/lta/2026/6/xml",
  "description": "Retsinformation source. DocumentId=CQ003463; AccessionNumber=B20260000605; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse for Danmarks Eksport- og Investeringsfonds administration af vækstkautioner."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Vækstkautioner er en garantiordning, som kan anvendes af alle finansieringsinstitutter ved ydelse af finansiering på op til 2 mio. kr. til realisering af små og mellemstore virksomheders vækstplaner. Stk. 2. Vækstkautioner er målrettet små og mellemstore virksomheder, jf. Kommissionens henstilling af 6. maj 2003 om definitionen af mikrovirksomheder, små og mellemstore virksomheder (2003/361/EF). Stk. 3. Vækstkautionen dækker 80 pct. af finansieringsinstituttets realiserede tab efter fradrag af sikkerheder og øvrige kautioner (op til vækstkautionens maksimale dækningsbeløb). Vækstkautionens dækningsbeløb nedskrives lineært over kautionens løbetid. Stk. 4. Danmarks Eksport- og Investeringsfond udsteder garantistillelsen på baggrund af anmodning fra finansieringsinstitutterne inden for ordningens rammer og de konkrete vilkår, som fastlægges af Danmarks Eksport- og Investeringsfond. Danmarks Eksport- og Investeringsfond foretager som udgangspunkt ikke selvstændig kreditvurdering af de virksomheder, der opnår kaution. Stk. 5. Danmarks Eksport- og Investeringsfond vil i forbindelse med tabsudbetalinger foretage en kontrol af, om lov- og bevillingsgrundlaget er opfyldt. Stk. 6. Hver gang en garanti for et lån etableres under rammen, reserverer Danmarks Eksport- og Investeringsfond en del af den samlede bevilling til at dække mulige fremtidige tab. Forholdet mellem reservationen på rammen og lånets størrelse er 1:5."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Lån under ordningen skal ydes inden for rammerne af EU’s statsstøtteregler, herunder blandt andet regler om de-minimis-støtte."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Der er til tabsrammer for vækstkautionsordningen fastsat 24,1 mio. kr. i 2021, 71,4 mio. kr. i 2022, 50,7 mio. kr. i 2023, 52,0 mio. kr. i 2024, jf. akt nr. 46 af 14. november 2024, og 45,2 mio. kr. i 2025, 45,2 mio. kr. i 2026, 37,0 mio. kr. i 2027 og 60,7 mio. kr. i 2028, jf. § 08.33.13.25. på finansloven 2025. Stk. 2. Beløbene anført i stk. 1 er angivet i 2025-niveau og afspejler finansloven for 2025. Beløbene vil årligt blive reguleret på finansloven i overensstemmelse med den generelle pris- og lønudvikling, der anvendes på finansloven. Beløbene vil efter 2025 afspejle beløbene på finansloven for de enkelte år. Stk. 3. De afsatte tabsrammer kan anvendes til udstedelse af vækstkautioner, indtil de realiserede tab svarer til den afsatte tabsramme. Hensat tabsramme, der senere frigives, fordi forventede tab ikke realiseres, kan således anvendes til at udstede nye kautioner i efterfølgende år. Stk. 4. Danmarks Eksport- og Investeringsfonds omkostninger ved at administrere ordningen, herunder omkostninger i forbindelse med monitorering og opfølgning på den udestående kautionsportefølje, skal dækkes af stiftelsesprovision og løbende præmieindbetalinger fra kautionerne. Såfremt de samlede præmieindtægter fra såvel nye som eksisterende kautioner overstiger Danmarks Eksport- og Investeringsfonds direkte og indirekte administrationsomkostninger i relation til ordningerne, kan hensættelsen anvendes til udstedelse af nye kautioner. Stk. 5. Der foretages efterregulering af resultatet på Danmarks Eksport- og Investeringsfonds vækstkautioner, således at i det tilfælde, at ordningen nedlukkes, vil eventuel overskydende tabsramme tilfalde staten, når ordningen kan opgøres endeligt."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Erhvervsministeriet fører tilsyn med Danmarks Eksport- og Investeringsfonds anvendelse af vækstkautioner som del af det almindelige tilsyn med Danmarks Eksport- og Investeringsfond. Stk. 2. Vækstkautioner indgår i Danmarks Eksport- og Investeringsfonds årsrapport, der revideres. Stk. 3. Danmarks Eksport- og Investeringsfond skal, uanset stk. 2, i sine regnskabssystemer holde separat regnskab for vækstkautioner og aflægge separat regnskab med revisorerklæring med begrænset sikkerhed. Stk. 4. Danmarks Eksport- og Investeringsfond har pligt til at holde erhvervsministeren orienteret om alle væsentlige forhold, herunder væsentlige afvigelser fra den forventede udvikling i ordningen."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Bekendtgørelsen træder i kraft den 17. marts 2026. Stk. 2. Bekendtgørelse nr. 104 af 27. januar 2025 om vækstkautioner ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse for Danmarks Eksport- og Investeringsfonds administration af vækstkautioner.",
      "valid_from": "2026-01-06",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Vækstkautioner er en garantiordning, som kan anvendes af alle finansieringsinstitutter ved ydelse af finansiering på op til 2 mio. kr. til realisering af små og mellemstore virksomheders vækstplaner. Stk. 2. Vækstkautioner er målrettet små og mellemstore virksomheder, jf. Kommissionens henstilling af 6. maj 2003 om definitionen af mikrovirksomheder, små og mellemstore virksomheder (2003/361/EF). Stk. 3. Vækstkautionen dækker 80 pct. af finansieringsinstituttets realiserede tab efter fradrag af sikkerheder og øvrige kautioner (op til vækstkautionens maksimale dækningsbeløb). Vækstkautionens dækningsbeløb nedskrives lineært over kautionens løbetid. Stk. 4. Danmarks Eksport- og Investeringsfond udsteder garantistillelsen på baggrund af anmodning fra finansieringsinstitutterne inden for ordningens rammer og de konkrete vilkår, som fastlægges af Danmarks Eksport- og Investeringsfond. Danmarks Eksport- og Investeringsfond foretager som udgangspunkt ikke selvstændig kreditvurdering af de virksomheder, der opnår kaution. Stk. 5. Danmarks Eksport- og Investeringsfond vil i forbindelse med tabsudbetalinger foretage en kontrol af, om lov- og bevillingsgrundlaget er opfyldt. Stk. 6. Hver gang en garanti for et lån etableres under rammen, reserverer Danmarks Eksport- og Investeringsfond en del af den samlede bevilling til at dække mulige fremtidige tab. Forholdet mellem reservationen på rammen og lånets størrelse er 1:5.",
      "valid_from": "2026-01-06",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Lån under ordningen skal ydes inden for rammerne af EU’s statsstøtteregler, herunder blandt andet regler om de-minimis-støtte.",
      "valid_from": "2026-01-06",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Der er til tabsrammer for vækstkautionsordningen fastsat 24,1 mio. kr. i 2021, 71,4 mio. kr. i 2022, 50,7 mio. kr. i 2023, 52,0 mio. kr. i 2024, jf. akt nr. 46 af 14. november 2024, og 45,2 mio. kr. i 2025, 45,2 mio. kr. i 2026, 37,0 mio. kr. i 2027 og 60,7 mio. kr. i 2028, jf. § 08.33.13.25. på finansloven 2025. Stk. 2. Beløbene anført i stk. 1 er angivet i 2025-niveau og afspejler finansloven for 2025. Beløbene vil årligt blive reguleret på finansloven i overensstemmelse med den generelle pris- og lønudvikling, der anvendes på finansloven. Beløbene vil efter 2025 afspejle beløbene på finansloven for de enkelte år. Stk. 3. De afsatte tabsrammer kan anvendes til udstedelse af vækstkautioner, indtil de realiserede tab svarer til den afsatte tabsramme. Hensat tabsramme, der senere frigives, fordi forventede tab ikke realiseres, kan således anvendes til at udstede nye kautioner i efterfølgende år. Stk. 4. Danmarks Eksport- og Investeringsfonds omkostninger ved at administrere ordningen, herunder omkostninger i forbindelse med monitorering og opfølgning på den udestående kautionsportefølje, skal dækkes af stiftelsesprovision og løbende præmieindbetalinger fra kautionerne. Såfremt de samlede præmieindtægter fra såvel nye som eksisterende kautioner overstiger Danmarks Eksport- og Investeringsfonds direkte og indirekte administrationsomkostninger i relation til ordningerne, kan hensættelsen anvendes til udstedelse af nye kautioner. Stk. 5. Der foretages efterregulering af resultatet på Danmarks Eksport- og Investeringsfonds vækstkautioner, således at i det tilfælde, at ordningen nedlukkes, vil eventuel overskydende tabsramme tilfalde staten, når ordningen kan opgøres endeligt.",
      "valid_from": "2026-01-06",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Erhvervsministeriet fører tilsyn med Danmarks Eksport- og Investeringsfonds anvendelse af vækstkautioner som del af det almindelige tilsyn med Danmarks Eksport- og Investeringsfond. Stk. 2. Vækstkautioner indgår i Danmarks Eksport- og Investeringsfonds årsrapport, der revideres. Stk. 3. Danmarks Eksport- og Investeringsfond skal, uanset stk. 2, i sine regnskabssystemer holde separat regnskab for vækstkautioner og aflægge separat regnskab med revisorerklæring med begrænset sikkerhed. Stk. 4. Danmarks Eksport- og Investeringsfond har pligt til at holde erhvervsministeren orienteret om alle væsentlige forhold, herunder væsentlige afvigelser fra den forventede udvikling i ordningen.",
      "valid_from": "2026-01-06",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Bekendtgørelsen træder i kraft den 17. marts 2026. Stk. 2. Bekendtgørelse nr. 104 af 27. januar 2025 om vækstkautioner ophæves.",
      "valid_from": "2026-01-06",
      "valid_to": null
    }
  ],
  "definitions": []
}
