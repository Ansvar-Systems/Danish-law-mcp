{
  "id": "2013:1243",
  "type": "statute",
  "title": "Bekendtgørelse om retshjælp ved advokater i Grønland",
  "short_name": "BEK H#LOKDOK04",
  "status": "in_force",
  "issued_date": "2013-10-22",
  "url": "https://www.retsinformation.dk/eli/lta/2013/1243/xml",
  "description": "Retsinformation source. DocumentId=AA007304; AccessionNumber=B20130124305; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Efter § 84, stk. 1, i retsplejelov for Grønland, skal advokater med kontor i Grønland, der er antaget som beneficerede, yde retshjælp til personer, der opfylder de økonomiske betingelser, som fastsættes i medfør af § 254, stk. 3. Efter samme lovs § 84, stk. 2, kan advokater med kontor i Grønland, der ikke er omfattet af bestemmelsens stk. 1, ved anmeldelse til den myndighed, som justitsministeren bestemmer, påtage sig en tilsvarende forpligtelse. Stk. 2. Retten i Grønland udarbejder og ajourfører løbende en fortegnelse over de advokater, som yder retshjælp i Grønland. Fortegnelsen ligger til gennemsyn hos Retten i Grønland, kredsretterne, De Grønlandske Kommuners Landsforening (Kanukoka), Rigsombudsmanden i Grønland og på biblioteker. Fortegnelsen kan udleveres ved henvendelse hos Retten i Grønland og kredsretterne."
    },
    {
      "provision_ref": "2",
      "section": "2",
      "content": "§ 2. Ved afgørelser om retshjælp ved advokater benyttes som indtægtsgrundlag summen af A-indkomsten efter § 75 i landstingslov om indkomstskat og B-indkomsten efter § 74 i landstingslov om indkomstskat med fradrag af 10.000 kr., jf. standardfradraget efter § 21, stk. 1, i landstingslov om indkomstskat, med tillæg af eventuelt udbytte fra grønlandske selskaber, hvori der er indeholdt udbytteskat, jf. § 86 i landstingslov om indkomstskat. Stk. 2. Ved beregninger efter stk. 1 anvendes de indkomster, der fremgår af slutopgørelsen for det forrige kalenderår samt dokumentation for eventuelt udbytte fra grønlandske selskaber i det pågældende år. Stk. 3. Retshjælp gives til personer, hvis indtægtsgrundlag opgjort efter stk. 1 er 299.000 kr. eller mindre. Lever den retshjælpssøgende i et samlivsforhold, gives retshjælp, hvis summen af parrets indtægtsgrundlag er 380.000 kr. eller mindre. Hvis parret har modstående interesser i sagen, anvendes dog den retshjælpssøgendes eget indtægtsgrundlag og indtægtsgrænsen for enlige. I sager om ægteskab eller forældremyndighed, jf. kapitel 27 i retsplejelov for Grønland, kan ansøgerens eget indtægtsgrundlag og indtægtsgrænsen for enlige også anvendes. Stk. 4. Beløbene i stk. 3 forhøjes med 52.000 kr. for hvert barn, herunder stedbørn og plejebørn, under 18 år, som enten bor hos den retshjælpssøgende eller i overvejende grad forsørges af denne."
    },
    {
      "provision_ref": "3",
      "section": "3",
      "content": "§ 3. Afviger den retshjælpssøgendes aktuelle indkomstforhold ifølge de foreliggende oplysninger væsentligt fra det, der er lagt til grund ved opgørelsen af indtægtsgrundlaget efter § 2, stk. 1, lægges de tilsvarende aktuelle indkomstforhold til grund."
    },
    {
      "provision_ref": "4",
      "section": "4",
      "content": "§ 4. Ved henvendelse til en advokat om retshjælp skal den retshjælpssøgende forevise slutopgørelsen fra skattemyndighederne for 2012. Lever den retshjælpssøgende i et samlivsforhold, skal samleverens slutopgørelse tillige forevises. Dette gælder dog ikke, hvis parret har modstående interesser i sagen. Stk. 2. Er der ikke udfærdiget slutopgørelse for den retshjælpssøgende eller dennes samlever, eller påberåber den retshjælpssøgende sig § 3, må dokumentation for de aktuelle indkomstforhold forevises. Stk. 3. I særligt hastende tilfælde kan der, selv om der ikke forevises dokumentation efter stk. 1 eller 2, gives retshjælp efter § 5, stk. 1, hvis det må antages, at de økonomiske betingelser er opfyldt."
    },
    {
      "provision_ref": "5",
      "section": "5",
      "content": "§ 5. Retshjælp omfatter mundtlig rådgivning og udfærdigelse af enkelte skriftlige henvendelser af sædvanlig art, herunder ansøgning om fri proces, processkrifter i retssager, udfærdigelse af bodelingsoverenskomster, enkle testamenter og ægtepagter. Stk. 2. Advokaten kan efter forudgående tilladelse fra Retten i Grønland give yderligere retshjælp, hvis særlige forhold taler derfor, herunder hvis der skønnes at være udsigt til, at sagen vil kunne afsluttes forligsmæssigt uden anlæg af retssag. Stk. 3. Retshjælp kan ikke gives til: 1) sigtede eller tiltalte i kriminal- eller straffesager undergivet offentlig påtale, 2) aktivt erhvervsdrivendes sager af overvejende erhvervsmæssig karakter, 3) sager om gældssanering og 4) sager, der angår eller er under behandling ved en forvaltningsmyndighed, såfremt det må antages, at vejledning og bistand i fornødent omfang gives af myndigheden. Stk. 4. Uanset stk. 3, nr. 4, kan der dog gives retshjælp til klage over en forvaltningsmyndigheds afgørelse. Stk. 5. En retshjælpssøgende kan i samme sag få almindelig retshjælp efter stk. 1, og udvidet retshjælp efter stk. 2, hvis betingelserne herfor i øvrigt er opfyldt. Stk. 6. Der kan ikke ydes tilskud til retshjælp, hvis det på forhånd er klart, at sagen ikke kan afsluttes inden for de beløbsmæssige rammer i § 6. Tilskud til retshjælp kan dog ydes, hvis advokaten under rådgivningen med rimelighed har skønnet, at sagen kunne afsluttes inden for rammerne."
    },
    {
      "provision_ref": "6",
      "section": "6",
      "content": "§ 6. Advokaten kan give almindelig retshjælp efter § 5, stk. 1, for et vederlag af indtil 1.010 kr. Stk. 2. Advokaten kan efter forudgående tilladelse fra Retten i Grønland give udvidet retshjælp efter § 5, stk. 2, for et vederlag af indtil 2.320 kr. Stk. 3. Retten i Grønland kan efter omstændighederne fastsætte vederlagene efter stk. 1 og 2 med indtil det dobbelte, hvis det efter omfanget og karakteren af rådgivningen skønnes påkrævet."
    },
    {
      "provision_ref": "7",
      "section": "7",
      "content": "§ 7. En advokat kan nægte at yde retshjælp, såfremt den retshjælpssøgendes krav findes åbenbart ubegrundet, eller såfremt udførelsen af hvervet ville stride mod god advokatskik."
    },
    {
      "provision_ref": "8",
      "section": "8",
      "content": "§ 8. Medmindre der foreligger ganske særlige omstændigheder, kan en advokat ikke få vederlag efter denne bekendtgørelse for ydelse af retshjælp til mere end én part under samme sag."
    },
    {
      "provision_ref": "9",
      "section": "9",
      "content": "§ 9. Retten i Grønland udbetaler advokatens vederlag efter § 6. Stk. 2. Advokaten udfylder en blanket til brug for Retten i Grønlands behandling af sagen. Blanketten udarbejdes af Civilstyrelsen. Stk. 3. Retten i Grønland kan, når der findes særlig grund dertil, og navnlig når der er ydet udvidet retshjælp efter § 5, stk. 2, afkræve advokaten en nærmere redegørelse om sagen, før vederlaget udbetales."
    },
    {
      "provision_ref": "10",
      "section": "10",
      "content": "§ 10. Bekendtgørelsen træder i kraft den 1. januar 2014, således at dens bestemmelser finder anvendelse på retshjælp, der gives efter denne dato. Stk. 2. Bekendtgørelse nr. 1092 af 22. november 2012 om retshjælp ved advokater i Grønland ophæves."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Efter § 84, stk. 1, i retsplejelov for Grønland, skal advokater med kontor i Grønland, der er antaget som beneficerede, yde retshjælp til personer, der opfylder de økonomiske betingelser, som fastsættes i medfør af § 254, stk. 3. Efter samme lovs § 84, stk. 2, kan advokater med kontor i Grønland, der ikke er omfattet af bestemmelsens stk. 1, ved anmeldelse til den myndighed, som justitsministeren bestemmer, påtage sig en tilsvarende forpligtelse. Stk. 2. Retten i Grønland udarbejder og ajourfører løbende en fortegnelse over de advokater, som yder retshjælp i Grønland. Fortegnelsen ligger til gennemsyn hos Retten i Grønland, kredsretterne, De Grønlandske Kommuners Landsforening (Kanukoka), Rigsombudsmanden i Grønland og på biblioteker. Fortegnelsen kan udleveres ved henvendelse hos Retten i Grønland og kredsretterne.",
      "valid_from": "2013-10-22",
      "valid_to": null
    },
    {
      "provision_ref": "2",
      "section": "2",
      "content": "§ 2. Ved afgørelser om retshjælp ved advokater benyttes som indtægtsgrundlag summen af A-indkomsten efter § 75 i landstingslov om indkomstskat og B-indkomsten efter § 74 i landstingslov om indkomstskat med fradrag af 10.000 kr., jf. standardfradraget efter § 21, stk. 1, i landstingslov om indkomstskat, med tillæg af eventuelt udbytte fra grønlandske selskaber, hvori der er indeholdt udbytteskat, jf. § 86 i landstingslov om indkomstskat. Stk. 2. Ved beregninger efter stk. 1 anvendes de indkomster, der fremgår af slutopgørelsen for det forrige kalenderår samt dokumentation for eventuelt udbytte fra grønlandske selskaber i det pågældende år. Stk. 3. Retshjælp gives til personer, hvis indtægtsgrundlag opgjort efter stk. 1 er 299.000 kr. eller mindre. Lever den retshjælpssøgende i et samlivsforhold, gives retshjælp, hvis summen af parrets indtægtsgrundlag er 380.000 kr. eller mindre. Hvis parret har modstående interesser i sagen, anvendes dog den retshjælpssøgendes eget indtægtsgrundlag og indtægtsgrænsen for enlige. I sager om ægteskab eller forældremyndighed, jf. kapitel 27 i retsplejelov for Grønland, kan ansøgerens eget indtægtsgrundlag og indtægtsgrænsen for enlige også anvendes. Stk. 4. Beløbene i stk. 3 forhøjes med 52.000 kr. for hvert barn, herunder stedbørn og plejebørn, under 18 år, som enten bor hos den retshjælpssøgende eller i overvejende grad forsørges af denne.",
      "valid_from": "2013-10-22",
      "valid_to": null
    },
    {
      "provision_ref": "3",
      "section": "3",
      "content": "§ 3. Afviger den retshjælpssøgendes aktuelle indkomstforhold ifølge de foreliggende oplysninger væsentligt fra det, der er lagt til grund ved opgørelsen af indtægtsgrundlaget efter § 2, stk. 1, lægges de tilsvarende aktuelle indkomstforhold til grund.",
      "valid_from": "2013-10-22",
      "valid_to": null
    },
    {
      "provision_ref": "4",
      "section": "4",
      "content": "§ 4. Ved henvendelse til en advokat om retshjælp skal den retshjælpssøgende forevise slutopgørelsen fra skattemyndighederne for 2012. Lever den retshjælpssøgende i et samlivsforhold, skal samleverens slutopgørelse tillige forevises. Dette gælder dog ikke, hvis parret har modstående interesser i sagen. Stk. 2. Er der ikke udfærdiget slutopgørelse for den retshjælpssøgende eller dennes samlever, eller påberåber den retshjælpssøgende sig § 3, må dokumentation for de aktuelle indkomstforhold forevises. Stk. 3. I særligt hastende tilfælde kan der, selv om der ikke forevises dokumentation efter stk. 1 eller 2, gives retshjælp efter § 5, stk. 1, hvis det må antages, at de økonomiske betingelser er opfyldt.",
      "valid_from": "2013-10-22",
      "valid_to": null
    },
    {
      "provision_ref": "5",
      "section": "5",
      "content": "§ 5. Retshjælp omfatter mundtlig rådgivning og udfærdigelse af enkelte skriftlige henvendelser af sædvanlig art, herunder ansøgning om fri proces, processkrifter i retssager, udfærdigelse af bodelingsoverenskomster, enkle testamenter og ægtepagter. Stk. 2. Advokaten kan efter forudgående tilladelse fra Retten i Grønland give yderligere retshjælp, hvis særlige forhold taler derfor, herunder hvis der skønnes at være udsigt til, at sagen vil kunne afsluttes forligsmæssigt uden anlæg af retssag. Stk. 3. Retshjælp kan ikke gives til: 1) sigtede eller tiltalte i kriminal- eller straffesager undergivet offentlig påtale, 2) aktivt erhvervsdrivendes sager af overvejende erhvervsmæssig karakter, 3) sager om gældssanering og 4) sager, der angår eller er under behandling ved en forvaltningsmyndighed, såfremt det må antages, at vejledning og bistand i fornødent omfang gives af myndigheden. Stk. 4. Uanset stk. 3, nr. 4, kan der dog gives retshjælp til klage over en forvaltningsmyndigheds afgørelse. Stk. 5. En retshjælpssøgende kan i samme sag få almindelig retshjælp efter stk. 1, og udvidet retshjælp efter stk. 2, hvis betingelserne herfor i øvrigt er opfyldt. Stk. 6. Der kan ikke ydes tilskud til retshjælp, hvis det på forhånd er klart, at sagen ikke kan afsluttes inden for de beløbsmæssige rammer i § 6. Tilskud til retshjælp kan dog ydes, hvis advokaten under rådgivningen med rimelighed har skønnet, at sagen kunne afsluttes inden for rammerne.",
      "valid_from": "2013-10-22",
      "valid_to": null
    },
    {
      "provision_ref": "6",
      "section": "6",
      "content": "§ 6. Advokaten kan give almindelig retshjælp efter § 5, stk. 1, for et vederlag af indtil 1.010 kr. Stk. 2. Advokaten kan efter forudgående tilladelse fra Retten i Grønland give udvidet retshjælp efter § 5, stk. 2, for et vederlag af indtil 2.320 kr. Stk. 3. Retten i Grønland kan efter omstændighederne fastsætte vederlagene efter stk. 1 og 2 med indtil det dobbelte, hvis det efter omfanget og karakteren af rådgivningen skønnes påkrævet.",
      "valid_from": "2013-10-22",
      "valid_to": null
    },
    {
      "provision_ref": "7",
      "section": "7",
      "content": "§ 7. En advokat kan nægte at yde retshjælp, såfremt den retshjælpssøgendes krav findes åbenbart ubegrundet, eller såfremt udførelsen af hvervet ville stride mod god advokatskik.",
      "valid_from": "2013-10-22",
      "valid_to": null
    },
    {
      "provision_ref": "8",
      "section": "8",
      "content": "§ 8. Medmindre der foreligger ganske særlige omstændigheder, kan en advokat ikke få vederlag efter denne bekendtgørelse for ydelse af retshjælp til mere end én part under samme sag.",
      "valid_from": "2013-10-22",
      "valid_to": null
    },
    {
      "provision_ref": "9",
      "section": "9",
      "content": "§ 9. Retten i Grønland udbetaler advokatens vederlag efter § 6. Stk. 2. Advokaten udfylder en blanket til brug for Retten i Grønlands behandling af sagen. Blanketten udarbejdes af Civilstyrelsen. Stk. 3. Retten i Grønland kan, når der findes særlig grund dertil, og navnlig når der er ydet udvidet retshjælp efter § 5, stk. 2, afkræve advokaten en nærmere redegørelse om sagen, før vederlaget udbetales.",
      "valid_from": "2013-10-22",
      "valid_to": null
    },
    {
      "provision_ref": "10",
      "section": "10",
      "content": "§ 10. Bekendtgørelsen træder i kraft den 1. januar 2014, således at dens bestemmelser finder anvendelse på retshjælp, der gives efter denne dato. Stk. 2. Bekendtgørelse nr. 1092 af 22. november 2012 om retshjælp ved advokater i Grønland ophæves.",
      "valid_from": "2013-10-22",
      "valid_to": null
    }
  ],
  "definitions": []
}
