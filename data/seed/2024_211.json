{
  "id": "2024:211",
  "type": "statute",
  "title": "Bekendtgørelse om udbetaling af tilskud fra Arbejdsgivernes Uddannelsesbidrag til faglige udvalg og lokale uddannelsesudvalg",
  "short_name": "BEK H#LOKDOK04",
  "status": "in_force",
  "issued_date": "2024-02-28",
  "url": "https://www.retsinformation.dk/eli/lta/2024/211/xml",
  "description": "Retsinformation source. DocumentId=DA001261; AccessionNumber=B20240021105; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Arbejdsgivernes Uddannelsesbidrag yder tilskud til faglige udvalg, jf. § 37 i lov om erhvervsuddannelser, og lokale uddannelsesudvalg, jf. § 40 i lov om erhvervsuddannelser, til vejledning om uddannelsesmuligheder, beskæftigelsesmuligheder og hjælp til aftaleindgåelse mv. for elever, lærlinge og oplæringsvirksomheder i erhvervsuddannelserne, jf. § 12 b, stk. 1, i lov om Arbejdsgivernes Uddannelsesbidrag. Stk. 2. Arbejdsgivernes Uddannelsesbidrag yder tilskuddet efter stk. 1 ved en ansøgningsproces, hvor faglige udvalg og lokale uddannelsesudvalg ansøger, jf. § 4, om tilskud til et projekt, der indeholder aktiviteter som nævnt i stk. 1."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. De projekter, der kan søges tilskud til efter § 1, stk. 2, skal have til formål at fremme indgåelse af uddannelsesaftaler mellem elever og lærlinge i erhvervsuddannelserne og oplæringsvirksomheder, nedbringe optaget af elever og lærlinge i skoleoplæring og mindske antallet af ubesatte lærepladser. Stk. 2. Projektet skal ligge inden for et eller flere af følgende indsatsområder: 1) Uddannelsesområder med gode beskæftigelsesmuligheder efter endt uddannelse og med mangel på lærepladser eller på elever eller lærlinge. 2) Virksomheder, der ikke er godkendt som lærested eller har færre elever eller lærlinge, end virksomheden er godkendt til. 3) Forøgelse af elevers og lærlinges faglige og geografiske mobilitet. 4) Elev- og lærlingegrupper, som har særligt svært ved at skaffe sig en læreplads. Stk. 3. Det er en betingelse for, at Arbejdsgivernes Uddannelsesbidrag kan yde tilskud til et projekt, at Arbejdsgivernes Uddannelsesbidrag vurderer, at projektet vil kunne resultere i forøget indgåelse af uddannelsesaftaler, herunder kombinationsaftaler. Det skal af ansøgningen fremgå, hvor mange nye uddannelsesaftaler, herunder kombinationsaftaler, projektet forventes at medføre. Stk. 4. Arbejdsgivernes Uddannelsesbidrag kan stille krav om indsendelse af yderligere beskrivelse af projektet, der søges tilskud til."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Tilskud ydes inden for et samlet beløb, som er fastsat på finansloven. De samlede bevilgede beløb til projekter, jf. § 1, stk. 2, kan ikke overstige dette beløb. Hvis de samlede ansøgninger om tilskud overstiger beløbet for en ansøgningsrunde, jf. stk. 2, kan Arbejdsgivernes Uddannelsesbidrag afslå ansøgninger eller give et tilskud, som delvist dækker udgifterne forbundet med aktiviteterne i projektet. Det er en betingelse for, at et projekt kan få et tilskud, som delvist dækker udgifterne til aktiviteterne i projektet, at ansøger indsender en tilrettet ansøgning efter § 4, og at projektet i den tilrettede udgave overholder kravene i § 2. Arbejdsgivernes Uddannelsesbidrag kan sætte en ny frist for indsendelse for tilrettede ansøgninger. Stk. 2. 75 pct. af puljen, jf. stk. 1, afsættes til en runde med ansøgningsfrist den 1. marts. 25 pct. af puljen, jf. stk. 1, afsættes til en runde med ansøgningsfrist den 1. september. Uforbrugte beløb fra runden med ansøgningsfrist den 1. marts overføres til runden med ansøgningsfrist den 1. september."
    },
    {
      "provision_ref": "3:4",
      "chapter": "3",
      "section": "4",
      "content": "§ 4. De faglige udvalg og de lokale uddannelsesudvalg indsender inden for fristerne i § 3, stk. 2, ansøgning om tilskud til Arbejdsgivernes Uddannelsesbidrag, jf. dog stk. 2 og § 3, stk. 1, 5. pkt. Stk. 2. De lokale uddannelsesudvalg indsender ansøgning om tilskud via det landsdækkende faglige udvalg på det pågældende uddannelsesområde. Det landsdækkende faglige udvalg påtegner ansøgningen med dets udtalelse om, hvorvidt ansøgningen kan anbefales. Stk. 3. De faglige udvalg og de lokale uddannelsesudvalg kan ved ansøgning om tilskud anvende den løsning, som Arbejdsgivernes Uddannelsesbidrag stiller til rådighed."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Tilskuddet udbetales som et engangsbeløb i forbindelse med, at Arbejdsgivernes Uddannelsesbidrag bevilger tilskuddet. Stk. 2. Tilskuddet udbetales til den NemKonto, der er knyttet til det faglige udvalgs CVR-nr. eller den NemKonto, der er knyttet til den skoles CVR-nr., som har nedsat det lokale uddannelsesudvalg."
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Senest 2 måneder efter projektets afslutning aflægger tilskudsmodtageren en afrapportering over for Arbejdsgivernes Uddannelsesbidrag med beskrivelse af projektets forløb, anvendelsen af tilskuddet fra Arbejdsgivernes Uddannelsesbidrag samt resultatet af projektet. Af afrapporteringen skal også fremgå antallet af opnåede lærepladser, som tilskudsmodtager vurderer, at gennemførsel af projektet har medført. Stk. 2. Ved afrapporteringen kan anvendes den løsning, som Arbejdsgivernes Uddannelsesbidrag stiller til rådighed. Arbejdsgivernes Uddannelsesbidrag kan stille krav om indsendelse af yderligere dokumentation for de afholdte udgifter samt effekten af projektet. Stk. 3. Hvis tilskuddet ikke er brugt, skal det overskydende beløb tilbagebetales til Arbejdsgivernes Uddannelsesbidrag i forbindelse med indsendelsen af afrapporteringen. Stk. 4. Afrapporteringen påtegnes af en statsautoriseret eller godkendt revisor med udtalelse om, hvor stor en del af tilskuddet, der er brugt, samt hvorvidt tilskuddet er anvendt i overensstemmelse med bevillingen og denne bekendtgørelse. Stk. 5. Hvis tilskudsbeløbet ikke er brugt i overensstemmelse med bevillingen og denne bekendtgørelse eller, hvis tilskudsmodtageren ikke aflægger en afrapportering, jf. stk. 1, kan Arbejdsgivernes Uddannelsesbidrag bestemme, at tilskuddet skal tilbagebetales helt eller delvist."
    },
    {
      "provision_ref": "5:7",
      "chapter": "5",
      "section": "7",
      "content": "§ 7. Bekendtgørelsen træder i kraft den 2. april 2024. Stk. 2. Bekendtgørelsen finder ikke anvendelse på ansøgninger indgivet før bekendtgørelsens ikrafttræden. For sådanne ansøgninger finder de hidtil gældende regler i bekendtgørelse nr. 1436 af 27. november 2017 om udbetaling af tilskud fra Arbejdsgivernes Uddannelsesbidrag til faglige udvalg og lokale uddannelsesudvalg anvendelse. Stk. 3. Bekendtgørelsen finder ikke anvendelse på afrapportering og revision m.v. af tilskud, der bevilges på grundlag af ansøgninger, der er indgivet før bekendtgørelsens ikrafttræden. For afrapportering og revision m.v. af sådanne tilskud finder de hidtil gældende regler i bekendtgørelse nr. 1436 af 27. november 2017 om udbetaling af tilskud fra Arbejdsgivernes Uddannelsesbidrag til faglige udvalg og lokale uddannelsesudvalg anvendelse. Stk. 4. Bekendtgørelse nr. 1436 af 27. november 2017 om udbetaling af tilskud fra Arbejdsgivernes Uddannelsesbidrag til faglige udvalg og lokale uddannelsesudvalg ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Arbejdsgivernes Uddannelsesbidrag yder tilskud til faglige udvalg, jf. § 37 i lov om erhvervsuddannelser, og lokale uddannelsesudvalg, jf. § 40 i lov om erhvervsuddannelser, til vejledning om uddannelsesmuligheder, beskæftigelsesmuligheder og hjælp til aftaleindgåelse mv. for elever, lærlinge og oplæringsvirksomheder i erhvervsuddannelserne, jf. § 12 b, stk. 1, i lov om Arbejdsgivernes Uddannelsesbidrag. Stk. 2. Arbejdsgivernes Uddannelsesbidrag yder tilskuddet efter stk. 1 ved en ansøgningsproces, hvor faglige udvalg og lokale uddannelsesudvalg ansøger, jf. § 4, om tilskud til et projekt, der indeholder aktiviteter som nævnt i stk. 1.",
      "valid_from": "2024-02-28",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. De projekter, der kan søges tilskud til efter § 1, stk. 2, skal have til formål at fremme indgåelse af uddannelsesaftaler mellem elever og lærlinge i erhvervsuddannelserne og oplæringsvirksomheder, nedbringe optaget af elever og lærlinge i skoleoplæring og mindske antallet af ubesatte lærepladser. Stk. 2. Projektet skal ligge inden for et eller flere af følgende indsatsområder: 1) Uddannelsesområder med gode beskæftigelsesmuligheder efter endt uddannelse og med mangel på lærepladser eller på elever eller lærlinge. 2) Virksomheder, der ikke er godkendt som lærested eller har færre elever eller lærlinge, end virksomheden er godkendt til. 3) Forøgelse af elevers og lærlinges faglige og geografiske mobilitet. 4) Elev- og lærlingegrupper, som har særligt svært ved at skaffe sig en læreplads. Stk. 3. Det er en betingelse for, at Arbejdsgivernes Uddannelsesbidrag kan yde tilskud til et projekt, at Arbejdsgivernes Uddannelsesbidrag vurderer, at projektet vil kunne resultere i forøget indgåelse af uddannelsesaftaler, herunder kombinationsaftaler. Det skal af ansøgningen fremgå, hvor mange nye uddannelsesaftaler, herunder kombinationsaftaler, projektet forventes at medføre. Stk. 4. Arbejdsgivernes Uddannelsesbidrag kan stille krav om indsendelse af yderligere beskrivelse af projektet, der søges tilskud til.",
      "valid_from": "2024-02-28",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Tilskud ydes inden for et samlet beløb, som er fastsat på finansloven. De samlede bevilgede beløb til projekter, jf. § 1, stk. 2, kan ikke overstige dette beløb. Hvis de samlede ansøgninger om tilskud overstiger beløbet for en ansøgningsrunde, jf. stk. 2, kan Arbejdsgivernes Uddannelsesbidrag afslå ansøgninger eller give et tilskud, som delvist dækker udgifterne forbundet med aktiviteterne i projektet. Det er en betingelse for, at et projekt kan få et tilskud, som delvist dækker udgifterne til aktiviteterne i projektet, at ansøger indsender en tilrettet ansøgning efter § 4, og at projektet i den tilrettede udgave overholder kravene i § 2. Arbejdsgivernes Uddannelsesbidrag kan sætte en ny frist for indsendelse for tilrettede ansøgninger. Stk. 2. 75 pct. af puljen, jf. stk. 1, afsættes til en runde med ansøgningsfrist den 1. marts. 25 pct. af puljen, jf. stk. 1, afsættes til en runde med ansøgningsfrist den 1. september. Uforbrugte beløb fra runden med ansøgningsfrist den 1. marts overføres til runden med ansøgningsfrist den 1. september.",
      "valid_from": "2024-02-28",
      "valid_to": null
    },
    {
      "provision_ref": "3:4",
      "chapter": "3",
      "section": "4",
      "content": "§ 4. De faglige udvalg og de lokale uddannelsesudvalg indsender inden for fristerne i § 3, stk. 2, ansøgning om tilskud til Arbejdsgivernes Uddannelsesbidrag, jf. dog stk. 2 og § 3, stk. 1, 5. pkt. Stk. 2. De lokale uddannelsesudvalg indsender ansøgning om tilskud via det landsdækkende faglige udvalg på det pågældende uddannelsesområde. Det landsdækkende faglige udvalg påtegner ansøgningen med dets udtalelse om, hvorvidt ansøgningen kan anbefales. Stk. 3. De faglige udvalg og de lokale uddannelsesudvalg kan ved ansøgning om tilskud anvende den løsning, som Arbejdsgivernes Uddannelsesbidrag stiller til rådighed.",
      "valid_from": "2024-02-28",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Tilskuddet udbetales som et engangsbeløb i forbindelse med, at Arbejdsgivernes Uddannelsesbidrag bevilger tilskuddet. Stk. 2. Tilskuddet udbetales til den NemKonto, der er knyttet til det faglige udvalgs CVR-nr. eller den NemKonto, der er knyttet til den skoles CVR-nr., som har nedsat det lokale uddannelsesudvalg.",
      "valid_from": "2024-02-28",
      "valid_to": null
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Senest 2 måneder efter projektets afslutning aflægger tilskudsmodtageren en afrapportering over for Arbejdsgivernes Uddannelsesbidrag med beskrivelse af projektets forløb, anvendelsen af tilskuddet fra Arbejdsgivernes Uddannelsesbidrag samt resultatet af projektet. Af afrapporteringen skal også fremgå antallet af opnåede lærepladser, som tilskudsmodtager vurderer, at gennemførsel af projektet har medført. Stk. 2. Ved afrapporteringen kan anvendes den løsning, som Arbejdsgivernes Uddannelsesbidrag stiller til rådighed. Arbejdsgivernes Uddannelsesbidrag kan stille krav om indsendelse af yderligere dokumentation for de afholdte udgifter samt effekten af projektet. Stk. 3. Hvis tilskuddet ikke er brugt, skal det overskydende beløb tilbagebetales til Arbejdsgivernes Uddannelsesbidrag i forbindelse med indsendelsen af afrapporteringen. Stk. 4. Afrapporteringen påtegnes af en statsautoriseret eller godkendt revisor med udtalelse om, hvor stor en del af tilskuddet, der er brugt, samt hvorvidt tilskuddet er anvendt i overensstemmelse med bevillingen og denne bekendtgørelse. Stk. 5. Hvis tilskudsbeløbet ikke er brugt i overensstemmelse med bevillingen og denne bekendtgørelse eller, hvis tilskudsmodtageren ikke aflægger en afrapportering, jf. stk. 1, kan Arbejdsgivernes Uddannelsesbidrag bestemme, at tilskuddet skal tilbagebetales helt eller delvist.",
      "valid_from": "2024-02-28",
      "valid_to": null
    },
    {
      "provision_ref": "5:7",
      "chapter": "5",
      "section": "7",
      "content": "§ 7. Bekendtgørelsen træder i kraft den 2. april 2024. Stk. 2. Bekendtgørelsen finder ikke anvendelse på ansøgninger indgivet før bekendtgørelsens ikrafttræden. For sådanne ansøgninger finder de hidtil gældende regler i bekendtgørelse nr. 1436 af 27. november 2017 om udbetaling af tilskud fra Arbejdsgivernes Uddannelsesbidrag til faglige udvalg og lokale uddannelsesudvalg anvendelse. Stk. 3. Bekendtgørelsen finder ikke anvendelse på afrapportering og revision m.v. af tilskud, der bevilges på grundlag af ansøgninger, der er indgivet før bekendtgørelsens ikrafttræden. For afrapportering og revision m.v. af sådanne tilskud finder de hidtil gældende regler i bekendtgørelse nr. 1436 af 27. november 2017 om udbetaling af tilskud fra Arbejdsgivernes Uddannelsesbidrag til faglige udvalg og lokale uddannelsesudvalg anvendelse. Stk. 4. Bekendtgørelse nr. 1436 af 27. november 2017 om udbetaling af tilskud fra Arbejdsgivernes Uddannelsesbidrag til faglige udvalg og lokale uddannelsesudvalg ophæves.",
      "valid_from": "2024-02-28",
      "valid_to": null
    }
  ],
  "definitions": []
}
