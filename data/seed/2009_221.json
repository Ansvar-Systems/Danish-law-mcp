{
  "id": "2009:221",
  "type": "statute",
  "title": "Bekendtgørelse om veterinærkontrol ved udførsel af avlsmateriale og animalske nonfood produkter m.v.",
  "short_name": "BEK H#LOKDOK04",
  "status": "in_force",
  "issued_date": "2009-03-24",
  "url": "https://www.retsinformation.dk/eli/lta/2009/221/xml",
  "description": "Retsinformation source. DocumentId=AH003307; AccessionNumber=B20090022105; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen omfatter udførsel til andre EU-lande eller tredjelande af avlsmateriale og animalske nonfood produkter samt hø og halm."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Ved veterinærkontrol forstås fødevareregionens kontrol af: 1) Ved samhandel: At produkterne opfylder gældende bestemmelser og er egnede til fri omsætning i samhandelsområdet. 2) Ved udførsel til tredjelande: At produkterne opfylder gældende bestemmelser og de eventuelle yderligere garantier, som fremgår at eksportcertifikatet for det pågældende produkt. Stk. 2. Ved udførsel forstås afsendelse af avlsmateriale og animalske produkter m.v. ved samhandel i samhandelsområdet samt eksport til tredjelande. Stk. 3. Ved avlsmateriale forstås sæd, oocytter og embryoner. Stk. 4. Ved animalske nonfood produkter forstås produkter af animalsk oprindelse eller produkter med indhold af produkter af animalsk oprindelse, som ikke er bestemt til menneskeføde. Stk. 5. Ved produkter forstås avlsmateriale, animalske nonfood produkter samt hø og halm. Stk. 6. Ved foreskrevet dokument forstås et sundhedscertifikat, handelsdokument eller veterinærdokument, f.eks. en veterinær tillægsattestation eller andet dokument, som kræves i henhold til EU-lovgivningen eller den nationale lovgivning. Stk. 7. Ved eksportør forstås en person eller virksomhed hjemmehørende i Danmark, som foranlediger udførsel til andre lande i samhandelsområdet eller tredjelande af avlsmateriale og animalske nonfood produkter m.v. Stk. 8. Ved samhandelsområdet forstås et EU-land, Norge, Schweiz og Andorra samt for fisk og fiskeprodukter desuden Færøerne og Island. Stk. 9. Ved tredjeland forstås et land uden for samhandelsområdet, jf. stk. 8."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Eksportører skal registreres hos Fødevarestyrelsen før udførsel af produkter må påbegyndes. Stk. 2. Den i stk. 1 nævnte registrering skal omfatte produktkategori og bestemmelsesland. Stk. 3. Ansøgning om registrering skal sendes til fødevareregionen således, at ansøgningen er fødevareregionen i hænde senest fem arbejdsdage (mandag-fredag) før den første udførsel af de registrerede produktkategorier må påbegyndes. Stk. 4. Eksportørerne skal føre optegnelser over udførte partier med angivelse af 1) dato for udførslen, 2) antal partier, 3) produktkategori, 4) afsender, 5) afsendelsessted, 6) modtager og 7) bestemmelsessted. Stk. 5. Eksportørerne skal opbevare de i stk. 4 nævnte optegnelser i mindst fem år og skal på forlangende forevise optegnelserne for fødevareregionen."
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Eksportører af produkter, der skal udføres til et land i samhandelsområdet, skal senest en arbejdsdag (mandag-fredag) før udførslen anmelde udførslen skriftligt til den lokale fødevareregion."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Produkter skal under transporten altid være ledsaget af de foreskrevne dokumenter."
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Udførsel af produkter fra Danmark direkte til et tredjeland skal, hvis det pågældende tredjelands kompetente myndigheder eksplicit forlanger det, finde sted via et af de i bilag 1 nævnte grænsekontrolsteder, der er godkendt til pågældende produktkategori. Stk. 2. Eksportøren skal i de i stk. 1 nævnte tilfælde senest en arbejdsdag (mandag-fredag) før udførslen skriftligt forhåndsanmelde udførslen til det pågældende grænsekontrolsted."
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Udførsel af produkter fra Danmark til et tredjeland via et eller flere EU-lande skal, hvis det pågældende tredjelands kompetente myndigheder eksplicit forlanger det, finde sted via et grænsekontrolsted ved EU’s ydre grænse. Stk. 2. Eksportøren skal i de i stk. 1 nævnte tilfælde senest en arbejdsdag (mandag-fredag) før udførslen skriftligt forhåndsanmelde udførslen til fødevareregionen. Anmeldelsen skal indeholde oplysning om, via hvilket grænsekontrolsted den endelige udførsel skal finde sted."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Produkter skal ved udførslen være ledsaget af de foreskrevne dokumenter, der kræves af det pågældende tredjeland. Stk. 2. Eksportøren skal forud for udførslen fremskaffe betingelserne for udførsel til det pågældende tredjeland og sende disse betingelser til det pågældende grænsekontrolsted. I de i § 7 nævnte tilfælde, skal betingelserne sendes til fødevareregionen. Stk. 3. De i stk. 1 nævnte foreskrevne dokumenter skal være godkendt af Fødevarestyrelsen. Stk. 4. Ved krav om at de foreskrevne dokumenter skal attesteres af en embedsdyrlæge, skal eksportøren underrette fødevareregionen herom senest en arbejdsdag (mandag-fredag) før udførslen."
    },
    {
      "provision_ref": "5:9",
      "chapter": "5",
      "section": "9",
      "content": "§ 9. Et parti produkter omfattet af kapitel 4 må først frigives til udførsel, når eksportøren har betalt omkostningerne i forbindelse med veterinærkontrollen efter gældende takster eller stillet den fornødne sikkerhed for betaling af disse."
    },
    {
      "provision_ref": "6:10",
      "chapter": "6",
      "section": "10",
      "content": "§ 10. Med bøde straffes den, der overtræder §§ 3-9. Stk. 2. Straffen kan stige til fængsel i indtil 2 år, hvis overtrædelsen er begået forsætligt eller groft uagtsomt, og hvis der ved overtrædelsen er 1) forvoldt skade på sundheden eller fremkaldt fare herfor, eller 2) opnået eller tilsigtet opnået en økonomisk fordel for den pågældende selv eller andre, herunder ved besparelser. Stk. 3. Der kan pålægges selskabet m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "6:11",
      "chapter": "6",
      "section": "11",
      "content": "§ 11. Bekendtgørelsen træder i kraft den 1. april 2009. Stk. 2. Samtidig ophæves bekendtgørelse nr. 1387 af 19. december 2008 om veterinærkontrol ved udførsel af avlsmateriale, animalske nonfood produkter m.v."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen omfatter udførsel til andre EU-lande eller tredjelande af avlsmateriale og animalske nonfood produkter samt hø og halm.",
      "valid_from": "2009-03-24",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Ved veterinærkontrol forstås fødevareregionens kontrol af: 1) Ved samhandel: At produkterne opfylder gældende bestemmelser og er egnede til fri omsætning i samhandelsområdet. 2) Ved udførsel til tredjelande: At produkterne opfylder gældende bestemmelser og de eventuelle yderligere garantier, som fremgår at eksportcertifikatet for det pågældende produkt. Stk. 2. Ved udførsel forstås afsendelse af avlsmateriale og animalske produkter m.v. ved samhandel i samhandelsområdet samt eksport til tredjelande. Stk. 3. Ved avlsmateriale forstås sæd, oocytter og embryoner. Stk. 4. Ved animalske nonfood produkter forstås produkter af animalsk oprindelse eller produkter med indhold af produkter af animalsk oprindelse, som ikke er bestemt til menneskeføde. Stk. 5. Ved produkter forstås avlsmateriale, animalske nonfood produkter samt hø og halm. Stk. 6. Ved foreskrevet dokument forstås et sundhedscertifikat, handelsdokument eller veterinærdokument, f.eks. en veterinær tillægsattestation eller andet dokument, som kræves i henhold til EU-lovgivningen eller den nationale lovgivning. Stk. 7. Ved eksportør forstås en person eller virksomhed hjemmehørende i Danmark, som foranlediger udførsel til andre lande i samhandelsområdet eller tredjelande af avlsmateriale og animalske nonfood produkter m.v. Stk. 8. Ved samhandelsområdet forstås et EU-land, Norge, Schweiz og Andorra samt for fisk og fiskeprodukter desuden Færøerne og Island. Stk. 9. Ved tredjeland forstås et land uden for samhandelsområdet, jf. stk. 8.",
      "valid_from": "2009-03-24",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Eksportører skal registreres hos Fødevarestyrelsen før udførsel af produkter må påbegyndes. Stk. 2. Den i stk. 1 nævnte registrering skal omfatte produktkategori og bestemmelsesland. Stk. 3. Ansøgning om registrering skal sendes til fødevareregionen således, at ansøgningen er fødevareregionen i hænde senest fem arbejdsdage (mandag-fredag) før den første udførsel af de registrerede produktkategorier må påbegyndes. Stk. 4. Eksportørerne skal føre optegnelser over udførte partier med angivelse af 1) dato for udførslen, 2) antal partier, 3) produktkategori, 4) afsender, 5) afsendelsessted, 6) modtager og 7) bestemmelsessted. Stk. 5. Eksportørerne skal opbevare de i stk. 4 nævnte optegnelser i mindst fem år og skal på forlangende forevise optegnelserne for fødevareregionen.",
      "valid_from": "2009-03-24",
      "valid_to": null
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Eksportører af produkter, der skal udføres til et land i samhandelsområdet, skal senest en arbejdsdag (mandag-fredag) før udførslen anmelde udførslen skriftligt til den lokale fødevareregion.",
      "valid_from": "2009-03-24",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Produkter skal under transporten altid være ledsaget af de foreskrevne dokumenter.",
      "valid_from": "2009-03-24",
      "valid_to": null
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Udførsel af produkter fra Danmark direkte til et tredjeland skal, hvis det pågældende tredjelands kompetente myndigheder eksplicit forlanger det, finde sted via et af de i bilag 1 nævnte grænsekontrolsteder, der er godkendt til pågældende produktkategori. Stk. 2. Eksportøren skal i de i stk. 1 nævnte tilfælde senest en arbejdsdag (mandag-fredag) før udførslen skriftligt forhåndsanmelde udførslen til det pågældende grænsekontrolsted.",
      "valid_from": "2009-03-24",
      "valid_to": null
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Udførsel af produkter fra Danmark til et tredjeland via et eller flere EU-lande skal, hvis det pågældende tredjelands kompetente myndigheder eksplicit forlanger det, finde sted via et grænsekontrolsted ved EU’s ydre grænse. Stk. 2. Eksportøren skal i de i stk. 1 nævnte tilfælde senest en arbejdsdag (mandag-fredag) før udførslen skriftligt forhåndsanmelde udførslen til fødevareregionen. Anmeldelsen skal indeholde oplysning om, via hvilket grænsekontrolsted den endelige udførsel skal finde sted.",
      "valid_from": "2009-03-24",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Produkter skal ved udførslen være ledsaget af de foreskrevne dokumenter, der kræves af det pågældende tredjeland. Stk. 2. Eksportøren skal forud for udførslen fremskaffe betingelserne for udførsel til det pågældende tredjeland og sende disse betingelser til det pågældende grænsekontrolsted. I de i § 7 nævnte tilfælde, skal betingelserne sendes til fødevareregionen. Stk. 3. De i stk. 1 nævnte foreskrevne dokumenter skal være godkendt af Fødevarestyrelsen. Stk. 4. Ved krav om at de foreskrevne dokumenter skal attesteres af en embedsdyrlæge, skal eksportøren underrette fødevareregionen herom senest en arbejdsdag (mandag-fredag) før udførslen.",
      "valid_from": "2009-03-24",
      "valid_to": null
    },
    {
      "provision_ref": "5:9",
      "chapter": "5",
      "section": "9",
      "content": "§ 9. Et parti produkter omfattet af kapitel 4 må først frigives til udførsel, når eksportøren har betalt omkostningerne i forbindelse med veterinærkontrollen efter gældende takster eller stillet den fornødne sikkerhed for betaling af disse.",
      "valid_from": "2009-03-24",
      "valid_to": null
    },
    {
      "provision_ref": "6:10",
      "chapter": "6",
      "section": "10",
      "content": "§ 10. Med bøde straffes den, der overtræder §§ 3-9. Stk. 2. Straffen kan stige til fængsel i indtil 2 år, hvis overtrædelsen er begået forsætligt eller groft uagtsomt, og hvis der ved overtrædelsen er 1) forvoldt skade på sundheden eller fremkaldt fare herfor, eller 2) opnået eller tilsigtet opnået en økonomisk fordel for den pågældende selv eller andre, herunder ved besparelser. Stk. 3. Der kan pålægges selskabet m.v. (juridiske personer) strafansvar efter reglerne i straffelovens 5. kapitel.",
      "valid_from": "2009-03-24",
      "valid_to": null
    },
    {
      "provision_ref": "6:11",
      "chapter": "6",
      "section": "11",
      "content": "§ 11. Bekendtgørelsen træder i kraft den 1. april 2009. Stk. 2. Samtidig ophæves bekendtgørelse nr. 1387 af 19. december 2008 om veterinærkontrol ved udførsel af avlsmateriale, animalske nonfood produkter m.v.",
      "valid_from": "2009-03-24",
      "valid_to": null
    }
  ],
  "definitions": [
    {
      "term": "veterinærkontrol",
      "definition": "fødevareregionens kontrol af: 1) Ved samhandel: At produkterne opfylder gældende bestemmelser og er egnede til fri omsætning i samhandelsområdet",
      "source_provision": "1:2"
    }
  ]
}
