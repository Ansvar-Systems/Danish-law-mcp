{
  "id": "2023:1141",
  "type": "statute",
  "title": "Bekendtgørelse om tilskud til minivådområder 2023",
  "short_name": "BEK H#LOKDOK04",
  "status": "in_force",
  "issued_date": "2023-08-31",
  "url": "https://www.retsinformation.dk/eli/lta/2023/1141/xml",
  "description": "Retsinformation source. DocumentId=DC001239; AccessionNumber=B20230114105; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Der kan ydes tilskud til etablering af 1) åbne konstruerede minivådområder som har til formål at forbedre vandmiljøet ved at reducere landbrugets kvælstofudledning fra drænvand til vandmiljø, og 2) etablering af pumpe, pumpebrønd og eventuelt reservoir, hvis dette vurderes at være væsentligt for minivådområdets funktion. Stk. 2. Der kan ydes tilskud til arealer, der fremgår af Udpegningskort for minivådområder 2023, jf. bilag 6. Stk. 3. Der kan desuden ydes kompensation for tabt indkomst og udgifter i forbindelse med vedligeholdelse af minivådområdet til ansøgere, der er aktive inden for primær landbrugsproduktion, og som har opnået tilsagn om tilskud til etablering af minivådområder, jf. stk. 1. Kompensationen ydes som de minimis-støtte, jf. Kommissionens Forordning (EU) nr. 1408/2013 af 18. december 2013 og Kommissionens Forordning (EU) nr. 2019/316 af 21. februar 2019. Stk. 4. Lov om indhentning af tilbud i bygge- og anlægssektoren finder ikke anvendelse for projekter omfattet af denne bekendtgørelse."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Der kan gives tilskud til 100 pct. af den standardomkostning, der fremgår af bilag 4. Stk. 2. Tilskuddet beregnes efter anlægsarealets størrelse og gives til anlægsareal svarende til 1 pct. af drænoplandets størrelse for åbne konstruerede minivådområder. Stk. 3. Kompensationen udgør et engangsbeløb svarende til projektarealets størrelse i ha, jf. stk. 4-7. Stk. 4. Den del af kompensationen, som vedrører tabt indkomst, beregnes på baggrund af projektarealets anvendelse i 2022. For projektarealer, der i 2022 var indberettet i Fællesskemaet som i omdrift, ydes en årlig kompensation på 3.500 kr. pr. ha, jf. dog stk. 7. For projektarealer, der i 2022 var indberettet i Fællesskemaet som permanent græsareal, ydes en årlig kompensation på 1.800 kr. pr. ha. For øvrige projektarealer ydes en årlig kompensation på 300 kr. pr. ha. Den del af kompensationen, som vedrører udgifter i forbindelse med vedligeholdelse, er på årligt 1.200 kr. pr. ha projektareal. Kompensationen udbetales samlet for den 10 årige opretholdelsesperiode, jf. § 11, nr. 1, ved projektets slutudbetaling jf. § 14. Stk. 5. I øvrige tilfælde beregnes kompensationen efter nedsættelse med en procentsats, der fastsættes således, at den derved beregnede kompensation udgør det fulde beløb inden for rammerne af bestemmelserne i Kommissionens forordning (EU) nr. 1408/2013 og Kommissionens Forordning (EU) nr. 2019/316 af 21. februar 2019. Stk. 6. Ansøgere, der modtager kompensation, kan over en periode på 3 regnskabsår maksimalt modtage kompensation inden for rammerne af bestemmelserne i Kommissionens forordning (EU) nr. 1408/2013 og Kommissionens Forordning (EU) nr. 2019/316 af 21. februar 2019. Kompensationens værdi i EUR beregnes ud fra kursen på tilsagnstidspunktet. Stk. 7. Hvis hele eller dele af projektarealet, hvor der er ansøgt om kompensation svarende til satsen for omdrift, jf. stk. 4, på ansøgningstidspunktet ikke lovligt kan have en sådan omdrift, udgør kompensation for dette areal eller arealerne satsen for permanent græsareal på 1.800 kr. pr. ha. eller øvrige arealer på 300 kr. pr. ha."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Tilskud kan ydes til alle private ansøgere."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. I denne bekendtgørelse forstås ved: 1) Anlægsareal: Det areal, hvorpå minivådområdet anlægges, uden omkringliggende areal. 2) Drænopland: Areal der via et sammenhængende drænsystem og det topografiske opland afvander til minivådområdet. 3) Egnede arealer: Arealer klassificeret som egnet på Udpegningskort for minivådområder 2023, jf. bilag 6. 4) Ikke-egnede arealer: Arealer klassificeret som ikke egnet på Udpegningskort for minivådområder 2023, jf. bilag 6. 5) Kvælstofindsatsbehov: Det kvælstofindsatsbehov, der fremgår af bilag 1 til vandområdeplaner 2021-2027, som er afsat til minivådområder, jf. forventet effekt i bilag 1 til denne bekendtgørelse. 6) Delopland: Geografisk kystvandopland, som fremgår af vandområdeplanerne 2021-2027 og det tilhørende kortgrundlag, der er gengivet i bilag 5 til denne bekendtgørelse. 7) Landdistriktsprogrammerne: Gældende eller tidligere landdistriktsprogram, der udmønter midlerne fra den Europæiske Landbrugsfond For Udvikling af Landdistrikterne. 8) Minivådområde: Anlæg bestående af et sedimentationsbassin efterfulgt af et vådområde opbygget skiftevis af dybe zoner og lavvandede vegetationszoner. 9) Potentielt egnede arealer: Arealer klassificeret som potentielt egnet eller potentielt egnet der er drænede på Udpegningskort for minivådområder 2023, jf. bilag 6. 10) Projektareal: Anlægsareal og et omkringliggende areal. 11) Projekt: Projektareal med tilhørende drænopland. 12) Øvrige arealer: Arealer der på Udpegningskortet for minivådområder 2023 fremgår som ikke klassificeret, jf. bilag 6. 13) Kompensation: Kompensation for tabt indkomst og udgifter i forbindelse med vedligeholdelse af minivådområdet, jf. § 1, stk. 3."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Ansøgning om tilsagn om tilskud og kompensation indgives på det ansøgningsskema, der er tilgængeligt for ordningen i Tast Selv. Stk. 2. Ansøgning om tilsagn om tilskud til etablering af åbne konstruerede minivådområder, jf. § 1, stk. 1, nr. 1, ansøgning om tilsagn om kompensation, jf. § 1, stk. 3, og ansøgning om tilsagn om tilskud til pumpe, pumpebrønd og eventuelt reservoir jf. § 1, stk. 1, nr. 2, kan indgives i perioden fra og med den 4. september 2023 og til og med den 4. oktober 2023. Stk. 3. Ansøgningen skal indeholde følgende: 1) Det udfyldte ansøgningsskema, jf. stk. 1. 2) Indtegninger af projektarealet, minivådområdet og drænoplandet i Internet Markkort (IMK), og oplysninger i ansøgningsskemaet om hvilken af disse arealtyper de enkelte indtegnede arealer i IMK udgør. 3) Foreningens vedtægter og referat fra den seneste generalforsamling hvis ansøger er en forening, organisation eller en fond. Stk. 4. Ansøgningen skal desuden indeholde følgende erklæring og blanketter, som findes i tilskudsguiden på Landbrugsstyrelses hjemmeside: 1) Udtagningskonsulenterklæring. Denne erklæring skal underskrives af en konsulent, der virker under udtagningskonsulentordningen med henblik på at fremme og koordinere kvælstofreducerende virkemidler, herunder minivådområder. 2) Blanket til dokumentation for koordinering af minivådområdets placering i forhold til vådområder og lavbundsområder, jf. § 9, stk. 1. nr. 7. Denne blanket skal underskrives af den eller de kommuner, hvor det ansøgte projekt er placeret, og en konsulent der virker under udtagningskonsulentordningen. 3) Blanket til accept af etablering af minivådområde ved forpagtning hvis ansøger er forpagter af det areal, hvor projektarealet etableres, jf. § 8, stk. 1, nr. 2. Denne blanket skal underskrives af ejendommens ejer eller ejere. 4) Blanket til accept af etablering af minivådområde på areal med forundersøgelsesprojekt, hvis minivådområdets projektareal eller drænopland ligger indenfor et forundersøgelsesprojekts projektområde, jf. § 9, stk. 1, nr. 6. Denne blanket skal underskrives af forundersøgelsesprojektets projektejer. Stk. 5. Der skal i ansøgningsskemaet endvidere angives al øvrig de minimis-støtte, som er ydet til ansøger i løbet af det pågældende regnskabsår samt de forudgående to regnskabsår, hvis der ansøges om de minimis-støtte, jf. § 1, stk. 3. Stk. 6. Der skal indgives en ansøgning for hvert projekt, der ønskes tilsagn om tilskud og eventuel kompensation til."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Ansøgningerne prioriteres ud fra omkostningseffektiviteten, som udregnes på baggrund af N-effekten (Kg N pr. minivådområde) for det pågældende minivådområde og det ansøgte beløb. N-effekten er minivådområdets bidrag til reduktion i kvælstofudledningen ved kysten, som er udregnet i Tast Selv på baggrund af et fagligt grundlag fastsat af Aarhus Universitet. Udregningen resulterer i en pointscore, jf. bilag 2. Hvis der i en ansøgning om tilsagn om tilskud er søgt om tilsagn om kompensation, inddrages også dette beløb i beregningen af omkostningseffektivitet. Ansøgningerne prioriteres efter de tildelte point fra højest til lavest. Stk. 2. Et eller flere projekter om etablering af minivådområder må ikke overstige kvælstofindsatsbehovet i et delopland, jf. bilag 1. Hvis der i samme ansøgningsrunde indkommer ansøgninger om etablering af minivådområder til samme delopland, der tilsammen reducerer med mere end kvælstofindsatsbehovet i deloplandet, gives der afslag til det eller de projekter, der opnår den laveste pointscore, indtil der ikke reduceres med mere end kvælstofindsatsbehovet, jf. dog stk. 3. Reducerer et eller flere projekter hver for sig med mere end kvælstofindsatsbehovet i deloplandet, gives der afslag til dette eller disse projekter, jf. dog stk. 3. Stk. 3. Der kan meddeles tilsagn til projekter, der tilsammen eller hver for sig reducerer med mere end kvælstofindsatsbehovet, jf. bilag 1, hvis der fortsat vurderes at være et kvælstofindsatsbehov i deloplandet, herunder i forventet yderligere indsats i bilag 1. Hvis der meddeles tilsagn til projekter, der tilsammen eller hver for sig reducerer med mere end kvælstofindsatsbehovet, jf. bilag 1, prioriteres projekter med den højeste pointscore, som ikke blev prioriteret efter stk. 2. Stk. 4. Der tildeles tilsagn til ansøgninger om etableringer efter prioriteringen i stk. 2 og 3, indtil bevillingsrammen er nået."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Hvis der gives afslag på en ansøgning om tilsagn om tilskud, betragtes ansøgning om tilsagn om kompensation som bortfaldet. Stk. 2. Hvis der på grund af de bevillingsmæssige rammer skal gives afslag til ansøgning om kompensation, gives der afslag til de minivådområder, der opnår lavest pointscore, jf. § 6, stk. 1. Stk. 3. Ved pointlighed mellem to eller flere ansøgninger om tilsagn, prioriteres projekter med større anlægsarealer over projekter med mindre anlægsarealer. Stk. 4. Ved ansøgninger, hvor der er et overlap, som er større end 0,1 ha, eller flere overlap, som tilsammen er større end 0,3 ha, mellem to eller flere projekter på samme drænopland, træffes afgørelse om afslag til det eller de projekter, der har det mindste drænopland, jf. dog stk. 5. Stk. 5. Der kan i særlige tilfælde efter en konkret faglig vurdering træffes afgørelse om afslag til det eller de projekter, som har det største drænopland ."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Tilsagn om tilskud er betinget af følgende: 1) Projektet er ikke påbegyndt, før ansøger har indsendt ansøgning om tilsagn om tilskud. 2) Projektarealet etableres på ansøgers eget eller forpagtede areal, hvis ejers accept heraf foreligger, jf. § 5, stk. 4, nr. 3. 3) Projektarealet må ikke være større end 2 gange minivådområdets størrelse i ha. 4) Minimum 80 pct. af drænoplandet har været et areal med produktion af afgrøder, der ikke anses som permanente afgrøder, eller et areal, der er til rådighed for produktion af afgrøder, men som ligger brak (omdriftsareal), i et år forud for ansøgning om tilsagn om tilskud. Arealet skal være indberettet som omdriftsareal i Fællesskemaet året, før ansøgning indgives. 5) Drænoplandet afgrænses, så gennemsnitseffekten af projektet er minimum 300 kg N pr. ha minivådområde. 6) Drænoplandet afgrænses, så minimum 70 pct. af arealerne består af egnede eller potentielt egnede arealer, og maksimalt 10 pct. af arealerne består af ikke egnede arealer, jf. bilag 6. De resterende arealer kan udgøres af øvrige arealer, jf. bilag 6. 7) Drænoplandet er på minimum 20 ha, hvis mimivådområdet etableres uden pumpe, pumpebrønd og evt. reservoir. 8) Drænoplandet er på minimum 50 ha, hvis minivådområdet etableres med pumpe, pumpebrønd og evt. reservoir, jf. § 1, stk. 1, nr. 2. Stk. 2. Tilsagn om tilskud er desuden betinget af følgende: 1) Minivådområdet dimensioneres i forhold til drænoplandet og skal minimum være i forholdet 1:100. 2) Minivådområdet placeres på egnede og potentielt egnede arealer, dog må maksimalt 10 pct. af minivådområdet placeres på ikke egnede arealer, jf. bilag 6. 3) Drænoplandet til minivådområdet er drænet, og der er identificeret et hoveddræn, der leder til minivådområdets sedimentationsbassin, jf. bilag 3. 4) Vandføringen i drænsystemet vurderes at være meget lav i sommermånederne for projekter, der er placeret på mere end 50 pct. potentielt egnede arealer. 5) Vandet i drænsystemet indeholder i gennemsnit minimum 4 mg kvælstof pr. liter drænvand henholdsvis sommer, efterår og vinter for projekter, der er placeret på mere end 50 pct. potentielt egnet areal."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Tilsagn om tilskud er derudover betinget af følgende: 1) Projektarealet er ikke beliggende på et areal, hvor der er givet tilsagn om tilskud til projekttilskudsordninger, herunder forundersøgelser, etablering og opretholdelse, under et af landdistriktsprogrammerne eller under den gældende strategiske CAP-plan, der udmønter midlerne fra Den Europæiske Garantifond for Landbruget og Den Europæiske Landbrugsfond For Udvikling af Landdistrikterne. 2) Projektarealet er ikke beliggende på et areal, hvor der er givet tilsagn om tilskud til en arealbaseret tilskudsordning for miljøvenligt landbrug, miljø- og klimavenligt landbrug eller økologisk landbrug under et af landdistriktsprogrammerne, jf. dog stk. 2. 3) Projektarealet er ikke beliggende på et areal, der er omfattet af ansøgning om støtte til en arealbaserede ordning til gavn for klimaet, miljøet og dyrevelfærd under artikel 31 i forordning (EU) 2021/2115. 4) Projektarealet er ikke beliggende på et areal, hvor der er givet tilsagn om tilskud til en arealbaseret tilskudsordning for miljømæssige, klimarelaterede og andre forvaltningsforpligtelser under artikel 70 i forordning (EU) 2021/2115, jf. dog stk. 2. 5) Projektet er ikke beliggende på et areal, der er omfattet af en servitut som følge af tilsagn om tilskud under et af landdistriktsprogrammerne. 6) Projektet er ikke beliggende på et areal, hvor der har været udført en forundersøgelse til projekter om vådområder, lavbundsområder eller naturlige vandstandsforhold under et af landdistriktsprogrammerne, medmindre det pågældende projekt til etablering ikke kan eller vil blive gennemført, jf. § 5, stk. 4, nr. 4. 7) Projektet er ikke omfattet af oplandet til vådområder og lavbundsområder under en anden tilskudsordning fra en offentlig myndighed, som forventes at forringe effekten af vådområdeprojektet eller lavbundsprojektet væsentligt, jf. § 5, stk. 4, nr. 2. 8) Projektet modtager ikke eller har ikke tidligere modtaget andre EU-tilskud eller tilskud under en anden tilskudsordning fra en offentlig myndighed til etablering af det ansøgte minivådområde. 9) Ejer eller forpagter af arealer i projektet er ikke forpligtet til at gennemføre projektet i medfør af anden lovgivning. Stk. 2. Stk. 1. nr. 2, og nr. 4, kan fraviges, hvis ansøger ved ansøgning oplyser, at eksisterende tilsagn fra en arealbaseret tilskudsordning enten omdannes eller bortfalder."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Tilsagnshaver er forpligtet til følgende, når tilsagn om tilskud er opnået: 1) Gennemføre projektet i overensstemmelse med tilsagnet, herunder med det antal hektar, type investeringer og placering af projektarealet, som er anført i tilsagnet. 2) At købe investeringerne i det projekt der etableres. 3) Informere om den offentlige medfinansiering af projektet, herunder skilte, jf. bilag III i Kommissionens gennemførelsesforordning (EU) nr. 808/2014 af 17. juli 2014. 4) Afslutte projektet og sende slutudbetalingsansøgning senest den 1. oktober 2025. 5) Sikre at der ikke er andre synlige drænudløb fra minivådområdets drænopland end hoveddrænet, der afvander til minivådområdet. 6) Sikre at de anvendte investeringer er nye. 7) Sikre opnåelse af de nødvendige tilladelser og dispensationer fra offentlige myndigheder inden ansøgning om slutudbetaling indgives. 8) Etablere minivådområdet og det omkringliggende areal i henhold til bilag 3."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Tilsagnshaver er endvidere forpligtet til følgende, når projektet er afsluttet: 1) Sikre at minivådområdet og projektarealet ikke udsættes for væsentlig ændring, der berører dets art, mål eller gennemførelsesvilkår, i en opretholdelsesperiode på 10 år fra datoen for slutudbetaling. 2) Sikre at minivådområdet og projektarealet vedligeholdes, og at minivådområdet er fuldt funktionelt i hele opretholdelsesperioden, jf. nr. 1. 3) Holde ansøgning om udbetaling med tilhørende regnskabsbilag tilgængelig i mindst 5 år og 6 måneder regnet fra datoen for slutudbetaling af tilskud. 4) Opbevare alt materiale til brug for dokumentation af, at reglerne for udbetaling af de minimis støtte, jf. § 1, stk. 3, er overholdt i 10 år fra den dato, hvor kompensationen blev modtaget. 5) Sikre at kontrolmyndigheden har adgang til projektarealet og til det fysiske projektmateriale i forbindelse med kontrol."
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Ændring af et projekt kan kun godkendes, hvis projektet i sin ændrede form ville være blevet prioriteret, jf. § 6 og § 7, og projektet fortsat opfylder kriterierne, jf. § 8 og § 9. Stk. 2. Ansøgning om ændring af et projekt skal være modtaget senest den 1. august 2025. Stk. 3. Ansøgning efter stk. 1 skal indgives på det ansøgningsskema, der er tilgængeligt for ordningen i Tast Selv. Stk. 4. Tilskudsbeløbet og kompensationsbeløbet kan ikke forhøjes i forbindelse med ændring af et projekt. Stk. 5. Ansøgning om ændring af et projekt skal godkendes af Landbrugsstyrelsen, dog må ændring af et projekt påbegyndes for egen regning og risiko, inden ændringen er godkendt. Stk. 6. Tilsagnshaver kan ændre placeringen af minivådområdet inden for projektarealet uden godkendelse."
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Overdragelse af tilsagnet om tilskud til en anden, der ifølge § 3 kan være tilsagnshaver, skal godkendes, inden overdragelse kan finde sted. Stk. 2. Den, der får overdraget tilsagnet om tilskud, overtager alle rettigheder og forpligtelser efter tilsagnet. Stk. 3. Ansøgning efter stk. 1 skal i projektperioden indgives på det ansøgningsskema, der er tilgængeligt for ordningen i Tast Selv. Ansøgningen skal tillige indeholde det skema til overdragelse af tilsagn, som findes i tilskudsguden på Landbrugsstyrelsens hjemmeside. Ansøgning efter stk. 1 skal i opretholdelsesperioden indeholde det skema til overdragelse af tilsagn, som findes i tilskudsguiden på Landbrugsstyrelsens hjemmeside. Stk. 4. Den, der får overdraget tilsagn om tilskud efter stk. 1, kan inden for 14 dage ansøge om at få overdraget den tidligere tilsagnshavers tilsagn om kompensation, hvis ansøger er aktiv inden for primær landbrugsproduktion, jf. Kommissionens Forordning (EU) nr. 1408/2013 af 18. december 2013 og Kommissionens Forordning (EU) nr. 2019/316 af 21. februar 2019. Kompensationen genberegnes efter bestemmelserne i § 2, stk. 3-7. Kompensationsbeløbet kan ikke forhøjes i forbindelse overdragelsen. Stk. 5. Ansøgning efter stk. 4 skal være modtaget inden ansøgning om udbetaling, jf. § 10, nr. 4, og § 14. Stk. 6. Ansøgning efter stk. 4 skal indgives på det ansøgningsskema, der er tilgængeligt for ordningen i Tast Selv. Der skal i ansøgningsskemaet angives al øvrig de minimis-støtte, som er ydet til den, der har fået overdraget tilsagn om tilskud, jf. stk. 1, i løbet af det pågældende regnskabsår samt de forudgående to regnskabsår."
    },
    {
      "provision_ref": "5:14",
      "chapter": "5",
      "section": "14",
      "content": "§ 14. Udbetaling af tilskud beregnes efter de standardomkostninger, der er fastsat i bilag 4. Stk. 2. Ansøgning om udbetaling af tilskud indgives på det udbetalingsskema, der er tilgængelig for ordningen i Tast-Selv. Stk. 3. Ansøgning om udbetaling skal indeholde følgende: 1) Det udfyldte udbetalingsskema, jf. stk. 2. 2) Nødvendige offentlige tilladelser og dispensationer fra offentlige myndigheder til at gennemføre projektet. Stk. 4. Tilsagnshaver erklærer ved indgivelse af ansøgning om udbetaling projektet for afsluttet og gennemført i overensstemmelse med tilsagnet. Stk. 5. Udbetaling af tilskud sker i én slutudbetaling Stk. 6. Udbetaling af kompensation sker sammen med slutudbetalingen, jf. stk. 5."
    },
    {
      "provision_ref": "5:15",
      "chapter": "5",
      "section": "15",
      "content": "§ 15. Tilskuddet og kompensationen overføres til tilsagnshavers NemKonto."
    },
    {
      "provision_ref": "6:16",
      "chapter": "6",
      "section": "16",
      "content": "§ 16. Tilsagn om tilskud bortfalder, og tilskuddet skal tilbagebetales, hvis 1) tilsagnshaver har givet urigtige eller vildledende oplysninger eller har fortiet oplysninger af betydning for sagens afgørelse, 2) tilsagnshaver tilsidesætter sine pligter efter § 8 eller § 9, stk. 2, i lov om Landdistriktsfonden eller 3) et eller flere kriterier for støtteberettigelse i § 8 eller § 9 ikke er opfyldt. Stk. 2. Hvis der træffes afgørelse om bortfald og tilbagebetaling efter stk. 1, vil tilsagn om kompensation samtidig bortfalde, og kompensationen skal tilbagebetales."
    },
    {
      "provision_ref": "6:17",
      "chapter": "6",
      "section": "17",
      "content": "§ 17. Ved manglende opfyldelse af en forpligtelse, jf. § 10, nr. 1, 2 og 5-8, og andre forpligtelser, jf. § 11, nr. 2-5, kan der træffes afgørelse om hel eller delvis nedsættelse af tilskud på baggrund af en konkret vurdering. Hvis tilskuddet nedsættes helt, træffes der samtidig afgørelse om, at tilsagnet bortfalder. Stk. 2. Hvis der træffes afgørelse om en hel eller delvis nedsættelse af tilskuddet, jf. stk. 1, kan der samtidig efter en konkret vurdering træffes afgørelse om hel eller delvis nedsættelse af kompensationen."
    },
    {
      "provision_ref": "6:18",
      "chapter": "6",
      "section": "18",
      "content": "§ 18. Hvis projektet afsluttes for sent eller ansøgning om udbetaling indgives for sent, jf. § 10, nr. 4, træffes der afgørelse om nedsættelse af tilskuddet med 1 pct. pr. kalenderdags forsinkelse til og med den 20. kalenderdag. Ved forsinkelse på mere end 20 kalenderdage træffes der afgørelse om hel nedsættelse af udbetalingen og bortfald af tilsagn."
    },
    {
      "provision_ref": "6:19",
      "chapter": "6",
      "section": "19",
      "content": "§ 19. Der træffes afgørelse om nedsættelse af tilskuddet, hvis der konstateres manglende opfyldelse af skiltning, jf. § 10, nr. 3, og som beskrevet i bilag III i Kommissionens Gennemførelsesforordning (EU) nr. 808/2014 af 17. juli 2014. Det tilskudsberettigede beløb nedsættes med 1 pct., dog maksimalt 50.000 kr."
    },
    {
      "provision_ref": "6:20",
      "chapter": "6",
      "section": "20",
      "content": "§ 20. Tilskuddet kræves delvist tilbagebetalt, hvis forpligtelsen, jf. § 11, nr. 1, ikke opfyldes. Der anvendes følgende procentsatser: 1) Hvis projektet er opretholdt i 0 dage eller op til 18 måneder, kræves 80 pct. af tilskuddet tilbagebetalt. 2) Hvis projektet er opretholdt i mere end 18 måneder, men op til 36 måneder, kræves 40 pct. af tilskuddet tilbagebetalt. 3) Hvis projektet er opretholdt i mere end 36 måneder, men mindre end 120 måneder, kræves 20 pct. af tilskuddet tilbagebetalt. Stk. 2. Hvis der træffes afgørelse om tilbagebetaling af tilskuddet, jf. stk. 1, kan der samtidig efter en konkret vurdering træffes afgørelse om en delvis tilbagebetaling af kompensationen."
    },
    {
      "provision_ref": "7:21",
      "chapter": "7",
      "section": "21",
      "content": "§ 21. Afgørelser sendes digitalt til ansøger via Tast Selv. Stk. 2. Ansøgninger om tilsagn om tilskud, jf. § 5, projektændringer, jf. § 12, projektoverdragelser i projektperioden, jf. § 13, og om udbetalinger, jf. § 14, skal indgives digitalt via Tast Selv. Stk. 3. Partshøringer efter forvaltningslovens § 19 sendes digitalt til parten via Tast Selv."
    },
    {
      "provision_ref": "8:22",
      "chapter": "8",
      "section": "22",
      "content": "§ 22. Bekendtgørelsen træder i kraft den 2. september 2023."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Der kan ydes tilskud til etablering af 1) åbne konstruerede minivådområder som har til formål at forbedre vandmiljøet ved at reducere landbrugets kvælstofudledning fra drænvand til vandmiljø, og 2) etablering af pumpe, pumpebrønd og eventuelt reservoir, hvis dette vurderes at være væsentligt for minivådområdets funktion. Stk. 2. Der kan ydes tilskud til arealer, der fremgår af Udpegningskort for minivådområder 2023, jf. bilag 6. Stk. 3. Der kan desuden ydes kompensation for tabt indkomst og udgifter i forbindelse med vedligeholdelse af minivådområdet til ansøgere, der er aktive inden for primær landbrugsproduktion, og som har opnået tilsagn om tilskud til etablering af minivådområder, jf. stk. 1. Kompensationen ydes som de minimis-støtte, jf. Kommissionens Forordning (EU) nr. 1408/2013 af 18. december 2013 og Kommissionens Forordning (EU) nr. 2019/316 af 21. februar 2019. Stk. 4. Lov om indhentning af tilbud i bygge- og anlægssektoren finder ikke anvendelse for projekter omfattet af denne bekendtgørelse.",
      "valid_from": "2023-08-31",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Der kan gives tilskud til 100 pct. af den standardomkostning, der fremgår af bilag 4. Stk. 2. Tilskuddet beregnes efter anlægsarealets størrelse og gives til anlægsareal svarende til 1 pct. af drænoplandets størrelse for åbne konstruerede minivådområder. Stk. 3. Kompensationen udgør et engangsbeløb svarende til projektarealets størrelse i ha, jf. stk. 4-7. Stk. 4. Den del af kompensationen, som vedrører tabt indkomst, beregnes på baggrund af projektarealets anvendelse i 2022. For projektarealer, der i 2022 var indberettet i Fællesskemaet som i omdrift, ydes en årlig kompensation på 3.500 kr. pr. ha, jf. dog stk. 7. For projektarealer, der i 2022 var indberettet i Fællesskemaet som permanent græsareal, ydes en årlig kompensation på 1.800 kr. pr. ha. For øvrige projektarealer ydes en årlig kompensation på 300 kr. pr. ha. Den del af kompensationen, som vedrører udgifter i forbindelse med vedligeholdelse, er på årligt 1.200 kr. pr. ha projektareal. Kompensationen udbetales samlet for den 10 årige opretholdelsesperiode, jf. § 11, nr. 1, ved projektets slutudbetaling jf. § 14. Stk. 5. I øvrige tilfælde beregnes kompensationen efter nedsættelse med en procentsats, der fastsættes således, at den derved beregnede kompensation udgør det fulde beløb inden for rammerne af bestemmelserne i Kommissionens forordning (EU) nr. 1408/2013 og Kommissionens Forordning (EU) nr. 2019/316 af 21. februar 2019. Stk. 6. Ansøgere, der modtager kompensation, kan over en periode på 3 regnskabsår maksimalt modtage kompensation inden for rammerne af bestemmelserne i Kommissionens forordning (EU) nr. 1408/2013 og Kommissionens Forordning (EU) nr. 2019/316 af 21. februar 2019. Kompensationens værdi i EUR beregnes ud fra kursen på tilsagnstidspunktet. Stk. 7. Hvis hele eller dele af projektarealet, hvor der er ansøgt om kompensation svarende til satsen for omdrift, jf. stk. 4, på ansøgningstidspunktet ikke lovligt kan have en sådan omdrift, udgør kompensation for dette areal eller arealerne satsen for permanent græsareal på 1.800 kr. pr. ha. eller øvrige arealer på 300 kr. pr. ha.",
      "valid_from": "2023-08-31",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Tilskud kan ydes til alle private ansøgere.",
      "valid_from": "2023-08-31",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. I denne bekendtgørelse forstås ved: 1) Anlægsareal: Det areal, hvorpå minivådområdet anlægges, uden omkringliggende areal. 2) Drænopland: Areal der via et sammenhængende drænsystem og det topografiske opland afvander til minivådområdet. 3) Egnede arealer: Arealer klassificeret som egnet på Udpegningskort for minivådområder 2023, jf. bilag 6. 4) Ikke-egnede arealer: Arealer klassificeret som ikke egnet på Udpegningskort for minivådområder 2023, jf. bilag 6. 5) Kvælstofindsatsbehov: Det kvælstofindsatsbehov, der fremgår af bilag 1 til vandområdeplaner 2021-2027, som er afsat til minivådområder, jf. forventet effekt i bilag 1 til denne bekendtgørelse. 6) Delopland: Geografisk kystvandopland, som fremgår af vandområdeplanerne 2021-2027 og det tilhørende kortgrundlag, der er gengivet i bilag 5 til denne bekendtgørelse. 7) Landdistriktsprogrammerne: Gældende eller tidligere landdistriktsprogram, der udmønter midlerne fra den Europæiske Landbrugsfond For Udvikling af Landdistrikterne. 8) Minivådområde: Anlæg bestående af et sedimentationsbassin efterfulgt af et vådområde opbygget skiftevis af dybe zoner og lavvandede vegetationszoner. 9) Potentielt egnede arealer: Arealer klassificeret som potentielt egnet eller potentielt egnet der er drænede på Udpegningskort for minivådområder 2023, jf. bilag 6. 10) Projektareal: Anlægsareal og et omkringliggende areal. 11) Projekt: Projektareal med tilhørende drænopland. 12) Øvrige arealer: Arealer der på Udpegningskortet for minivådområder 2023 fremgår som ikke klassificeret, jf. bilag 6. 13) Kompensation: Kompensation for tabt indkomst og udgifter i forbindelse med vedligeholdelse af minivådområdet, jf. § 1, stk. 3.",
      "valid_from": "2023-08-31",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Ansøgning om tilsagn om tilskud og kompensation indgives på det ansøgningsskema, der er tilgængeligt for ordningen i Tast Selv. Stk. 2. Ansøgning om tilsagn om tilskud til etablering af åbne konstruerede minivådområder, jf. § 1, stk. 1, nr. 1, ansøgning om tilsagn om kompensation, jf. § 1, stk. 3, og ansøgning om tilsagn om tilskud til pumpe, pumpebrønd og eventuelt reservoir jf. § 1, stk. 1, nr. 2, kan indgives i perioden fra og med den 4. september 2023 og til og med den 4. oktober 2023. Stk. 3. Ansøgningen skal indeholde følgende: 1) Det udfyldte ansøgningsskema, jf. stk. 1. 2) Indtegninger af projektarealet, minivådområdet og drænoplandet i Internet Markkort (IMK), og oplysninger i ansøgningsskemaet om hvilken af disse arealtyper de enkelte indtegnede arealer i IMK udgør. 3) Foreningens vedtægter og referat fra den seneste generalforsamling hvis ansøger er en forening, organisation eller en fond. Stk. 4. Ansøgningen skal desuden indeholde følgende erklæring og blanketter, som findes i tilskudsguiden på Landbrugsstyrelses hjemmeside: 1) Udtagningskonsulenterklæring. Denne erklæring skal underskrives af en konsulent, der virker under udtagningskonsulentordningen med henblik på at fremme og koordinere kvælstofreducerende virkemidler, herunder minivådområder. 2) Blanket til dokumentation for koordinering af minivådområdets placering i forhold til vådområder og lavbundsområder, jf. § 9, stk. 1. nr. 7. Denne blanket skal underskrives af den eller de kommuner, hvor det ansøgte projekt er placeret, og en konsulent der virker under udtagningskonsulentordningen. 3) Blanket til accept af etablering af minivådområde ved forpagtning hvis ansøger er forpagter af det areal, hvor projektarealet etableres, jf. § 8, stk. 1, nr. 2. Denne blanket skal underskrives af ejendommens ejer eller ejere. 4) Blanket til accept af etablering af minivådområde på areal med forundersøgelsesprojekt, hvis minivådområdets projektareal eller drænopland ligger indenfor et forundersøgelsesprojekts projektområde, jf. § 9, stk. 1, nr. 6. Denne blanket skal underskrives af forundersøgelsesprojektets projektejer. Stk. 5. Der skal i ansøgningsskemaet endvidere angives al øvrig de minimis-støtte, som er ydet til ansøger i løbet af det pågældende regnskabsår samt de forudgående to regnskabsår, hvis der ansøges om de minimis-støtte, jf. § 1, stk. 3. Stk. 6. Der skal indgives en ansøgning for hvert projekt, der ønskes tilsagn om tilskud og eventuel kompensation til.",
      "valid_from": "2023-08-31",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Ansøgningerne prioriteres ud fra omkostningseffektiviteten, som udregnes på baggrund af N-effekten (Kg N pr. minivådområde) for det pågældende minivådområde og det ansøgte beløb. N-effekten er minivådområdets bidrag til reduktion i kvælstofudledningen ved kysten, som er udregnet i Tast Selv på baggrund af et fagligt grundlag fastsat af Aarhus Universitet. Udregningen resulterer i en pointscore, jf. bilag 2. Hvis der i en ansøgning om tilsagn om tilskud er søgt om tilsagn om kompensation, inddrages også dette beløb i beregningen af omkostningseffektivitet. Ansøgningerne prioriteres efter de tildelte point fra højest til lavest. Stk. 2. Et eller flere projekter om etablering af minivådområder må ikke overstige kvælstofindsatsbehovet i et delopland, jf. bilag 1. Hvis der i samme ansøgningsrunde indkommer ansøgninger om etablering af minivådområder til samme delopland, der tilsammen reducerer med mere end kvælstofindsatsbehovet i deloplandet, gives der afslag til det eller de projekter, der opnår den laveste pointscore, indtil der ikke reduceres med mere end kvælstofindsatsbehovet, jf. dog stk. 3. Reducerer et eller flere projekter hver for sig med mere end kvælstofindsatsbehovet i deloplandet, gives der afslag til dette eller disse projekter, jf. dog stk. 3. Stk. 3. Der kan meddeles tilsagn til projekter, der tilsammen eller hver for sig reducerer med mere end kvælstofindsatsbehovet, jf. bilag 1, hvis der fortsat vurderes at være et kvælstofindsatsbehov i deloplandet, herunder i forventet yderligere indsats i bilag 1. Hvis der meddeles tilsagn til projekter, der tilsammen eller hver for sig reducerer med mere end kvælstofindsatsbehovet, jf. bilag 1, prioriteres projekter med den højeste pointscore, som ikke blev prioriteret efter stk. 2. Stk. 4. Der tildeles tilsagn til ansøgninger om etableringer efter prioriteringen i stk. 2 og 3, indtil bevillingsrammen er nået.",
      "valid_from": "2023-08-31",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Hvis der gives afslag på en ansøgning om tilsagn om tilskud, betragtes ansøgning om tilsagn om kompensation som bortfaldet. Stk. 2. Hvis der på grund af de bevillingsmæssige rammer skal gives afslag til ansøgning om kompensation, gives der afslag til de minivådområder, der opnår lavest pointscore, jf. § 6, stk. 1. Stk. 3. Ved pointlighed mellem to eller flere ansøgninger om tilsagn, prioriteres projekter med større anlægsarealer over projekter med mindre anlægsarealer. Stk. 4. Ved ansøgninger, hvor der er et overlap, som er større end 0,1 ha, eller flere overlap, som tilsammen er større end 0,3 ha, mellem to eller flere projekter på samme drænopland, træffes afgørelse om afslag til det eller de projekter, der har det mindste drænopland, jf. dog stk. 5. Stk. 5. Der kan i særlige tilfælde efter en konkret faglig vurdering træffes afgørelse om afslag til det eller de projekter, som har det største drænopland .",
      "valid_from": "2023-08-31",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Tilsagn om tilskud er betinget af følgende: 1) Projektet er ikke påbegyndt, før ansøger har indsendt ansøgning om tilsagn om tilskud. 2) Projektarealet etableres på ansøgers eget eller forpagtede areal, hvis ejers accept heraf foreligger, jf. § 5, stk. 4, nr. 3. 3) Projektarealet må ikke være større end 2 gange minivådområdets størrelse i ha. 4) Minimum 80 pct. af drænoplandet har været et areal med produktion af afgrøder, der ikke anses som permanente afgrøder, eller et areal, der er til rådighed for produktion af afgrøder, men som ligger brak (omdriftsareal), i et år forud for ansøgning om tilsagn om tilskud. Arealet skal være indberettet som omdriftsareal i Fællesskemaet året, før ansøgning indgives. 5) Drænoplandet afgrænses, så gennemsnitseffekten af projektet er minimum 300 kg N pr. ha minivådområde. 6) Drænoplandet afgrænses, så minimum 70 pct. af arealerne består af egnede eller potentielt egnede arealer, og maksimalt 10 pct. af arealerne består af ikke egnede arealer, jf. bilag 6. De resterende arealer kan udgøres af øvrige arealer, jf. bilag 6. 7) Drænoplandet er på minimum 20 ha, hvis mimivådområdet etableres uden pumpe, pumpebrønd og evt. reservoir. 8) Drænoplandet er på minimum 50 ha, hvis minivådområdet etableres med pumpe, pumpebrønd og evt. reservoir, jf. § 1, stk. 1, nr. 2. Stk. 2. Tilsagn om tilskud er desuden betinget af følgende: 1) Minivådområdet dimensioneres i forhold til drænoplandet og skal minimum være i forholdet 1:100. 2) Minivådområdet placeres på egnede og potentielt egnede arealer, dog må maksimalt 10 pct. af minivådområdet placeres på ikke egnede arealer, jf. bilag 6. 3) Drænoplandet til minivådområdet er drænet, og der er identificeret et hoveddræn, der leder til minivådområdets sedimentationsbassin, jf. bilag 3. 4) Vandføringen i drænsystemet vurderes at være meget lav i sommermånederne for projekter, der er placeret på mere end 50 pct. potentielt egnede arealer. 5) Vandet i drænsystemet indeholder i gennemsnit minimum 4 mg kvælstof pr. liter drænvand henholdsvis sommer, efterår og vinter for projekter, der er placeret på mere end 50 pct. potentielt egnet areal.",
      "valid_from": "2023-08-31",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Tilsagn om tilskud er derudover betinget af følgende: 1) Projektarealet er ikke beliggende på et areal, hvor der er givet tilsagn om tilskud til projekttilskudsordninger, herunder forundersøgelser, etablering og opretholdelse, under et af landdistriktsprogrammerne eller under den gældende strategiske CAP-plan, der udmønter midlerne fra Den Europæiske Garantifond for Landbruget og Den Europæiske Landbrugsfond For Udvikling af Landdistrikterne. 2) Projektarealet er ikke beliggende på et areal, hvor der er givet tilsagn om tilskud til en arealbaseret tilskudsordning for miljøvenligt landbrug, miljø- og klimavenligt landbrug eller økologisk landbrug under et af landdistriktsprogrammerne, jf. dog stk. 2. 3) Projektarealet er ikke beliggende på et areal, der er omfattet af ansøgning om støtte til en arealbaserede ordning til gavn for klimaet, miljøet og dyrevelfærd under artikel 31 i forordning (EU) 2021/2115. 4) Projektarealet er ikke beliggende på et areal, hvor der er givet tilsagn om tilskud til en arealbaseret tilskudsordning for miljømæssige, klimarelaterede og andre forvaltningsforpligtelser under artikel 70 i forordning (EU) 2021/2115, jf. dog stk. 2. 5) Projektet er ikke beliggende på et areal, der er omfattet af en servitut som følge af tilsagn om tilskud under et af landdistriktsprogrammerne. 6) Projektet er ikke beliggende på et areal, hvor der har været udført en forundersøgelse til projekter om vådområder, lavbundsområder eller naturlige vandstandsforhold under et af landdistriktsprogrammerne, medmindre det pågældende projekt til etablering ikke kan eller vil blive gennemført, jf. § 5, stk. 4, nr. 4. 7) Projektet er ikke omfattet af oplandet til vådområder og lavbundsområder under en anden tilskudsordning fra en offentlig myndighed, som forventes at forringe effekten af vådområdeprojektet eller lavbundsprojektet væsentligt, jf. § 5, stk. 4, nr. 2. 8) Projektet modtager ikke eller har ikke tidligere modtaget andre EU-tilskud eller tilskud under en anden tilskudsordning fra en offentlig myndighed til etablering af det ansøgte minivådområde. 9) Ejer eller forpagter af arealer i projektet er ikke forpligtet til at gennemføre projektet i medfør af anden lovgivning. Stk. 2. Stk. 1. nr. 2, og nr. 4, kan fraviges, hvis ansøger ved ansøgning oplyser, at eksisterende tilsagn fra en arealbaseret tilskudsordning enten omdannes eller bortfalder.",
      "valid_from": "2023-08-31",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Tilsagnshaver er forpligtet til følgende, når tilsagn om tilskud er opnået: 1) Gennemføre projektet i overensstemmelse med tilsagnet, herunder med det antal hektar, type investeringer og placering af projektarealet, som er anført i tilsagnet. 2) At købe investeringerne i det projekt der etableres. 3) Informere om den offentlige medfinansiering af projektet, herunder skilte, jf. bilag III i Kommissionens gennemførelsesforordning (EU) nr. 808/2014 af 17. juli 2014. 4) Afslutte projektet og sende slutudbetalingsansøgning senest den 1. oktober 2025. 5) Sikre at der ikke er andre synlige drænudløb fra minivådområdets drænopland end hoveddrænet, der afvander til minivådområdet. 6) Sikre at de anvendte investeringer er nye. 7) Sikre opnåelse af de nødvendige tilladelser og dispensationer fra offentlige myndigheder inden ansøgning om slutudbetaling indgives. 8) Etablere minivådområdet og det omkringliggende areal i henhold til bilag 3.",
      "valid_from": "2023-08-31",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Tilsagnshaver er endvidere forpligtet til følgende, når projektet er afsluttet: 1) Sikre at minivådområdet og projektarealet ikke udsættes for væsentlig ændring, der berører dets art, mål eller gennemførelsesvilkår, i en opretholdelsesperiode på 10 år fra datoen for slutudbetaling. 2) Sikre at minivådområdet og projektarealet vedligeholdes, og at minivådområdet er fuldt funktionelt i hele opretholdelsesperioden, jf. nr. 1. 3) Holde ansøgning om udbetaling med tilhørende regnskabsbilag tilgængelig i mindst 5 år og 6 måneder regnet fra datoen for slutudbetaling af tilskud. 4) Opbevare alt materiale til brug for dokumentation af, at reglerne for udbetaling af de minimis støtte, jf. § 1, stk. 3, er overholdt i 10 år fra den dato, hvor kompensationen blev modtaget. 5) Sikre at kontrolmyndigheden har adgang til projektarealet og til det fysiske projektmateriale i forbindelse med kontrol.",
      "valid_from": "2023-08-31",
      "valid_to": null
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Ændring af et projekt kan kun godkendes, hvis projektet i sin ændrede form ville være blevet prioriteret, jf. § 6 og § 7, og projektet fortsat opfylder kriterierne, jf. § 8 og § 9. Stk. 2. Ansøgning om ændring af et projekt skal være modtaget senest den 1. august 2025. Stk. 3. Ansøgning efter stk. 1 skal indgives på det ansøgningsskema, der er tilgængeligt for ordningen i Tast Selv. Stk. 4. Tilskudsbeløbet og kompensationsbeløbet kan ikke forhøjes i forbindelse med ændring af et projekt. Stk. 5. Ansøgning om ændring af et projekt skal godkendes af Landbrugsstyrelsen, dog må ændring af et projekt påbegyndes for egen regning og risiko, inden ændringen er godkendt. Stk. 6. Tilsagnshaver kan ændre placeringen af minivådområdet inden for projektarealet uden godkendelse.",
      "valid_from": "2023-08-31",
      "valid_to": null
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Overdragelse af tilsagnet om tilskud til en anden, der ifølge § 3 kan være tilsagnshaver, skal godkendes, inden overdragelse kan finde sted. Stk. 2. Den, der får overdraget tilsagnet om tilskud, overtager alle rettigheder og forpligtelser efter tilsagnet. Stk. 3. Ansøgning efter stk. 1 skal i projektperioden indgives på det ansøgningsskema, der er tilgængeligt for ordningen i Tast Selv. Ansøgningen skal tillige indeholde det skema til overdragelse af tilsagn, som findes i tilskudsguden på Landbrugsstyrelsens hjemmeside. Ansøgning efter stk. 1 skal i opretholdelsesperioden indeholde det skema til overdragelse af tilsagn, som findes i tilskudsguiden på Landbrugsstyrelsens hjemmeside. Stk. 4. Den, der får overdraget tilsagn om tilskud efter stk. 1, kan inden for 14 dage ansøge om at få overdraget den tidligere tilsagnshavers tilsagn om kompensation, hvis ansøger er aktiv inden for primær landbrugsproduktion, jf. Kommissionens Forordning (EU) nr. 1408/2013 af 18. december 2013 og Kommissionens Forordning (EU) nr. 2019/316 af 21. februar 2019. Kompensationen genberegnes efter bestemmelserne i § 2, stk. 3-7. Kompensationsbeløbet kan ikke forhøjes i forbindelse overdragelsen. Stk. 5. Ansøgning efter stk. 4 skal være modtaget inden ansøgning om udbetaling, jf. § 10, nr. 4, og § 14. Stk. 6. Ansøgning efter stk. 4 skal indgives på det ansøgningsskema, der er tilgængeligt for ordningen i Tast Selv. Der skal i ansøgningsskemaet angives al øvrig de minimis-støtte, som er ydet til den, der har fået overdraget tilsagn om tilskud, jf. stk. 1, i løbet af det pågældende regnskabsår samt de forudgående to regnskabsår.",
      "valid_from": "2023-08-31",
      "valid_to": null
    },
    {
      "provision_ref": "5:14",
      "chapter": "5",
      "section": "14",
      "content": "§ 14. Udbetaling af tilskud beregnes efter de standardomkostninger, der er fastsat i bilag 4. Stk. 2. Ansøgning om udbetaling af tilskud indgives på det udbetalingsskema, der er tilgængelig for ordningen i Tast-Selv. Stk. 3. Ansøgning om udbetaling skal indeholde følgende: 1) Det udfyldte udbetalingsskema, jf. stk. 2. 2) Nødvendige offentlige tilladelser og dispensationer fra offentlige myndigheder til at gennemføre projektet. Stk. 4. Tilsagnshaver erklærer ved indgivelse af ansøgning om udbetaling projektet for afsluttet og gennemført i overensstemmelse med tilsagnet. Stk. 5. Udbetaling af tilskud sker i én slutudbetaling Stk. 6. Udbetaling af kompensation sker sammen med slutudbetalingen, jf. stk. 5.",
      "valid_from": "2023-08-31",
      "valid_to": null
    },
    {
      "provision_ref": "5:15",
      "chapter": "5",
      "section": "15",
      "content": "§ 15. Tilskuddet og kompensationen overføres til tilsagnshavers NemKonto.",
      "valid_from": "2023-08-31",
      "valid_to": null
    },
    {
      "provision_ref": "6:16",
      "chapter": "6",
      "section": "16",
      "content": "§ 16. Tilsagn om tilskud bortfalder, og tilskuddet skal tilbagebetales, hvis 1) tilsagnshaver har givet urigtige eller vildledende oplysninger eller har fortiet oplysninger af betydning for sagens afgørelse, 2) tilsagnshaver tilsidesætter sine pligter efter § 8 eller § 9, stk. 2, i lov om Landdistriktsfonden eller 3) et eller flere kriterier for støtteberettigelse i § 8 eller § 9 ikke er opfyldt. Stk. 2. Hvis der træffes afgørelse om bortfald og tilbagebetaling efter stk. 1, vil tilsagn om kompensation samtidig bortfalde, og kompensationen skal tilbagebetales.",
      "valid_from": "2023-08-31",
      "valid_to": null
    },
    {
      "provision_ref": "6:17",
      "chapter": "6",
      "section": "17",
      "content": "§ 17. Ved manglende opfyldelse af en forpligtelse, jf. § 10, nr. 1, 2 og 5-8, og andre forpligtelser, jf. § 11, nr. 2-5, kan der træffes afgørelse om hel eller delvis nedsættelse af tilskud på baggrund af en konkret vurdering. Hvis tilskuddet nedsættes helt, træffes der samtidig afgørelse om, at tilsagnet bortfalder. Stk. 2. Hvis der træffes afgørelse om en hel eller delvis nedsættelse af tilskuddet, jf. stk. 1, kan der samtidig efter en konkret vurdering træffes afgørelse om hel eller delvis nedsættelse af kompensationen.",
      "valid_from": "2023-08-31",
      "valid_to": null
    },
    {
      "provision_ref": "6:18",
      "chapter": "6",
      "section": "18",
      "content": "§ 18. Hvis projektet afsluttes for sent eller ansøgning om udbetaling indgives for sent, jf. § 10, nr. 4, træffes der afgørelse om nedsættelse af tilskuddet med 1 pct. pr. kalenderdags forsinkelse til og med den 20. kalenderdag. Ved forsinkelse på mere end 20 kalenderdage træffes der afgørelse om hel nedsættelse af udbetalingen og bortfald af tilsagn.",
      "valid_from": "2023-08-31",
      "valid_to": null
    },
    {
      "provision_ref": "6:19",
      "chapter": "6",
      "section": "19",
      "content": "§ 19. Der træffes afgørelse om nedsættelse af tilskuddet, hvis der konstateres manglende opfyldelse af skiltning, jf. § 10, nr. 3, og som beskrevet i bilag III i Kommissionens Gennemførelsesforordning (EU) nr. 808/2014 af 17. juli 2014. Det tilskudsberettigede beløb nedsættes med 1 pct., dog maksimalt 50.000 kr.",
      "valid_from": "2023-08-31",
      "valid_to": null
    },
    {
      "provision_ref": "6:20",
      "chapter": "6",
      "section": "20",
      "content": "§ 20. Tilskuddet kræves delvist tilbagebetalt, hvis forpligtelsen, jf. § 11, nr. 1, ikke opfyldes. Der anvendes følgende procentsatser: 1) Hvis projektet er opretholdt i 0 dage eller op til 18 måneder, kræves 80 pct. af tilskuddet tilbagebetalt. 2) Hvis projektet er opretholdt i mere end 18 måneder, men op til 36 måneder, kræves 40 pct. af tilskuddet tilbagebetalt. 3) Hvis projektet er opretholdt i mere end 36 måneder, men mindre end 120 måneder, kræves 20 pct. af tilskuddet tilbagebetalt. Stk. 2. Hvis der træffes afgørelse om tilbagebetaling af tilskuddet, jf. stk. 1, kan der samtidig efter en konkret vurdering træffes afgørelse om en delvis tilbagebetaling af kompensationen.",
      "valid_from": "2023-08-31",
      "valid_to": null
    },
    {
      "provision_ref": "7:21",
      "chapter": "7",
      "section": "21",
      "content": "§ 21. Afgørelser sendes digitalt til ansøger via Tast Selv. Stk. 2. Ansøgninger om tilsagn om tilskud, jf. § 5, projektændringer, jf. § 12, projektoverdragelser i projektperioden, jf. § 13, og om udbetalinger, jf. § 14, skal indgives digitalt via Tast Selv. Stk. 3. Partshøringer efter forvaltningslovens § 19 sendes digitalt til parten via Tast Selv.",
      "valid_from": "2023-08-31",
      "valid_to": null
    },
    {
      "provision_ref": "8:22",
      "chapter": "8",
      "section": "22",
      "content": "§ 22. Bekendtgørelsen træder i kraft den 2. september 2023.",
      "valid_from": "2023-08-31",
      "valid_to": null
    }
  ],
  "definitions": []
}
