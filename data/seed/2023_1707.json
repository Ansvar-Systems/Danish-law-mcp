{
  "id": "2023:1707",
  "type": "statute",
  "title": "Bekendtgørelse om lavpatogen aviær influenza i fjerkræ, fugle i fangenskab og fugle som selskabsdyr",
  "short_name": "BEK H#LOKDOK04",
  "status": "in_force",
  "issued_date": "2023-12-11",
  "url": "https://www.retsinformation.dk/eli/lta/2023/1707/xml",
  "description": "Retsinformation source. DocumentId=DC001429; AccessionNumber=B20230170705; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på fjerkræ, fugle i fangenskab og fugle som selskabsdyr. Stk. 2. Bekendtgørelsen supplerer: 1) Europa-Parlamentets og Rådets forordning (EU) 2016/429 af 9. marts 2016 om overførbare dyresygdomme og om ændring og ophævelse af visse retsakter på området for dyresundhed (“dyresundhedsloven”). 2) Kommissionens delegerede forordning (EU) 2020/689 af 17. december 2019 om supplerende regler til Europa-Parlamentets og Rådets forordning (EU) 2016/429 for så vidt angår regler om overvågning, udryddelsesprogrammer og status som sygdomsfri for visse listeopførte og nye sygdomme."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Daggamle kyllinger: Alt fjerkræ på under 72 timer. 2) Fjerkræ: Fugle, der opdrættes eller holdes i fangenskab med henblik på a) produktion af kød, konsumæg eller andre produkter, b) fornyelse af fjervildtbestande, eller c) andre produkter. 3) Fugle i fangenskab: Fugle, bortset fra fjerkræ, som holdes i fangenskab til ethvert andet formål end de i nr. 1 nævnte, herunder med henblik på opvisninger, kapflyvninger, udstillinger, konkurrencer, avl eller salg. 4) Fugle, der kan holdes som selskabsdyr: Andre fuglearter end høns, kalkuner, perlehøns, ænder, gæs, vagtler, duer, fasaner, agerhøns og strudsfugle (Ratitae). 5) LPAI: Lavpatogen aviær influenza, det sygdomsfremkaldende agens, der forårsager infektion med LPAI som ”ethvert influenza-A virus af subtype H5/H7, der ikke er HPAI-virus\". 6) Operatør: Enhver fysisk eller juridisk person, som er ansvarlig for dyr eller produkter, herunder for et begrænset tidsrum, bortset fra personer, der holder selskabsdyr, og dyrlæger. 7) Person, der holder selskabsdyr: Fysisk person, der holder selskabsdyr, hvilket kan omfatte en ejer af selskabsdyr. 8) Virksomhed: Lokalitet, struktur eller i tilfælde af frilandsopdræt omgivelser eller sted, hvor der midlertidigt eller permanent holdes dyr eller opbevares avlsmateriale, bortset fra: a) Husstande, hvor der holdes selskabsdyr. b) Dyrlægepraksisser eller -klinikker. Stk. 2. Definitionerne i de i § 1 nævnte forordninger finder anvendelse i denne bekendtgørelse."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Anmeldepligt og prøveudtagning ved mistanke om LPAI er fastsat i bekendtgørelse om lister over smitsomme sygdomme til lov om hold af dyr og anmeldepligt af sygdommene. Stk. 2. Prøverne nævnt i stk. 1 skal indsendes til undersøgelse på det nationale referencelaboratorium eller et laboratorium, der er officielt udpeget af Fødevarestyrelsen til at foretage den pågældende analyse."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. En virksomhed med fjerkræ eller fugle i fangenskab, eller en husstand, hvor der holdes fugle som selskabsdyr, anses for at være smittet med lavpatogen aviær influenza, når det nationale referencelaboratorium eller et officielt laboratorium, der af Fødevarestyrelsen er udpeget til at foretage den pågældende analyse, har påvist lavpatogen aviær influenza i materiale fra fjerkræ i virksomheden eller husstanden."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Når der i en virksomhed eller en husstand er mistanke om eller konstateret smitte med lavpatogen aviær influenza, pålægges virksomheden eller husstanden, et offentligt tilsyn, der bl.a. kan omfatte følgende: 1) Påbud om, at der ikke flyttes fjerkræ eller fugle i fangenskab eller fugle som selskabsdyr til eller fra virksomheden eller husstanden, jf. dog § 6. 2) Påbud om, at der ikke flyttes svin eller andre landpattedyr fra virksomheden, jf. dog § 6. 3) Påbud om, at dyr i virksomheden eller i husstanden ikke har kontakt med andre fjerkræ eller fugle i fangenskab eller fugle som selskabsdyr i eller uden for virksomheden eller husstanden. 4) Påbud om, at der ikke fraflyttes produkter, der kan sprede smitten til andre virksomheder eller husstande, jf. dog § 6. 5) Påbud om bortskaffelse eller behandling af foder, hele eller dele af dyrekroppe, gødning og gylle sker på en sådan måde, at spredning af smitte til andre virksomheder eller husstande undgås. 6) Påbud om rengøring og desinficering af redskaber, maskiner og lignende, der har været i kontakt med fuglene, inden de fjernes fra fuglenes opholdssteder. 7) Påbud om at lade prøver fra svin eller andre landpattedyr i virksomheden udtage og indsende til undersøgelse for aviær influenza."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Som en undtagelse til § 5, nr. 1, 2 og 4 gælder, at Fødevarestyrelsen kan give tilladelse til flytning af dyr i følgende tilfælde: 1) Udsættelse af fjervildt med henblik på fornyelse af fjervildtsbestande. 2) Flytning af fjerkræ til slagteri. 3) Flytning af fjerkræ til en virksomhed i Danmark, hvor der ikke holdes andet fjerkræ. Fjerkræet skal forblive der i 21 dage, og virksomheden sættes under offentligt tilsyn. 4) Flytning af daggamle kyllinger til en virksomhed i Danmark. De daggamle kyllinger skal blive der i 21 dage, og virksomheden sættes under offentligt tilsyn. 5) Flytning af rugeæg til et udpeget rugeri, hvis æggene og emballagen desinficeres inden afsendelsen. 6) Flytning af konsumæg til et ægpakkeri. 7) Flytning af æg til en ægproduktvirksomhed. 8) Flytning af æg til bortskaffelse. 9) Flytning af svin og andre landdyr. Stk. 2. Det offentlige tilsyn, jf. nr. 3 og 4, kan ophæves, når fjerkræet er testet negativt, jf. bilag 1."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Når der i en virksomhed er konstateret smitte med lavpatogen aviær influenza og der i samme virksomhed samtidig holdes svin, kan Fødevarestyrelsen, efter en af Fødevarestyrelsen foretaget risikovurdering, påbyde operatøren at udtage prøver af svin på virksomheden efter Fødevarestyrelsens anvisninger. Stk. 2. Svin, der er konstateret smittet med lavpatogen aviær influenza, må kun flyttes fra virksomheden, efter tilladelse fra Fødevarestyrelsen."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Operatøren, der holder fjerkræ eller fugle i fangenskab eller personen, der holder fugle som selskabsdyr, skal gøre alle personer, der kommer ind på virksomheden eller i husstanden, eller i øvrigt kommer i kontakt med fjerkræet, fuglene i fangenskab eller fuglene som selskabsdyr, opmærksomme på, hvis der er mistanke om eller konstateret smitte med lavpatogen aviær influenza. Stk. 2. Ved mistanke om eller konstatering af smitte med lavpatogen aviær influenza er operatøren, der holder fjerkræ eller fugle i fangenskab eller personen, der holder fugle som selskabsdyr, forpligtet til at videregive oplysninger til Fødevarestyrelsen om andre operatører, der holder fjerkræ eller fugle i fangenskab eller personer, der holder fugle som selskabsdyr, såfremt disse har haft kontakt med den mistænkte eller smittede virksomhed eller husstand."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Når det konstateres, at en virksomhed, hvor der holdes fjerkræ eller fugle i fangenskab eller en husstand, hvor der holdes fugle som selskabsdyr, har haft kontakt med en smittet virksomhed eller husstand, pålægges et offentligt tilsyn på virksomheden eller husstanden, jf. § 5. Stk. 2. Fødevarestyrelsen skal sikre, at der udtages prøver af fjerkræ, fugle i fangenskab i virksomheden eller fugle som selskabsdyr i husstanden, der har haft kontakt med anden smittet virksomhed eller husstand, til afklaring af mistanken, i henhold til bilag 1. Stk. 3. Såfremt prøverne, jf. stk. 2, er positive for lavpatogen aviær influenza opretholdes det offentlige tilsyn."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Det offentlige tilsyn i en virksomhed, hvor der holdes fjerkræ eller fugle i fangenskab, kan ophæves, når 1) stalde, volierer og udearealer er rengjort og desinficeret efter Fødevarestyrelsens anvisninger og godkendelse, og fjerkræ eller fugle i fangenskab ikke længere udgør en smitterisiko. Fjerkræ eller fugle i fangenskab kan fritestes efter gældende betingelser, jf. bilag 1, 2) virksomheden er tømt for fjerkræ eller fugle i fangenskab og stalde, bure, redekasser, volierer, jorde, græsningsarealer og lignende er rengjort og desinficeret efter Fødevarestyrelsens anvisning og godkendelse, og resultaterne af prøver udtaget fra genindsat fjerkræ eller fugle i fangenskab, jf. bilag 1, er negative, eller 3) stalde, volierer og udearealer er tømt for fjerkræ eller fugle i fangenskab og har stået tomme i minimum 6 måneder fra tømning."
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Det offentlige tilsyn i en husstand, hvor der holdes fugle som selskabsdyr, kan ophæves, når 1) fuglene er fritestet, jf. bilag 1, og efterfølgende rengøring og desinfektion af bure, redekasser og andre genstande, der har været i direkte kontakt med fuglene, er udført i henhold til vejledning og godkendelse fra Fødevarestyrelsen, 2) fuglene er aflivet og efterfølgende rengøring og desinfektion af bure, redekasser og andre genstande, der har været i direkte kontakt med fuglene, er udført i henhold til vejledning og godkendelse fra Fødevarestyrelsen, eller 3) fuglene er aflivet og bure, redekasser og andre genstande, der har været i direkte kontakt med fuglene, har stået tomme i minimum 6 måneder efter tømning."
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Godtgørelse af afholdte udgifter til udførelse af foranstaltninger truffet i medfør af denne bekendtgørelse og erstatning kan kun finde sted i den udstrækning og på de betingelser, der er fastsat i bekendtgørelse om erstatning og udgifter ved bekæmpelse og forebyggelse af husdyrsygdomme."
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Med bøde straffes den, der 1) overtræder § 6, 2) undlader at efterkomme påbud eller overtræder forbud udstedt i medfør af § 5 eller § 7, eller 3) undlader at efterkomme § 8. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "1:14",
      "chapter": "1",
      "section": "14",
      "content": "§ 14. Bekendtgørelsen træder i kraft den 1. januar 2024. Stk. 2. Bekendtgørelse nr. 1468 af 8. december 2015 om beskyttelsesforanstaltninger ved udbrud af lavpatogen aviær influenza af typerne H5 eller H7 i fjerkræ og andre fugle i fangenskab ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på fjerkræ, fugle i fangenskab og fugle som selskabsdyr. Stk. 2. Bekendtgørelsen supplerer: 1) Europa-Parlamentets og Rådets forordning (EU) 2016/429 af 9. marts 2016 om overførbare dyresygdomme og om ændring og ophævelse af visse retsakter på området for dyresundhed (“dyresundhedsloven”). 2) Kommissionens delegerede forordning (EU) 2020/689 af 17. december 2019 om supplerende regler til Europa-Parlamentets og Rådets forordning (EU) 2016/429 for så vidt angår regler om overvågning, udryddelsesprogrammer og status som sygdomsfri for visse listeopførte og nye sygdomme.",
      "valid_from": "2023-12-11",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Daggamle kyllinger: Alt fjerkræ på under 72 timer. 2) Fjerkræ: Fugle, der opdrættes eller holdes i fangenskab med henblik på a) produktion af kød, konsumæg eller andre produkter, b) fornyelse af fjervildtbestande, eller c) andre produkter. 3) Fugle i fangenskab: Fugle, bortset fra fjerkræ, som holdes i fangenskab til ethvert andet formål end de i nr. 1 nævnte, herunder med henblik på opvisninger, kapflyvninger, udstillinger, konkurrencer, avl eller salg. 4) Fugle, der kan holdes som selskabsdyr: Andre fuglearter end høns, kalkuner, perlehøns, ænder, gæs, vagtler, duer, fasaner, agerhøns og strudsfugle (Ratitae). 5) LPAI: Lavpatogen aviær influenza, det sygdomsfremkaldende agens, der forårsager infektion med LPAI som ”ethvert influenza-A virus af subtype H5/H7, der ikke er HPAI-virus\". 6) Operatør: Enhver fysisk eller juridisk person, som er ansvarlig for dyr eller produkter, herunder for et begrænset tidsrum, bortset fra personer, der holder selskabsdyr, og dyrlæger. 7) Person, der holder selskabsdyr: Fysisk person, der holder selskabsdyr, hvilket kan omfatte en ejer af selskabsdyr. 8) Virksomhed: Lokalitet, struktur eller i tilfælde af frilandsopdræt omgivelser eller sted, hvor der midlertidigt eller permanent holdes dyr eller opbevares avlsmateriale, bortset fra: a) Husstande, hvor der holdes selskabsdyr. b) Dyrlægepraksisser eller -klinikker. Stk. 2. Definitionerne i de i § 1 nævnte forordninger finder anvendelse i denne bekendtgørelse.",
      "valid_from": "2023-12-11",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Anmeldepligt og prøveudtagning ved mistanke om LPAI er fastsat i bekendtgørelse om lister over smitsomme sygdomme til lov om hold af dyr og anmeldepligt af sygdommene. Stk. 2. Prøverne nævnt i stk. 1 skal indsendes til undersøgelse på det nationale referencelaboratorium eller et laboratorium, der er officielt udpeget af Fødevarestyrelsen til at foretage den pågældende analyse.",
      "valid_from": "2023-12-11",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. En virksomhed med fjerkræ eller fugle i fangenskab, eller en husstand, hvor der holdes fugle som selskabsdyr, anses for at være smittet med lavpatogen aviær influenza, når det nationale referencelaboratorium eller et officielt laboratorium, der af Fødevarestyrelsen er udpeget til at foretage den pågældende analyse, har påvist lavpatogen aviær influenza i materiale fra fjerkræ i virksomheden eller husstanden.",
      "valid_from": "2023-12-11",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Når der i en virksomhed eller en husstand er mistanke om eller konstateret smitte med lavpatogen aviær influenza, pålægges virksomheden eller husstanden, et offentligt tilsyn, der bl.a. kan omfatte følgende: 1) Påbud om, at der ikke flyttes fjerkræ eller fugle i fangenskab eller fugle som selskabsdyr til eller fra virksomheden eller husstanden, jf. dog § 6. 2) Påbud om, at der ikke flyttes svin eller andre landpattedyr fra virksomheden, jf. dog § 6. 3) Påbud om, at dyr i virksomheden eller i husstanden ikke har kontakt med andre fjerkræ eller fugle i fangenskab eller fugle som selskabsdyr i eller uden for virksomheden eller husstanden. 4) Påbud om, at der ikke fraflyttes produkter, der kan sprede smitten til andre virksomheder eller husstande, jf. dog § 6. 5) Påbud om bortskaffelse eller behandling af foder, hele eller dele af dyrekroppe, gødning og gylle sker på en sådan måde, at spredning af smitte til andre virksomheder eller husstande undgås. 6) Påbud om rengøring og desinficering af redskaber, maskiner og lignende, der har været i kontakt med fuglene, inden de fjernes fra fuglenes opholdssteder. 7) Påbud om at lade prøver fra svin eller andre landpattedyr i virksomheden udtage og indsende til undersøgelse for aviær influenza.",
      "valid_from": "2023-12-11",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Som en undtagelse til § 5, nr. 1, 2 og 4 gælder, at Fødevarestyrelsen kan give tilladelse til flytning af dyr i følgende tilfælde: 1) Udsættelse af fjervildt med henblik på fornyelse af fjervildtsbestande. 2) Flytning af fjerkræ til slagteri. 3) Flytning af fjerkræ til en virksomhed i Danmark, hvor der ikke holdes andet fjerkræ. Fjerkræet skal forblive der i 21 dage, og virksomheden sættes under offentligt tilsyn. 4) Flytning af daggamle kyllinger til en virksomhed i Danmark. De daggamle kyllinger skal blive der i 21 dage, og virksomheden sættes under offentligt tilsyn. 5) Flytning af rugeæg til et udpeget rugeri, hvis æggene og emballagen desinficeres inden afsendelsen. 6) Flytning af konsumæg til et ægpakkeri. 7) Flytning af æg til en ægproduktvirksomhed. 8) Flytning af æg til bortskaffelse. 9) Flytning af svin og andre landdyr. Stk. 2. Det offentlige tilsyn, jf. nr. 3 og 4, kan ophæves, når fjerkræet er testet negativt, jf. bilag 1.",
      "valid_from": "2023-12-11",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Når der i en virksomhed er konstateret smitte med lavpatogen aviær influenza og der i samme virksomhed samtidig holdes svin, kan Fødevarestyrelsen, efter en af Fødevarestyrelsen foretaget risikovurdering, påbyde operatøren at udtage prøver af svin på virksomheden efter Fødevarestyrelsens anvisninger. Stk. 2. Svin, der er konstateret smittet med lavpatogen aviær influenza, må kun flyttes fra virksomheden, efter tilladelse fra Fødevarestyrelsen.",
      "valid_from": "2023-12-11",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Operatøren, der holder fjerkræ eller fugle i fangenskab eller personen, der holder fugle som selskabsdyr, skal gøre alle personer, der kommer ind på virksomheden eller i husstanden, eller i øvrigt kommer i kontakt med fjerkræet, fuglene i fangenskab eller fuglene som selskabsdyr, opmærksomme på, hvis der er mistanke om eller konstateret smitte med lavpatogen aviær influenza. Stk. 2. Ved mistanke om eller konstatering af smitte med lavpatogen aviær influenza er operatøren, der holder fjerkræ eller fugle i fangenskab eller personen, der holder fugle som selskabsdyr, forpligtet til at videregive oplysninger til Fødevarestyrelsen om andre operatører, der holder fjerkræ eller fugle i fangenskab eller personer, der holder fugle som selskabsdyr, såfremt disse har haft kontakt med den mistænkte eller smittede virksomhed eller husstand.",
      "valid_from": "2023-12-11",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Når det konstateres, at en virksomhed, hvor der holdes fjerkræ eller fugle i fangenskab eller en husstand, hvor der holdes fugle som selskabsdyr, har haft kontakt med en smittet virksomhed eller husstand, pålægges et offentligt tilsyn på virksomheden eller husstanden, jf. § 5. Stk. 2. Fødevarestyrelsen skal sikre, at der udtages prøver af fjerkræ, fugle i fangenskab i virksomheden eller fugle som selskabsdyr i husstanden, der har haft kontakt med anden smittet virksomhed eller husstand, til afklaring af mistanken, i henhold til bilag 1. Stk. 3. Såfremt prøverne, jf. stk. 2, er positive for lavpatogen aviær influenza opretholdes det offentlige tilsyn.",
      "valid_from": "2023-12-11",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Det offentlige tilsyn i en virksomhed, hvor der holdes fjerkræ eller fugle i fangenskab, kan ophæves, når 1) stalde, volierer og udearealer er rengjort og desinficeret efter Fødevarestyrelsens anvisninger og godkendelse, og fjerkræ eller fugle i fangenskab ikke længere udgør en smitterisiko. Fjerkræ eller fugle i fangenskab kan fritestes efter gældende betingelser, jf. bilag 1, 2) virksomheden er tømt for fjerkræ eller fugle i fangenskab og stalde, bure, redekasser, volierer, jorde, græsningsarealer og lignende er rengjort og desinficeret efter Fødevarestyrelsens anvisning og godkendelse, og resultaterne af prøver udtaget fra genindsat fjerkræ eller fugle i fangenskab, jf. bilag 1, er negative, eller 3) stalde, volierer og udearealer er tømt for fjerkræ eller fugle i fangenskab og har stået tomme i minimum 6 måneder fra tømning.",
      "valid_from": "2023-12-11",
      "valid_to": null
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Det offentlige tilsyn i en husstand, hvor der holdes fugle som selskabsdyr, kan ophæves, når 1) fuglene er fritestet, jf. bilag 1, og efterfølgende rengøring og desinfektion af bure, redekasser og andre genstande, der har været i direkte kontakt med fuglene, er udført i henhold til vejledning og godkendelse fra Fødevarestyrelsen, 2) fuglene er aflivet og efterfølgende rengøring og desinfektion af bure, redekasser og andre genstande, der har været i direkte kontakt med fuglene, er udført i henhold til vejledning og godkendelse fra Fødevarestyrelsen, eller 3) fuglene er aflivet og bure, redekasser og andre genstande, der har været i direkte kontakt med fuglene, har stået tomme i minimum 6 måneder efter tømning.",
      "valid_from": "2023-12-11",
      "valid_to": null
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Godtgørelse af afholdte udgifter til udførelse af foranstaltninger truffet i medfør af denne bekendtgørelse og erstatning kan kun finde sted i den udstrækning og på de betingelser, der er fastsat i bekendtgørelse om erstatning og udgifter ved bekæmpelse og forebyggelse af husdyrsygdomme.",
      "valid_from": "2023-12-11",
      "valid_to": null
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Med bøde straffes den, der 1) overtræder § 6, 2) undlader at efterkomme påbud eller overtræder forbud udstedt i medfør af § 5 eller § 7, eller 3) undlader at efterkomme § 8. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2023-12-11",
      "valid_to": null
    },
    {
      "provision_ref": "1:14",
      "chapter": "1",
      "section": "14",
      "content": "§ 14. Bekendtgørelsen træder i kraft den 1. januar 2024. Stk. 2. Bekendtgørelse nr. 1468 af 8. december 2015 om beskyttelsesforanstaltninger ved udbrud af lavpatogen aviær influenza af typerne H5 eller H7 i fjerkræ og andre fugle i fangenskab ophæves.",
      "valid_from": "2023-12-11",
      "valid_to": null
    }
  ],
  "definitions": []
}
