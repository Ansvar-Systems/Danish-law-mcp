{
  "id": "2012:626",
  "type": "statute",
  "title": "Bekendtgørelse om sikkerhedscertificering af entreprenørvirksomheder på jernbaneområdet",
  "short_name": "BEK H#LOKDOK04",
  "status": "in_force",
  "issued_date": "2012-06-15",
  "url": "https://www.retsinformation.dk/eli/lta/2012/626/xml",
  "description": "Retsinformation source. DocumentId=BL000620; AccessionNumber=B20120062605; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Bekendtgørelsen fastsætter krav til entreprenørvirksomheder på jernbaneområdet, der ønsker at udføre opgaver for jernbaneinfrastrukturforvaltere."
    },
    {
      "provision_ref": "2",
      "section": "2",
      "content": "§ 2. I denne bekendtgørelse forstås ved: 1) Entreprenørvirksomheder på jernbaneområdet: Virksomheder, der udfører opgaver for jernbaneinfrastrukturforvaltere på jernbanenettet. 2) Sikkerhedscertifikat: Det certifikat, som Trafikstyrelsen udsteder i henhold til bekendtgørelse nr. 14 af 4. januar 2007 om sikkerhedscertifikat til jernbanevirksomheder. Sikkerhedscertifikatet indeholder en del a) og en del b) 3) Sikkerhedscertifikatets del a): Den del af sikkerhedscertifikatet, der bekræfter godkendelsen af den pågældende jernbanevirksomheds sikkerhedsledelsessystem. 4) Sikkerhedscertifikatets del b): Den del af sikkerhedscertifikatet, der bekræfter godkendelsen af de forholdsregler den pågældende jernbanevirksomhed har truffet for at opfylde de øvrige sikkerhedskrav. 5) Trækkraftenheder: Lokomotiver, togsæt, motorvogne, traktorer og arbejdskøretøjer samt styrevogne, hvorfra trækkraften betjenes."
    },
    {
      "provision_ref": "3",
      "section": "3",
      "content": "§ 3. Entreprenørvirksomheder, der i forbindelse med anlægs- og vedligeholdelsesarbejde for infrastrukturforvaltere, ønsker at udføre kørsel på eget ansvar med trækkraftenheder og transport af materialer og udstyr, herunder troljer og anden skinnebåren materiel, som ikke fremføres ved egen kraft på jernbanen, skal være i besiddelse af et sikkerhedscertifikat udstedt af Trafikstyrelsen, jf. dog § 6."
    },
    {
      "provision_ref": "4",
      "section": "4",
      "content": "§ 4. Trafikstyrelsen udsteder et sikkerhedscertifikat til entreprenørvirksomheder som: 1) har et sikkerhedsledelsessystem (sikkerhedscertifikat del a) i henhold til gældende regler om sikkerhedscertifikat til jernbanevirksomheder, jf. § 2, nr. 2, og 2) har truffet forholdsregler med henblik på at opfylde de øvrige sikkerhedskrav fastsat i TSI’er og i henhold til lov om jernbane, herunder ibrugtagningstilladelse til rullende materiel og certificering af personale (sikkerhedscertifikat del b))."
    },
    {
      "provision_ref": "5",
      "section": "5",
      "content": "§ 5. Entreprenørvirksomhederne skal endvidere have en gyldig ansvarsforsikring i henhold til § 17 i lov om jernbane. Stk. 2. Bestemmelserne om erstatning og forsikring i kapitel 7 i lov om jernbane, gælder for entreprenørvirksomheder, der udfører kørsel på eget ansvar med køretøjer, samt udfører transport af materialer og udstyr, herunder troljer og andet skinnebåren materiel, som ikke fremføres ved egen kraft på jernbanen. Stk. 3. Trafikstyrelsen kan fastsætte særlige vilkår i sikkerhedscertifikatet."
    },
    {
      "provision_ref": "6",
      "section": "6",
      "content": "§ 6. Sikkerhedscertifikatets del a) udstedt af andre EU-lande eller EØS-lande, anerkendes i Danmark. Stk. 2. Entreprenørvirksomheder, som ønsker at udføre kørsel på eget ansvar i Danmark, og som er indehavere af et sikkerhedscertifikat del a), jf. § 4, stk. 1, nr. 1, skal yderligere certificeres i henhold til § 4, stk. 1, nr. 2."
    },
    {
      "provision_ref": "7",
      "section": "7",
      "content": "§ 7. Trafikstyrelsen fører tilsyn med entreprenørvirksomhedernes sikkerhedscertifikat efter gældende regler i lov om jernbane."
    },
    {
      "provision_ref": "8",
      "section": "8",
      "content": "§ 8. For udstedelse af sikkerhedscertifikat opkræves et gebyr til dækning af omkostningerne i forbindelse med behandlingen af sikkerhedscertifikatet. Gebyrets størrelse fastsættes i en særskilt bekendtgørelse."
    },
    {
      "provision_ref": "9",
      "section": "9",
      "content": "§ 9. Trafikstyrelsen kan tilbagekalde et sikkerhedscertifikat helt eller delvist, hvis 1) entreprenørvirksomheden ikke længere opfylder kravene i § 4 eller § 5, eller 2) entreprenørvirksomheden ikke efterkommer vilkårene for sikkerhedscertifikatet."
    },
    {
      "provision_ref": "10",
      "section": "10",
      "content": "§ 10. Afgørelser truffet af Trafikstyrelsen i henhold til denne bekendtgørelse, kan påklages til Jernbanenævnet. Afgørelser, der kan påklages til Jernbanenævnet, kan ikke påklages til anden administrativ myndighed. Jernbanenævnets afgørelser kan ikke påklages til anden administrativ myndighed."
    },
    {
      "provision_ref": "11",
      "section": "11",
      "content": "§ 11. Overtrædelse af § 3 straffes med bøde. Stk. 2. Der kan pålægges selskaber m.v. (juridiske personer) strafansvar efter reglerne i straffelovens kapitel 5."
    },
    {
      "provision_ref": "12",
      "section": "12",
      "content": "§ 12. Bekendtgørelsen træder i kraft den 1. juli 2012."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Bekendtgørelsen fastsætter krav til entreprenørvirksomheder på jernbaneområdet, der ønsker at udføre opgaver for jernbaneinfrastrukturforvaltere.",
      "valid_from": "2012-06-15",
      "valid_to": null
    },
    {
      "provision_ref": "2",
      "section": "2",
      "content": "§ 2. I denne bekendtgørelse forstås ved: 1) Entreprenørvirksomheder på jernbaneområdet: Virksomheder, der udfører opgaver for jernbaneinfrastrukturforvaltere på jernbanenettet. 2) Sikkerhedscertifikat: Det certifikat, som Trafikstyrelsen udsteder i henhold til bekendtgørelse nr. 14 af 4. januar 2007 om sikkerhedscertifikat til jernbanevirksomheder. Sikkerhedscertifikatet indeholder en del a) og en del b) 3) Sikkerhedscertifikatets del a): Den del af sikkerhedscertifikatet, der bekræfter godkendelsen af den pågældende jernbanevirksomheds sikkerhedsledelsessystem. 4) Sikkerhedscertifikatets del b): Den del af sikkerhedscertifikatet, der bekræfter godkendelsen af de forholdsregler den pågældende jernbanevirksomhed har truffet for at opfylde de øvrige sikkerhedskrav. 5) Trækkraftenheder: Lokomotiver, togsæt, motorvogne, traktorer og arbejdskøretøjer samt styrevogne, hvorfra trækkraften betjenes.",
      "valid_from": "2012-06-15",
      "valid_to": null
    },
    {
      "provision_ref": "3",
      "section": "3",
      "content": "§ 3. Entreprenørvirksomheder, der i forbindelse med anlægs- og vedligeholdelsesarbejde for infrastrukturforvaltere, ønsker at udføre kørsel på eget ansvar med trækkraftenheder og transport af materialer og udstyr, herunder troljer og anden skinnebåren materiel, som ikke fremføres ved egen kraft på jernbanen, skal være i besiddelse af et sikkerhedscertifikat udstedt af Trafikstyrelsen, jf. dog § 6.",
      "valid_from": "2012-06-15",
      "valid_to": null
    },
    {
      "provision_ref": "4",
      "section": "4",
      "content": "§ 4. Trafikstyrelsen udsteder et sikkerhedscertifikat til entreprenørvirksomheder som: 1) har et sikkerhedsledelsessystem (sikkerhedscertifikat del a) i henhold til gældende regler om sikkerhedscertifikat til jernbanevirksomheder, jf. § 2, nr. 2, og 2) har truffet forholdsregler med henblik på at opfylde de øvrige sikkerhedskrav fastsat i TSI’er og i henhold til lov om jernbane, herunder ibrugtagningstilladelse til rullende materiel og certificering af personale (sikkerhedscertifikat del b)).",
      "valid_from": "2012-06-15",
      "valid_to": null
    },
    {
      "provision_ref": "5",
      "section": "5",
      "content": "§ 5. Entreprenørvirksomhederne skal endvidere have en gyldig ansvarsforsikring i henhold til § 17 i lov om jernbane. Stk. 2. Bestemmelserne om erstatning og forsikring i kapitel 7 i lov om jernbane, gælder for entreprenørvirksomheder, der udfører kørsel på eget ansvar med køretøjer, samt udfører transport af materialer og udstyr, herunder troljer og andet skinnebåren materiel, som ikke fremføres ved egen kraft på jernbanen. Stk. 3. Trafikstyrelsen kan fastsætte særlige vilkår i sikkerhedscertifikatet.",
      "valid_from": "2012-06-15",
      "valid_to": null
    },
    {
      "provision_ref": "6",
      "section": "6",
      "content": "§ 6. Sikkerhedscertifikatets del a) udstedt af andre EU-lande eller EØS-lande, anerkendes i Danmark. Stk. 2. Entreprenørvirksomheder, som ønsker at udføre kørsel på eget ansvar i Danmark, og som er indehavere af et sikkerhedscertifikat del a), jf. § 4, stk. 1, nr. 1, skal yderligere certificeres i henhold til § 4, stk. 1, nr. 2.",
      "valid_from": "2012-06-15",
      "valid_to": null
    },
    {
      "provision_ref": "7",
      "section": "7",
      "content": "§ 7. Trafikstyrelsen fører tilsyn med entreprenørvirksomhedernes sikkerhedscertifikat efter gældende regler i lov om jernbane.",
      "valid_from": "2012-06-15",
      "valid_to": null
    },
    {
      "provision_ref": "8",
      "section": "8",
      "content": "§ 8. For udstedelse af sikkerhedscertifikat opkræves et gebyr til dækning af omkostningerne i forbindelse med behandlingen af sikkerhedscertifikatet. Gebyrets størrelse fastsættes i en særskilt bekendtgørelse.",
      "valid_from": "2012-06-15",
      "valid_to": null
    },
    {
      "provision_ref": "9",
      "section": "9",
      "content": "§ 9. Trafikstyrelsen kan tilbagekalde et sikkerhedscertifikat helt eller delvist, hvis 1) entreprenørvirksomheden ikke længere opfylder kravene i § 4 eller § 5, eller 2) entreprenørvirksomheden ikke efterkommer vilkårene for sikkerhedscertifikatet.",
      "valid_from": "2012-06-15",
      "valid_to": null
    },
    {
      "provision_ref": "10",
      "section": "10",
      "content": "§ 10. Afgørelser truffet af Trafikstyrelsen i henhold til denne bekendtgørelse, kan påklages til Jernbanenævnet. Afgørelser, der kan påklages til Jernbanenævnet, kan ikke påklages til anden administrativ myndighed. Jernbanenævnets afgørelser kan ikke påklages til anden administrativ myndighed.",
      "valid_from": "2012-06-15",
      "valid_to": null
    },
    {
      "provision_ref": "11",
      "section": "11",
      "content": "§ 11. Overtrædelse af § 3 straffes med bøde. Stk. 2. Der kan pålægges selskaber m.v. (juridiske personer) strafansvar efter reglerne i straffelovens kapitel 5.",
      "valid_from": "2012-06-15",
      "valid_to": null
    },
    {
      "provision_ref": "12",
      "section": "12",
      "content": "§ 12. Bekendtgørelsen træder i kraft den 1. juli 2012.",
      "valid_from": "2012-06-15",
      "valid_to": null
    }
  ],
  "definitions": []
}
