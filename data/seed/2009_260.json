{
  "id": "2009:260",
  "type": "statute",
  "title": "Bekendtgørelse om undervisning i børnehaveklassen",
  "short_name": "BEK H#LOKDOK04",
  "status": "in_force",
  "issued_date": "2009-03-31",
  "url": "https://www.retsinformation.dk/eli/lta/2009/260/xml",
  "description": "Retsinformation source. DocumentId=AT003681; AccessionNumber=B20090026005; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Undervisningen i børnehaveklassen skal være med til at lægge fundamentet for skolens arbejde med elevernes alsidige udvikling ved at give det enkelte barn udfordringer, der udvikler barnets nysgerrighed, videbegær og lyst til at lære mere og gør barnet fortroligt med skolen. Stk. 2. Det tilstræbes, at børnene som en del af den alsidige udvikling tilegner sig viden og færdigheder, som undervisningen i skolens grundlæggende fag kan bygge videre på. Stk. 3. Undervisningen i børnehaveklassen skal skabe sammenhæng både mellem børnenes overgang fra hjem og dagtilbud til skolen og mellem børnehaveklasse, de efterfølgende klassetrin og skolefritidsordning/fritidshjem."
    },
    {
      "provision_ref": "2",
      "section": "2",
      "content": "§ 2. Leg skal udgøre et centralt element i undervisningen med vægt på legens egenværdi og læring gennem leg og legelignende aktiviteter. Stk. 2. Undervisningen i børnehaveklassen skal tage udgangspunkt i og videreudvikle færdigheder, viden og erfaringer, som børnene har tilegnet sig i familie, dagtilbud og fritid. Stk. 3. Undervisningen skal tilstræbe, at børnene udvikler lyst til og motivation for at beskæftige sig med skolens indhold, sociale fællesskab og særlige arbejdsformer og herved bidrage til grundlaget for børnenes videre skolegang. Stk. 4. Undervisningen tilrettelægges, så børnene erfarer, at de er en del af et større socialt fællesskab. Stk. 5. Indholdet i undervisningen skal mindst omfatte følgende temaer: 1) Sprog og udtryksformer. 2) Natur og naturfaglige fænomener. 3) Det praktiske/musiske. 4) Bevægelse og motorik. 5) Sociale færdigheder. 6) Samvær og samarbejde. Stk. 6. Indholdsbeskrivelser med tilhørende trinmål for de enkelte temaer fremgår af bilag 1-6."
    },
    {
      "provision_ref": "3",
      "section": "3",
      "content": "§ 3. I starten af børnehaveklassen foretages som led i undervisningen en sproglig vurdering af børnene, således at undervisningen fra starten kan tage udgangspunkt i det enkelte barns sproglige kompetencer og forudsætninger og princippet om undervisningsdifferentiering. Stk. 2. Resultater af sprogvurderingen indgår i elevplanen for børnehaveklassen."
    },
    {
      "provision_ref": "4",
      "section": "4",
      "content": "§ 4. Bekendtgørelsen træder i kraft den 1. august 2009. Stk. 2. Samtidig ophæves bekendtgørelse nr. 499 af 13. juni 2003 om indholdet i børnehaveklassen."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Undervisningen i børnehaveklassen skal være med til at lægge fundamentet for skolens arbejde med elevernes alsidige udvikling ved at give det enkelte barn udfordringer, der udvikler barnets nysgerrighed, videbegær og lyst til at lære mere og gør barnet fortroligt med skolen. Stk. 2. Det tilstræbes, at børnene som en del af den alsidige udvikling tilegner sig viden og færdigheder, som undervisningen i skolens grundlæggende fag kan bygge videre på. Stk. 3. Undervisningen i børnehaveklassen skal skabe sammenhæng både mellem børnenes overgang fra hjem og dagtilbud til skolen og mellem børnehaveklasse, de efterfølgende klassetrin og skolefritidsordning/fritidshjem.",
      "valid_from": "2009-03-31",
      "valid_to": null
    },
    {
      "provision_ref": "2",
      "section": "2",
      "content": "§ 2. Leg skal udgøre et centralt element i undervisningen med vægt på legens egenværdi og læring gennem leg og legelignende aktiviteter. Stk. 2. Undervisningen i børnehaveklassen skal tage udgangspunkt i og videreudvikle færdigheder, viden og erfaringer, som børnene har tilegnet sig i familie, dagtilbud og fritid. Stk. 3. Undervisningen skal tilstræbe, at børnene udvikler lyst til og motivation for at beskæftige sig med skolens indhold, sociale fællesskab og særlige arbejdsformer og herved bidrage til grundlaget for børnenes videre skolegang. Stk. 4. Undervisningen tilrettelægges, så børnene erfarer, at de er en del af et større socialt fællesskab. Stk. 5. Indholdet i undervisningen skal mindst omfatte følgende temaer: 1) Sprog og udtryksformer. 2) Natur og naturfaglige fænomener. 3) Det praktiske/musiske. 4) Bevægelse og motorik. 5) Sociale færdigheder. 6) Samvær og samarbejde. Stk. 6. Indholdsbeskrivelser med tilhørende trinmål for de enkelte temaer fremgår af bilag 1-6.",
      "valid_from": "2009-03-31",
      "valid_to": null
    },
    {
      "provision_ref": "3",
      "section": "3",
      "content": "§ 3. I starten af børnehaveklassen foretages som led i undervisningen en sproglig vurdering af børnene, således at undervisningen fra starten kan tage udgangspunkt i det enkelte barns sproglige kompetencer og forudsætninger og princippet om undervisningsdifferentiering. Stk. 2. Resultater af sprogvurderingen indgår i elevplanen for børnehaveklassen.",
      "valid_from": "2009-03-31",
      "valid_to": null
    },
    {
      "provision_ref": "4",
      "section": "4",
      "content": "§ 4. Bekendtgørelsen træder i kraft den 1. august 2009. Stk. 2. Samtidig ophæves bekendtgørelse nr. 499 af 13. juni 2003 om indholdet i børnehaveklassen.",
      "valid_from": "2009-03-31",
      "valid_to": null
    }
  ],
  "definitions": []
}
