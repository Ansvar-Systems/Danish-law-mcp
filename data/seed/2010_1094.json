{
  "id": "2010:1094",
  "type": "statute",
  "title": "Bekendtgørelse om ansvar for sikkerhedsforanstaltninger i jernbaneoverkørsler på Banedanmarks net, der er åbne for almindelig færdsel",
  "short_name": "BEK H#LOKDOK04",
  "status": "in_force",
  "issued_date": "2010-09-21",
  "url": "https://www.retsinformation.dk/eli/lta/2010/1094/xml",
  "description": "Retsinformation source. DocumentId=BL000381; AccessionNumber=B20100109405; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Bekendtgørelsen finder anvendelse på eksisterende krydsninger i niveau mellem jernbaner, der forvaltes af Banedanmark, og veje og stier, der er åbne for almindelig færdsel."
    },
    {
      "provision_ref": "2",
      "section": "2",
      "content": "§ 2. I denne bekendtgørelse forstås ved: 1) jernbaneoverkørsel: Enhver niveauskæring mellem en passage og en jernbane som godkendt af infrastrukturforvalteren og åben for brugere af offentlige eller private veje. Passager mellem perroner på stationer og passager over spor, som kun må anvendes af ansatte, er ikke omfattet af denne definition. 2) Passage: Enhver offentlig eller privat vej, gade eller landevej, herunder også gangstier og cykelstier, eller anden rute, som personer, dyr, køretøjer og maskiner kan benytte. 3) Sikkerhedsforanstaltninger i en jernbaneoverkørsel: De til jernbaneoverkørslen hørende foranstaltninger, der har betydning for sikkerheden for vej- og jernbanetrafikken i jernbaneoverkørslen. Sikkerhedsforanstaltningerne er mod vej krydsmærker, blinksignaler, lydsignaler, automatiske bomme, bomsignaler, fritrumsdetektorer samt manuelle lukkeindretninger og sluseanlæg ved overgange."
    },
    {
      "provision_ref": "3",
      "section": "3",
      "content": "§ 3. Banedanmark er ansvarlig for at etablere, drive og vedligeholde de sikkerhedsforanstaltninger i jernbaneoverkørsler på sine jernbanestrækninger, der er nødvendige af hensyn til sikkerheden for vej- og jernbanetrafikken, jf. § 86, stk. 4 og 5, i lov om offentlige veje. Stk. 2. Banedanmark er ansvarlig for at vedligeholde overkørselsbelægningen mellem skinnerne og vejbelægningen indtil 2,5 m fra nærmeste skinne eller længere, hvis der aftales med vedkommende vejbestyrelse eller vejmyndighed. Stk. 3. Banedanmark har pligt til at udforme og vedligeholde procedurer for drift og vedligeholdelse af sikkerhedsforanstaltningerne, jf. stk. 1, og overkørsels- og vejbelægningen, jf. stk. 2. Stk. 4. Banedanmark har pligt til at sikre, at procedurerne fastsat i henhold til stk. 3, overholdes."
    },
    {
      "provision_ref": "4",
      "section": "4",
      "content": "§ 4. Banedanmark skal ansøge Trafikstyrelsen om godkendelse, inden der kan gennemføres et projekt om etablering eller ændring af sikkerhedsforanstaltningerne i en jernbaneoverkørsel. Reglerne i bekendtgørelse om godkendelse af infrastruktur på jernbaneområdet finder anvendelse i forbindelse med ansøgning. Stk. 2. Banedanmark skal høre den relevante vejbestyrelse for så vidt den skærende vej er en offentlig vej, den relevante vejmyndighed for så vidt den skærende vej er en privat fællesvej og andre relevante interessenter om projektet samt indhente samtykke fra politiet inden ansøgningen sendes til Trafikstyrelsen. Høringssvarene samt samtykket fra politiet skal vedlægges ansøgningen til Trafikstyrelsen."
    },
    {
      "provision_ref": "5",
      "section": "5",
      "content": "§ 5. Den relevante vejbestyrelse for en offentlig vej, vejmyndigheden for en privat fællesvej, politiet og eventuelle andre relevante parter kan foreslå Banedanmark, at sikkerhedsforanstaltningerne i en jernbaneoverkørsel ændres af hensyn til vejfærdslen, f. eks. ved sikring af cykelsti og fortov med automatiske bomme, ved reduktion af spærretid, eller ved forbedring af jævnhed over skinnerne m.m. Stk. 2. Imødekommer Banedanmark ikke et forslag efter stk. 1, kan forslagsstillerne indbringe afslaget for Trafikstyrelsen, der tager stilling til, om der er grundlag for at pålægge Banedanmark at ændre sikkerhedsforanstaltningerne i jernbaneoverkørslen."
    },
    {
      "provision_ref": "6",
      "section": "6",
      "content": "§ 6. Trafikstyrelsen fører tilsyn med, at Banedanmark varetager sikkerheden for vej- og jernbanetrafikken i jernbaneoverkørslerne, jf. § 3. Stk. 2. Trafikstyrelsen skal indhente udtalelse fra den relevante vejbestyrelse eller vejmyndighed, Banedanmark, politiet og eventuelle andre relevante parter, inden Trafikstyrelsen pålægger Banedanmark at etablere nye eller at forbedre bestående sikkerhedsforanstaltninger i jernbaneoverkørsler, jf. § 86, stk. 2, i lov om offentlige veje."
    },
    {
      "provision_ref": "7",
      "section": "7",
      "content": "§ 7. Trafikstyrelsens afgørelser vedrørende sikkerhedsforanstaltninger i jernbaneoverkørsler efter denne bekendtgørelse kan ikke påklages til transportministeren. Disse afgørelser kan inden 4 uger efter, at afgørelsen er meddelt, påklages til Jernbanenævnet."
    },
    {
      "provision_ref": "8",
      "section": "8",
      "content": "§ 8. Med bøde straffes den, der 1) overtræder § 3 eller § 4, stk. 1, 1. pkt., eller 2) undlader at efterkomme pålæg efter § 5, stk. 2, og § 6, stk. 2. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "9",
      "section": "9",
      "content": "§ 9. Bekendtgørelsen træder i kraft den 1. oktober 2010."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Bekendtgørelsen finder anvendelse på eksisterende krydsninger i niveau mellem jernbaner, der forvaltes af Banedanmark, og veje og stier, der er åbne for almindelig færdsel.",
      "valid_from": "2010-09-21",
      "valid_to": null
    },
    {
      "provision_ref": "2",
      "section": "2",
      "content": "§ 2. I denne bekendtgørelse forstås ved: 1) jernbaneoverkørsel: Enhver niveauskæring mellem en passage og en jernbane som godkendt af infrastrukturforvalteren og åben for brugere af offentlige eller private veje. Passager mellem perroner på stationer og passager over spor, som kun må anvendes af ansatte, er ikke omfattet af denne definition. 2) Passage: Enhver offentlig eller privat vej, gade eller landevej, herunder også gangstier og cykelstier, eller anden rute, som personer, dyr, køretøjer og maskiner kan benytte. 3) Sikkerhedsforanstaltninger i en jernbaneoverkørsel: De til jernbaneoverkørslen hørende foranstaltninger, der har betydning for sikkerheden for vej- og jernbanetrafikken i jernbaneoverkørslen. Sikkerhedsforanstaltningerne er mod vej krydsmærker, blinksignaler, lydsignaler, automatiske bomme, bomsignaler, fritrumsdetektorer samt manuelle lukkeindretninger og sluseanlæg ved overgange.",
      "valid_from": "2010-09-21",
      "valid_to": null
    },
    {
      "provision_ref": "3",
      "section": "3",
      "content": "§ 3. Banedanmark er ansvarlig for at etablere, drive og vedligeholde de sikkerhedsforanstaltninger i jernbaneoverkørsler på sine jernbanestrækninger, der er nødvendige af hensyn til sikkerheden for vej- og jernbanetrafikken, jf. § 86, stk. 4 og 5, i lov om offentlige veje. Stk. 2. Banedanmark er ansvarlig for at vedligeholde overkørselsbelægningen mellem skinnerne og vejbelægningen indtil 2,5 m fra nærmeste skinne eller længere, hvis der aftales med vedkommende vejbestyrelse eller vejmyndighed. Stk. 3. Banedanmark har pligt til at udforme og vedligeholde procedurer for drift og vedligeholdelse af sikkerhedsforanstaltningerne, jf. stk. 1, og overkørsels- og vejbelægningen, jf. stk. 2. Stk. 4. Banedanmark har pligt til at sikre, at procedurerne fastsat i henhold til stk. 3, overholdes.",
      "valid_from": "2010-09-21",
      "valid_to": null
    },
    {
      "provision_ref": "4",
      "section": "4",
      "content": "§ 4. Banedanmark skal ansøge Trafikstyrelsen om godkendelse, inden der kan gennemføres et projekt om etablering eller ændring af sikkerhedsforanstaltningerne i en jernbaneoverkørsel. Reglerne i bekendtgørelse om godkendelse af infrastruktur på jernbaneområdet finder anvendelse i forbindelse med ansøgning. Stk. 2. Banedanmark skal høre den relevante vejbestyrelse for så vidt den skærende vej er en offentlig vej, den relevante vejmyndighed for så vidt den skærende vej er en privat fællesvej og andre relevante interessenter om projektet samt indhente samtykke fra politiet inden ansøgningen sendes til Trafikstyrelsen. Høringssvarene samt samtykket fra politiet skal vedlægges ansøgningen til Trafikstyrelsen.",
      "valid_from": "2010-09-21",
      "valid_to": null
    },
    {
      "provision_ref": "5",
      "section": "5",
      "content": "§ 5. Den relevante vejbestyrelse for en offentlig vej, vejmyndigheden for en privat fællesvej, politiet og eventuelle andre relevante parter kan foreslå Banedanmark, at sikkerhedsforanstaltningerne i en jernbaneoverkørsel ændres af hensyn til vejfærdslen, f. eks. ved sikring af cykelsti og fortov med automatiske bomme, ved reduktion af spærretid, eller ved forbedring af jævnhed over skinnerne m.m. Stk. 2. Imødekommer Banedanmark ikke et forslag efter stk. 1, kan forslagsstillerne indbringe afslaget for Trafikstyrelsen, der tager stilling til, om der er grundlag for at pålægge Banedanmark at ændre sikkerhedsforanstaltningerne i jernbaneoverkørslen.",
      "valid_from": "2010-09-21",
      "valid_to": null
    },
    {
      "provision_ref": "6",
      "section": "6",
      "content": "§ 6. Trafikstyrelsen fører tilsyn med, at Banedanmark varetager sikkerheden for vej- og jernbanetrafikken i jernbaneoverkørslerne, jf. § 3. Stk. 2. Trafikstyrelsen skal indhente udtalelse fra den relevante vejbestyrelse eller vejmyndighed, Banedanmark, politiet og eventuelle andre relevante parter, inden Trafikstyrelsen pålægger Banedanmark at etablere nye eller at forbedre bestående sikkerhedsforanstaltninger i jernbaneoverkørsler, jf. § 86, stk. 2, i lov om offentlige veje.",
      "valid_from": "2010-09-21",
      "valid_to": null
    },
    {
      "provision_ref": "7",
      "section": "7",
      "content": "§ 7. Trafikstyrelsens afgørelser vedrørende sikkerhedsforanstaltninger i jernbaneoverkørsler efter denne bekendtgørelse kan ikke påklages til transportministeren. Disse afgørelser kan inden 4 uger efter, at afgørelsen er meddelt, påklages til Jernbanenævnet.",
      "valid_from": "2010-09-21",
      "valid_to": null
    },
    {
      "provision_ref": "8",
      "section": "8",
      "content": "§ 8. Med bøde straffes den, der 1) overtræder § 3 eller § 4, stk. 1, 1. pkt., eller 2) undlader at efterkomme pålæg efter § 5, stk. 2, og § 6, stk. 2. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2010-09-21",
      "valid_to": null
    },
    {
      "provision_ref": "9",
      "section": "9",
      "content": "§ 9. Bekendtgørelsen træder i kraft den 1. oktober 2010.",
      "valid_from": "2010-09-21",
      "valid_to": null
    }
  ],
  "definitions": []
}
