{
  "id": "2024:213",
  "type": "statute",
  "title": "Bekendtgørelse om statsrefusion af kommuners udgifter til køb af refusionsgodkendte forestillinger af børneteater og opsøgende scenekunst",
  "short_name": "BEK H#LOKDOK04",
  "status": "in_force",
  "issued_date": "2024-02-28",
  "url": "https://www.retsinformation.dk/eli/lta/2024/213/xml",
  "description": "Retsinformation source. DocumentId=AK002189; AccessionNumber=B20240021305; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Staten refunderer 50 pct. af kommunernes udgifter ved køb af hele professionelle forestillinger af børneteater og opsøgende scenekunst, der er refusionsgodkendt i henhold til reglerne i denne bekendtgørelse."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Børneteater: Scenekunst, som er produceret for børn under 16 år. 2) Opsøgende scenekunst: Scenekunst, der opføres på steder som skoler, børneinstitutioner, kommunale tilbud og uddannelsestilbud m.v. til unge under 25 år, biblioteker, arbejdspladser, gadeteater og lignende, hvor publikum kommer af andre grunde end for at se scenekunst. Denne teaterform kan henvende sig både til børn og voksne. Statens Kunstfond afgør, om der i det enkelte tilfælde er tale om opsøgende scenekunst. 3) Køb af refusionsgodkendte hele forestillinger: Køb af opførelser af refusionsgodkendte forestillinger, hvor købet omfatter de pågældende opførelsers samlede udbudte salgs- og publikumskapacitet. 4) Teatersæson: Perioden 1. juli - 30. juni. 5) Straksrefusion: Refusion, som udbetales efter opførelsen af en forestilling og senest 30 dage efter ansøgning om refusionen."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Forestillinger af børneteater og opsøgende scenekunst, som teatre eller producenter har produceret med økonomisk støtte i henhold til lov om scenekunst, er automatisk godkendt til at kunne udbydes med refusion. Stk. 2. Refusionsgodkendelse, jf. stk. 1, ophører fem teatersæsoner efter, at teatret eller producenten ikke længere modtager tilskud i henhold til lov om scenekunst. I tilfælde, hvor en godkendt forestilling overdrages til et teater eller en producent, som ikke modtager støtte i henhold til lov om scenekunst, udløber godkendelsen fem teatersæsoner efter overdragelsen. Derefter kan der ansøges om refusionsgodkendelse på ny. Ophør af refusionsgodkendelsen sker med udgangen af en teatersæson (30. juni)."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Forestillinger af børneteater og opsøgende scenekunst, der ikke er produceret med økonomisk støtte i henhold til lov om scenekunst, skal for at kunne udbydes med refusion, godkendes af Statens Kunstfond, jf. §§ 5 og 6."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Meddelelse af refusionsgodkendelse sker efter ansøgning, der indsendes til Statens Kunstfond. Stk. 2. Der kan kun søges om godkendelse af færdigproducerede forestillinger, hvor forestillingen har haft premiere forud for ansøgningstidspunktet. Stk. 3. Statens Kunstfond fastsætter nærmere retningslinjer for ansøgningens form og indhold, samt indsendelsestidspunkt. Stk. 4. Slots- og Kulturstyrelsen varetager Statens Kunstfonds sekretariatsfunktioner."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Statens Kunstfond foretager en vurdering af, om en forestilling lever op til de scenekunstfaglige og kvalitative kriterier for refusion. Ved den scenekunstfaglige vurdering lægger Statens Kunstfond vægt på forestillingens scenekunstfaglige standard i forhold til den aldersmæssige målgruppe, som forestillingen henvender sig til. Stk. 2. Statens Kunstfonds vurdering sker på baggrund af teatrets eller producentens ansøgning efter § 5, stk. 1 og 2. Stk. 3. Refusionsgodkendelse meddeles for en eller flere teatersæsoner ad gangen, dog maksimalt fem teatersæsoner. Statens Kunstfond kan forlænge en refusionsgodkendelse på baggrund af en ny ansøgning, jf. § 5. Stk. 4. Såfremt en forestilling er refusionsgodkendt for flere teatersæsoner, og der i løbet af perioden foretages udskiftninger af en eller flere af de centrale medvirkende eller der på anden måde sker væsentlige ændringer i de forudsætninger, hvorunder Statens Kunstfond har meddelt refusionsgodkendelse, påhviler det producenten snarest skriftligt at underrette Statens Kunstfond. Statens Kunstfond tager herefter stilling til, om godkendelsen fortsat skal være gældende for de kommende teatersæsoner. Stk. 5. Refusionsgodkendte forestillinger tildeles et journalnummer, som anvendes som dokumentation for forestillingens status som refusionsgodkendt forestilling i den meddelte periode, jf. stk. 3."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Følgende kommunale udgifter, herunder tilskud, er refusionsberettigede: 1) Udgifter ved køb af refusionsgodkendte hele forestillinger af børneteater og opsøgende scenekunst, når disse købes af kommuner eller kommunale institutioner, herunder også udgifter til køb af hele forestillinger til børneteaterfestivaler. 2) Tilskud til organisationer, foreninger og ikke-kommunale institutioner m.v. til dækning af udgifter ved disses køb af refusionsgodkendte hele forestillinger af børneteater og opsøgende scenekunst."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Der ydes ikke refusion af følgende kommunale udgifter: 1) Udgifter, hvortil der ydes statstilskud eller refusion i henhold til anden lovgivning, bortset fra bloktilskud. 2) Udgifter til køb af enkeltbilletter til refusionsgodkendte forestillinger af børneteater og opsøgende scenekunst. 3) Udgifter og tilskud til køb af hele forestillinger af børneteater og opsøgende scenekunst, hvor prisen allerede er reduceret gennem et statsligt formidlingstilskud i henhold til § 24 i lov om scenekunst. 4) Udgifter ved kommunale institutioners administration af børneteater og opsøgende scenekunst. 5) Udgifter til transport af publikum til og fra forestillingsopførelserne. 6) Udgifter, der er afholdt før et igangværende kalenderår, dog jf. § 10, stk. 2 og 3."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. S/I Scenit varetager forvaltningen af refusion af kommuners udgifter til køb af refusionsgodkendte forestillinger af børneteater og opsøgende scenekunst, jf. tekstanmærkning nr. 243, stk. 1 til § 21 på finansloven for finansåret 2024."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Kommuner, herunder kommunale institutioner og kommunale indkøbere, indberetter afholdte udgifter til køb af forestillinger, jf. § 7, nr. 1, senest 30 dage efter forestillingerne har været opført, jf. dog stk. 2, med henblik på straksrefusion. Indberetningen sker via en digital platform til S/I Scenit. Slots- og Kulturstyrelsen fastsætter nærmere retningslinjer for indberetningens form. Stk. 2. Forestillinger, som opføres i december måned, skal indberettes senest den 4. januar i det efterfølgende kalenderår. Stk. 3. Kommuner indberetter bevilgede tilskud til organisationer, foreninger og ikke-kommunale institutioner m.v. til dækning af udgifter ved disses køb af refusionsgodkendte hele forestillinger af børneteater og opsøgende scenekunst, jf. § 7, nr. 2, senest 30 dage efter, at tilskuddet er udbetalt, dog senest den 4. januar i det efterfølgende kalenderår, med henblik på straksrefusion. Udbetales tilskuddet i rater, skal indberetningen foretages senest 30 dage efter, at den enkelte tilskudsrate er udbetalt. Indberetningen sker via en digital platform til S/I Scenit. Slots- og Kulturstyrelsen fastsætter nærmere retningslinjer for indberetningens form. Stk. 4. Udgifterne efter stk. 1 og stk. 3 skal indberettes eksklusiv moms. Stk. 5. Kommunen, herunder den kommunale institution eller kommunale indkøber, kan, hvor det er relevant, vælge at indberette flere købte forestillinger samtidigt, dog senest 30 dage efter den første forestillingsopførelse, der søges straksrefusion for. Ved samtidig indberetning skal de enkelte forestillinger og oplysningerne om dem kunne identificeres. Stk. 6. Med indberetningen skal der vedlægges en kopi af faktura for den eller de forestillinger, der søges refusion for. Hvis udgiften, der søges straksrefusion for, stammer fra et kommunalt tilskud efter stk. 3, jf. § 7, nr. 2, kan dokumentationen udgøres af en kopi af tilsagnsbrev, samarbejdsaftale eller lignende. Stk. 7. Sammen med indberetningen skal indberetter oplyse relevante data tilgængelige for indberetter om afviklingen af forestillinger til brug for statistiske formål, herunder oplysninger om antal tilskuere fordelt på aldersgrupper. Stk. 8. Slots- og Kulturstyrelsen kan dispensere fra fristen på 30 dage i stk. 1."
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Der kan ydes refusion for udgifter til køb forestillinger af børneteater og opsøgende scenekunst, når følgende betingelser er opfyldt: 1) Den eller de opførte forestillinger er refusionsgodkendt, jf. §§ 3-6. 2) Den afholdte udgift til køb af forestillinger er omfattet af § 7. 3) Ansøger er en kommune, en kommunal institution eller en kommunal indkøber. 4) Udgiften er dokumenteret, jf. § 10, stk. 6."
    },
    {
      "provision_ref": "1:12",
      "chapter": "1",
      "section": "12",
      "content": "§ 12. S/I Scenit træffer afgørelse om tildeling af straksrefusion. Stk. 2. S/I Scenit’s afgørelser efter stk. 1 kan påklages til Slots- og Kulturstyrelsen, jf. tekstanmærkning nr. 243, stk. 4, 1. pkt. til § 21 på finansloven for finansåret 2024. Klagen skal indsendes til Slots- og Kulturstyrelsen senest 30 dage efter, at afgørelsen er meddelt kommunen m.v. Stk. 3. Slots- og Kulturstyrelsen træffer afgørelse senest 30 dage efter at have modtaget klagen, jf. stk. 2. I tilfælde af at Slots- og Kulturstyrelsen har behov for at indhente yderligere oplysninger med henblik på at kunne træffe afgørelse, kan fristen på 30 dage forlænges. Stk. 4. Slots- og Kulturstyrelsens afgørelse i klagesager efter stk. 3 kan ikke påklages til Kulturministeriet, jf. tekstanmærkning nr. 243, stk. 5, til § 21 på finansloven for finansåret 2024."
    },
    {
      "provision_ref": "1:13",
      "chapter": "1",
      "section": "13",
      "content": "§ 13. S/I Scenit udbetaler straksrefusion på baggrund af afgørelse om tildeling af straksrefusion. Stk. 2. S/I Scenit udbetaler refusionen, jf. stk. 1, inden for maksimalt 30 dage fra ansøgningstidspunktet. Stk. 3. I tilfælde, hvor Slots- og Kulturstyrelsen træffer afgørelse om tildeling af refusion, jf. § 12, stk. 3, udbetaler S/I Scenit straksrefusionen inden 30 dage efter Slots- og Kulturstyrelsens afgørelse."
    },
    {
      "provision_ref": "1:14",
      "chapter": "1",
      "section": "14",
      "content": "§ 14. Bekendtgørelsen træder i kraft den 6. marts 2024. Stk. 2. Bekendtgørelse nr. 1968 af 25. oktober 2021 om statsrefusion af kommuners udgifter til køb af refusionsgodkendte forestillinger af børneteater og opsøgende scenekunst ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Staten refunderer 50 pct. af kommunernes udgifter ved køb af hele professionelle forestillinger af børneteater og opsøgende scenekunst, der er refusionsgodkendt i henhold til reglerne i denne bekendtgørelse.",
      "valid_from": "2024-02-28",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Børneteater: Scenekunst, som er produceret for børn under 16 år. 2) Opsøgende scenekunst: Scenekunst, der opføres på steder som skoler, børneinstitutioner, kommunale tilbud og uddannelsestilbud m.v. til unge under 25 år, biblioteker, arbejdspladser, gadeteater og lignende, hvor publikum kommer af andre grunde end for at se scenekunst. Denne teaterform kan henvende sig både til børn og voksne. Statens Kunstfond afgør, om der i det enkelte tilfælde er tale om opsøgende scenekunst. 3) Køb af refusionsgodkendte hele forestillinger: Køb af opførelser af refusionsgodkendte forestillinger, hvor købet omfatter de pågældende opførelsers samlede udbudte salgs- og publikumskapacitet. 4) Teatersæson: Perioden 1. juli - 30. juni. 5) Straksrefusion: Refusion, som udbetales efter opførelsen af en forestilling og senest 30 dage efter ansøgning om refusionen.",
      "valid_from": "2024-02-28",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Forestillinger af børneteater og opsøgende scenekunst, som teatre eller producenter har produceret med økonomisk støtte i henhold til lov om scenekunst, er automatisk godkendt til at kunne udbydes med refusion. Stk. 2. Refusionsgodkendelse, jf. stk. 1, ophører fem teatersæsoner efter, at teatret eller producenten ikke længere modtager tilskud i henhold til lov om scenekunst. I tilfælde, hvor en godkendt forestilling overdrages til et teater eller en producent, som ikke modtager støtte i henhold til lov om scenekunst, udløber godkendelsen fem teatersæsoner efter overdragelsen. Derefter kan der ansøges om refusionsgodkendelse på ny. Ophør af refusionsgodkendelsen sker med udgangen af en teatersæson (30. juni).",
      "valid_from": "2024-02-28",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Forestillinger af børneteater og opsøgende scenekunst, der ikke er produceret med økonomisk støtte i henhold til lov om scenekunst, skal for at kunne udbydes med refusion, godkendes af Statens Kunstfond, jf. §§ 5 og 6.",
      "valid_from": "2024-02-28",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Meddelelse af refusionsgodkendelse sker efter ansøgning, der indsendes til Statens Kunstfond. Stk. 2. Der kan kun søges om godkendelse af færdigproducerede forestillinger, hvor forestillingen har haft premiere forud for ansøgningstidspunktet. Stk. 3. Statens Kunstfond fastsætter nærmere retningslinjer for ansøgningens form og indhold, samt indsendelsestidspunkt. Stk. 4. Slots- og Kulturstyrelsen varetager Statens Kunstfonds sekretariatsfunktioner.",
      "valid_from": "2024-02-28",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Statens Kunstfond foretager en vurdering af, om en forestilling lever op til de scenekunstfaglige og kvalitative kriterier for refusion. Ved den scenekunstfaglige vurdering lægger Statens Kunstfond vægt på forestillingens scenekunstfaglige standard i forhold til den aldersmæssige målgruppe, som forestillingen henvender sig til. Stk. 2. Statens Kunstfonds vurdering sker på baggrund af teatrets eller producentens ansøgning efter § 5, stk. 1 og 2. Stk. 3. Refusionsgodkendelse meddeles for en eller flere teatersæsoner ad gangen, dog maksimalt fem teatersæsoner. Statens Kunstfond kan forlænge en refusionsgodkendelse på baggrund af en ny ansøgning, jf. § 5. Stk. 4. Såfremt en forestilling er refusionsgodkendt for flere teatersæsoner, og der i løbet af perioden foretages udskiftninger af en eller flere af de centrale medvirkende eller der på anden måde sker væsentlige ændringer i de forudsætninger, hvorunder Statens Kunstfond har meddelt refusionsgodkendelse, påhviler det producenten snarest skriftligt at underrette Statens Kunstfond. Statens Kunstfond tager herefter stilling til, om godkendelsen fortsat skal være gældende for de kommende teatersæsoner. Stk. 5. Refusionsgodkendte forestillinger tildeles et journalnummer, som anvendes som dokumentation for forestillingens status som refusionsgodkendt forestilling i den meddelte periode, jf. stk. 3.",
      "valid_from": "2024-02-28",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Følgende kommunale udgifter, herunder tilskud, er refusionsberettigede: 1) Udgifter ved køb af refusionsgodkendte hele forestillinger af børneteater og opsøgende scenekunst, når disse købes af kommuner eller kommunale institutioner, herunder også udgifter til køb af hele forestillinger til børneteaterfestivaler. 2) Tilskud til organisationer, foreninger og ikke-kommunale institutioner m.v. til dækning af udgifter ved disses køb af refusionsgodkendte hele forestillinger af børneteater og opsøgende scenekunst.",
      "valid_from": "2024-02-28",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Der ydes ikke refusion af følgende kommunale udgifter: 1) Udgifter, hvortil der ydes statstilskud eller refusion i henhold til anden lovgivning, bortset fra bloktilskud. 2) Udgifter til køb af enkeltbilletter til refusionsgodkendte forestillinger af børneteater og opsøgende scenekunst. 3) Udgifter og tilskud til køb af hele forestillinger af børneteater og opsøgende scenekunst, hvor prisen allerede er reduceret gennem et statsligt formidlingstilskud i henhold til § 24 i lov om scenekunst. 4) Udgifter ved kommunale institutioners administration af børneteater og opsøgende scenekunst. 5) Udgifter til transport af publikum til og fra forestillingsopførelserne. 6) Udgifter, der er afholdt før et igangværende kalenderår, dog jf. § 10, stk. 2 og 3.",
      "valid_from": "2024-02-28",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. S/I Scenit varetager forvaltningen af refusion af kommuners udgifter til køb af refusionsgodkendte forestillinger af børneteater og opsøgende scenekunst, jf. tekstanmærkning nr. 243, stk. 1 til § 21 på finansloven for finansåret 2024.",
      "valid_from": "2024-02-28",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Kommuner, herunder kommunale institutioner og kommunale indkøbere, indberetter afholdte udgifter til køb af forestillinger, jf. § 7, nr. 1, senest 30 dage efter forestillingerne har været opført, jf. dog stk. 2, med henblik på straksrefusion. Indberetningen sker via en digital platform til S/I Scenit. Slots- og Kulturstyrelsen fastsætter nærmere retningslinjer for indberetningens form. Stk. 2. Forestillinger, som opføres i december måned, skal indberettes senest den 4. januar i det efterfølgende kalenderår. Stk. 3. Kommuner indberetter bevilgede tilskud til organisationer, foreninger og ikke-kommunale institutioner m.v. til dækning af udgifter ved disses køb af refusionsgodkendte hele forestillinger af børneteater og opsøgende scenekunst, jf. § 7, nr. 2, senest 30 dage efter, at tilskuddet er udbetalt, dog senest den 4. januar i det efterfølgende kalenderår, med henblik på straksrefusion. Udbetales tilskuddet i rater, skal indberetningen foretages senest 30 dage efter, at den enkelte tilskudsrate er udbetalt. Indberetningen sker via en digital platform til S/I Scenit. Slots- og Kulturstyrelsen fastsætter nærmere retningslinjer for indberetningens form. Stk. 4. Udgifterne efter stk. 1 og stk. 3 skal indberettes eksklusiv moms. Stk. 5. Kommunen, herunder den kommunale institution eller kommunale indkøber, kan, hvor det er relevant, vælge at indberette flere købte forestillinger samtidigt, dog senest 30 dage efter den første forestillingsopførelse, der søges straksrefusion for. Ved samtidig indberetning skal de enkelte forestillinger og oplysningerne om dem kunne identificeres. Stk. 6. Med indberetningen skal der vedlægges en kopi af faktura for den eller de forestillinger, der søges refusion for. Hvis udgiften, der søges straksrefusion for, stammer fra et kommunalt tilskud efter stk. 3, jf. § 7, nr. 2, kan dokumentationen udgøres af en kopi af tilsagnsbrev, samarbejdsaftale eller lignende. Stk. 7. Sammen med indberetningen skal indberetter oplyse relevante data tilgængelige for indberetter om afviklingen af forestillinger til brug for statistiske formål, herunder oplysninger om antal tilskuere fordelt på aldersgrupper. Stk. 8. Slots- og Kulturstyrelsen kan dispensere fra fristen på 30 dage i stk. 1.",
      "valid_from": "2024-02-28",
      "valid_to": null
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Der kan ydes refusion for udgifter til køb forestillinger af børneteater og opsøgende scenekunst, når følgende betingelser er opfyldt: 1) Den eller de opførte forestillinger er refusionsgodkendt, jf. §§ 3-6. 2) Den afholdte udgift til køb af forestillinger er omfattet af § 7. 3) Ansøger er en kommune, en kommunal institution eller en kommunal indkøber. 4) Udgiften er dokumenteret, jf. § 10, stk. 6.",
      "valid_from": "2024-02-28",
      "valid_to": null
    },
    {
      "provision_ref": "1:12",
      "chapter": "1",
      "section": "12",
      "content": "§ 12. S/I Scenit træffer afgørelse om tildeling af straksrefusion. Stk. 2. S/I Scenit’s afgørelser efter stk. 1 kan påklages til Slots- og Kulturstyrelsen, jf. tekstanmærkning nr. 243, stk. 4, 1. pkt. til § 21 på finansloven for finansåret 2024. Klagen skal indsendes til Slots- og Kulturstyrelsen senest 30 dage efter, at afgørelsen er meddelt kommunen m.v. Stk. 3. Slots- og Kulturstyrelsen træffer afgørelse senest 30 dage efter at have modtaget klagen, jf. stk. 2. I tilfælde af at Slots- og Kulturstyrelsen har behov for at indhente yderligere oplysninger med henblik på at kunne træffe afgørelse, kan fristen på 30 dage forlænges. Stk. 4. Slots- og Kulturstyrelsens afgørelse i klagesager efter stk. 3 kan ikke påklages til Kulturministeriet, jf. tekstanmærkning nr. 243, stk. 5, til § 21 på finansloven for finansåret 2024.",
      "valid_from": "2024-02-28",
      "valid_to": null
    },
    {
      "provision_ref": "1:13",
      "chapter": "1",
      "section": "13",
      "content": "§ 13. S/I Scenit udbetaler straksrefusion på baggrund af afgørelse om tildeling af straksrefusion. Stk. 2. S/I Scenit udbetaler refusionen, jf. stk. 1, inden for maksimalt 30 dage fra ansøgningstidspunktet. Stk. 3. I tilfælde, hvor Slots- og Kulturstyrelsen træffer afgørelse om tildeling af refusion, jf. § 12, stk. 3, udbetaler S/I Scenit straksrefusionen inden 30 dage efter Slots- og Kulturstyrelsens afgørelse.",
      "valid_from": "2024-02-28",
      "valid_to": null
    },
    {
      "provision_ref": "1:14",
      "chapter": "1",
      "section": "14",
      "content": "§ 14. Bekendtgørelsen træder i kraft den 6. marts 2024. Stk. 2. Bekendtgørelse nr. 1968 af 25. oktober 2021 om statsrefusion af kommuners udgifter til køb af refusionsgodkendte forestillinger af børneteater og opsøgende scenekunst ophæves.",
      "valid_from": "2024-02-28",
      "valid_to": null
    }
  ],
  "definitions": []
}
