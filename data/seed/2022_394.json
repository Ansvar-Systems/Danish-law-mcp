{
  "id": "2022:394",
  "type": "statute",
  "title": "Bekendtgørelse om ændring af bekendtgørelse om rådighed",
  "short_name": "BEK Æ#LOKDOK05",
  "status": "in_force",
  "issued_date": "2022-03-28",
  "url": "https://www.retsinformation.dk/eli/lta/2022/394/xml",
  "description": "Retsinformation source. DocumentId=BE009271; AccessionNumber=B20220039405; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "42a",
      "section": "42a",
      "content": "§ 42 a. A-kassen skal indkalde et medlem, som i perioden fra og med den 1. april 2022 til og med den 31. december 2023 ikke har registreret sine jobsøgningsaktiviteter i joblog i en kalendermåned, til en rådighedssamtale, hvis medlemmet efter reglerne i denne bekendtgørelse og reglerne i lov om en aktiv beskæftigelsesindsats, herunder regler udstedt i medfør heraf, har været forpligtet til at være aktivt jobsøgende i mindst 50 pct. af dagene i den pågældende kalendermåned. 50 pct. ledighed i en kalendermåned opgøres som 15 dage uanset kalendermåneden. Stk. 2. Dage, hvor et medlem kan dokumentere, at medlemmet kunne have opfyldt betingelserne i reglerne om mindre intensiv indsats, jf. kapitel 17 i lov om en aktiv beskæftigelsesindsats, skal indgå i opgørelsen af de 50 pct. ledighed i måneden som dage, hvor medlemmet ikke har været forpligtet til at være aktivt jobsøgende. Stk. 3. Rådighedssamtalen efter stk. 1 skal afholdes hurtigst muligt efter, at a-kassen har konstateret den manglende jobsøgning i en kalendermåned, og senest inden udløbet af den efterfølgende kalendermåned. Rådighedssamtalen skal afholdes uanset, at medlemmet efterfølgende har registreret sine jobsøgningsaktiviteter i joblog. Hvis medlemmet udebliver fra rådighedssamtalen, skal medlemmet hurtigst muligt indkaldes til en ny rådighedssamtale. Stk. 4. Et medlem, der er afmeldt inden, at rådighedssamtalen afholdes, skal indkaldes på ny ved gentilmelding. Et medlem, skal dog ikke indkaldes ved gentilmelding, hvis medlemmet er omfattet af § 3, nr. 12, i bekendtgørelse om selvforskyldt ledighed. Stk. 5. A-kassen skal i indkaldelsen til samtalen efter stk. 1 give medlemmet meddelelse om det forventede resultat af den kommende afgørelse, hvis medlemmet ikke på datoen for rådighedssamtalen har registreret sine jobsøgningsaktiviteter i joblog, herunder uploadet jobansøgninger. Stk. 6. Hvis medlemmet ikke senest på datoen for samtalen har registreret sine jobsøgningsaktiviteter i joblog, herunder uploadet som minimum én jobansøgning i kalendermåneden, skal a-kassen træffe afgørelse om, at medlemmet skal have en karantæne for selvforskyldt ledighed på grund af manglende jobsøgning, jf. § 11 a, stk. 1, i bekendtgørelse om selvforskyldt ledighed. Hvis medlemmet er syg på datoen for samtalen, skal medlemmet registrere og uploade sine jobsøgningsaktiviteter i joblog på første raske dag. Stk. 7. Rådighedssamtalen følger reglerne for rådighedssamtaler i denne bekendtgørelse, og indgår i opgørelsen af de to personlige samtaler i a-kassen inden for medlemmets første 6 måneders sammenlagte ledighed, jf. § 41, stk. 1. Samtaleformen for rådighedssamtalen følger reglerne i denne bekendtgørelse, jf. § 13, stk. 6, og § 41, stk. 2. Stk. 8. A-kassen skal ikke indkalde et medlem til en rådighedssamtale efter stk. 1, hvis medlemmet i den pågældende kalendermåned bliver omfattet af mindsteudbetalingsreglen, jf. § 5 i bekendtgørelse om udbetaling af dagpenge."
    }
  ],
  "provision_versions": [
    {
      "provision_ref": "42a",
      "section": "42a",
      "content": "§ 42 a. A-kassen skal indkalde et medlem, som i perioden fra og med den 1. april 2022 til og med den 31. december 2023 ikke har registreret sine jobsøgningsaktiviteter i joblog i en kalendermåned, til en rådighedssamtale, hvis medlemmet efter reglerne i denne bekendtgørelse og reglerne i lov om en aktiv beskæftigelsesindsats, herunder regler udstedt i medfør heraf, har været forpligtet til at være aktivt jobsøgende i mindst 50 pct. af dagene i den pågældende kalendermåned. 50 pct. ledighed i en kalendermåned opgøres som 15 dage uanset kalendermåneden. Stk. 2. Dage, hvor et medlem kan dokumentere, at medlemmet kunne have opfyldt betingelserne i reglerne om mindre intensiv indsats, jf. kapitel 17 i lov om en aktiv beskæftigelsesindsats, skal indgå i opgørelsen af de 50 pct. ledighed i måneden som dage, hvor medlemmet ikke har været forpligtet til at være aktivt jobsøgende. Stk. 3. Rådighedssamtalen efter stk. 1 skal afholdes hurtigst muligt efter, at a-kassen har konstateret den manglende jobsøgning i en kalendermåned, og senest inden udløbet af den efterfølgende kalendermåned. Rådighedssamtalen skal afholdes uanset, at medlemmet efterfølgende har registreret sine jobsøgningsaktiviteter i joblog. Hvis medlemmet udebliver fra rådighedssamtalen, skal medlemmet hurtigst muligt indkaldes til en ny rådighedssamtale. Stk. 4. Et medlem, der er afmeldt inden, at rådighedssamtalen afholdes, skal indkaldes på ny ved gentilmelding. Et medlem, skal dog ikke indkaldes ved gentilmelding, hvis medlemmet er omfattet af § 3, nr. 12, i bekendtgørelse om selvforskyldt ledighed. Stk. 5. A-kassen skal i indkaldelsen til samtalen efter stk. 1 give medlemmet meddelelse om det forventede resultat af den kommende afgørelse, hvis medlemmet ikke på datoen for rådighedssamtalen har registreret sine jobsøgningsaktiviteter i joblog, herunder uploadet jobansøgninger. Stk. 6. Hvis medlemmet ikke senest på datoen for samtalen har registreret sine jobsøgningsaktiviteter i joblog, herunder uploadet som minimum én jobansøgning i kalendermåneden, skal a-kassen træffe afgørelse om, at medlemmet skal have en karantæne for selvforskyldt ledighed på grund af manglende jobsøgning, jf. § 11 a, stk. 1, i bekendtgørelse om selvforskyldt ledighed. Hvis medlemmet er syg på datoen for samtalen, skal medlemmet registrere og uploade sine jobsøgningsaktiviteter i joblog på første raske dag. Stk. 7. Rådighedssamtalen følger reglerne for rådighedssamtaler i denne bekendtgørelse, og indgår i opgørelsen af de to personlige samtaler i a-kassen inden for medlemmets første 6 måneders sammenlagte ledighed, jf. § 41, stk. 1. Samtaleformen for rådighedssamtalen følger reglerne i denne bekendtgørelse, jf. § 13, stk. 6, og § 41, stk. 2. Stk. 8. A-kassen skal ikke indkalde et medlem til en rådighedssamtale efter stk. 1, hvis medlemmet i den pågældende kalendermåned bliver omfattet af mindsteudbetalingsreglen, jf. § 5 i bekendtgørelse om udbetaling af dagpenge.",
      "valid_from": "2022-03-28",
      "valid_to": null
    }
  ],
  "definitions": []
}
