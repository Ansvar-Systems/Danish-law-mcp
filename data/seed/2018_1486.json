{
  "id": "2018:1486",
  "type": "statute",
  "title": "Bekendtgørelse om Trafik-, Bygge- og Boligstyrelsens gebyrer og afgifter på luftfartsområdet m.v.",
  "short_name": "BEK H#LOKDOK04",
  "status": "in_force",
  "issued_date": "2018-11-29",
  "url": "https://www.retsinformation.dk/eli/lta/2018/1486/xml",
  "description": "Retsinformation source. DocumentId=CX000553; AccessionNumber=B20180148605; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse fastsætter bestemmelser om Trafik-, Bygge- og Boligstyrelsens gebyrer og afgifter for varetagelsen af opgaver, herunder offentlige forretninger og tilsynsvirksomhed, i henhold til luftfartsloven eller EU-forordninger på luftfartsområdet samt gebyrer for førelsen af rettighedsregisteret over luftfartøjer. Stk. 2. Virksomheder, organisationer og personer m.m., i hvis interesse der udføres opgaver på luftfartsområdet eller foretages rettighedsregistrering, betaler gebyrer til Trafik-, Bygge- og Boligstyrelsen efter §§ 3-6 og § 8. Stk. 3. Luftfartsselskaber betaler safety-bidrag til Trafik-, Bygge- og Boligstyrelsen efter § 7."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Udstedelsesgebyr: Betaling for Trafik-, Bygge- og Boligstyrelsens tiltrædelseskontrol på luftfartsområdet, herunder alle direkte og indirekte omkostninger ved udstedelser, godkendelser og enkeltstående opgaver, f.eks. afholdelse af prøver og kurser samt betaling for omkostninger forbundet med Trafik-, Bygge, og Boligstyrelsens førelse af register over rettigheder over luftfartøjer m.v., jf. lov om registrering af rettigheder over luftfartøjer. 2) Safety-bidrag: Afgift, som er fastsat i luftfartslovens § 148, stk. 2, til finansiering af Trafik-, Bygge- og Boligstyrelsens løbende tilsyn. Safety-bidraget opkræves hos luftfartsselskaberne pr. passager, der befordres med luftfartøj, som afgår fra en dansk, færøsk eller grønlandsk lufthavn."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Udstedelsesgebyrerne fremgår af bilag 1 og betales enten som et fast gebyr eller som et gebyr efter regning på grundlag af Trafik-, Bygge- og Boligstyrelsens timeforbrug, jf. dog § 8. Stk. 2. Hvor gebyret fastsættes efter regning, fremgår timesatsen af bilag 1, kapitel 1, tabel 1A. Stk. 3. Udstedelsesgebyr forfalder til betaling ved opgavens afslutning (udstedelsestidspunktet), jf. dog stk. 4-5. Stk. 4. Udstedelsesgebyr i forbindelse med førelsen af rettighedsregistret, jf. bilag 1, kapitel 3, tabel 3C, betales, når et dokument anmeldes til registrering forud for dokumentets indførelse i dagbogen. Ved rekvirering af attest, afskrift, udskrift, kopi m.v. betales udstedelsesgebyret ligeledes i forbindelse med rekvireringen. Afvises et dokument fra registrering, betales ikke nyt gebyr, hvis dokumentet anmeldes til registrering på ny inden 3 måneder regnet fra den første anmeldelse til registrering. Stk. 5. Trafik-, Bygge- og Boligstyrelsen kan opkræve aconto beløb, som betales før opgavens påbegyndelse og undervejs i takt med opgavens udførelse. Stk. 6. Trafik-, Bygge- og Boligstyrelsen kan viderefakturere omkostninger til ekstern sagkyndig bistand til ansøger, hvis sagens karakter nødvendiggør sådanne omkostninger. Ansøger skal orienteres om viderefaktureringen, før Trafik-, Bygge- og Boligstyrelsens sagsbehandling iværksættes. Stk. 7. Gebyrerne betales efter de satser, der er gældende på forfaldstidspunktet, jf. dog § 12."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. I forbindelse med en virksomhedsomdannelse f.eks. fra personligt ejet virksomhed til aktieselskab, hvor forholdene i øvrigt ikke ændres, betales et udstedelsesgebyr efter regning, jf. § 3. Stk. 2. I forbindelse med en udstedelse, hvor der er en forhåndsdialog med Trafik-, Bygge- og Boligstyrelsen, kan Trafik-, Bygge- og Boligstyrelsen forinden stille krav om, at det arbejde, som Trafik-, Bygge- og Boligstyrelsen udfører indtil ansøgning indgives, vil indgå helt eller delvis i opgaven, og at denne del af opgaven skal medregnes i udstedelsesgebyret på baggrund af timeforbrug."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Ved afbrydelse af en opgave, inden denne er afsluttet, betales en forholdsmæssig andel af udstedelsesgebyret efter et skøn over, hvor stor en andel af opgaven der er gennemført på dette tidspunkt, jf. dog stk. 2 og § 6. Betalingen udgør 1) 25 % af udstedelsesgebyret, hvis mindre end 50 % af opgaven er gennemført, 2) 50 % af udstedelsesgebyret, hvis 50 % eller mere, men mindre end 75 % af opgaven er gennemført, og 3) 75 % af udstedelsesgebyret, hvis 75 % eller mere af opgaven er gennemført. Stk. 2. Ved afbrydelse af en opgave, for hvilken udstedelsesgebyret fastsættes efter regning, betales for det allerede udførte arbejde."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. En prøve betragtes som en påbegyndt opgave, når tilmelding til prøven er sket, jf. dog stk. 2-5. Stk. 2. Afsluttes en prøve omfattet af bilag 1, kapitel 4, tabel 4J-4L før normeret tid, og skyldes afslutning af prøven før tid sygdom hos eleven, betales dog intet gebyr, hvis afmelding sker skriftligt af den indstillende skole inden tidspunktet for den pågældende prøve, og hvis pågældende sygdom er dokumenteret over for Trafik-, Bygge- og Boligstyrelsen ved lægeerklæring. Stk. 3. Afsluttes en prøve, hvor udstedelsesgebyret faktureres efter regning, før normeret tid af årsager, som ikke skyldes Trafik-, Bygge- og Boligstyrelsens forhold, force majeure eller forhold omfattet af stk. 2, betragtes prøven som en afsluttet opgave, idet der dog kun betales for det allerede udførte arbejde. Stk. 4. Afsluttes en prøve, der faktureres efter faste gebyrer, før normeret tid af årsager, som ikke skyldes Trafik-, Bygge- og Boligstyrelsens forhold, force majeure eller forhold omfattet af stk. 2, betragtes prøven som en afsluttet opgave, og hele udstedelsesgebyret skal betales. Stk. 5. Et kursus betragtes som en påbegyndt opgave, når tilmelding til kurset er sket. Et kursus, der afsluttes før normeret tid af årsager, som ikke skyldes Trafik-, Bygge- og Boligstyrelsens forhold eller force majeure, betragtes som en afsluttet opgave, og hele udstedelsesgebyret, jf. bilag 1, kapitel 11, tabel 11A, skal betales. Afsluttes et kursus, jf. bilag 1, kapitel 11, tabel 11A, før normeret tid på grund af sygdom hos eleven, betales dog intet gebyr, hvis afmelding sker skriftligt inden tidspunktet for den første kursusdags begyndelse, og hvis pågældende sygdom er dokumenteret over for Trafik-, Bygge- og Boligstyrelsen ved lægeerklæring."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Safety-bidraget er reguleret efter luftfartslovens § 148, stk. 4, og satsen fremgår af bilag 1, kapitel 2, tabel 2B, til denne bekendtgørelse. Stk. 2. Flyvepladser, hvorfra der afgår flyvninger med luftfartsselskaber, som skal betale safety-bidrag i henhold til luftfartslovens § 148, stk. 2, skal for hver måned indsende opkrævningsgrundlag for disse luftfartsselskaber til Trafik-, Bygge- og Boligstyrelsen senest den 10. dag i den efterfølgende måned. Stk. 3. Opkrævningsgrundlaget skal indeholde følgende oplysninger: 1) Luftfartsselskabets navn, adresse og CVR-nummer eller tilsvarende. 2) Antal passagerer, der skal betales safety-bidrag for. Stk. 4. Flyvepladserne skal, hvis Trafik-, Bygge- og Boligstyrelsen anmoder herom, opgøre antallet af passager, jf. stk. 3, nr. 2, på afgange fra flyvepladsen. Stk. 5. Trafik-, Bygge- og Boligstyrelsen opkræver safety-bidraget hos luftfartsselskaberne med en betalingsfrist på 30 dage."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. For udførelse af opgaver, herunder tilsynsopgaver og tiltrædelseskontrol, uden for dansk område, betales, ud over eventuel øvrig betaling efter denne bekendtgørelse, samtidig for Trafik-, Bygge- og Boligstyrelsens rejse- og opholdsudgifter, herunder udgifter ved rejsetidsforbrug. Stk. 2. Trafik-, Bygge- og Boligstyrelsen kan opkræve aconto beløb, som betales før opgavens påbegyndelse."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Udebliver betaling af gebyrer og afgifter efter sidste rettidige indbetalingsdag, kan Trafik-, Bygge- og Boligstyrelsen opkræve et ekspeditionsgebyr på 100 kr. for hver rykkerskrivelse. Der tillægges renter i overensstemmelse med rentelovens § 5."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Afgørelser truffet af Trafik-, Bygge- og Boligstyrelsen efter denne bekendtgørelse kan ikke indbringes for transport-, bygnings- og boligministeren eller anden administrativ myndighed, jf. bekendtgørelse om Trafik-, Bygge- og Boligstyrelsens opgaver og beføjelser, klageadgang og kundgørelse af visse af Trafik-, Bygge- og Boligstyrelsens forskrifter."
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Bekendtgørelsen træder i kraft den 1. januar 2019. Stk. 2. Følgende bekendtgørelser ophæves: 1) Bekendtgørelse nr. 1487 af 14. december 2017 om Trafik-, Bygge- og Boligstyrelsens gebyrer og afgifter på luftfartsområdet m.v. 2) Bekendtgørelse nr. 1488 af 14. december 2017 for Færøerne om Trafik-, Bygge- og Boligstyrelsens gebyrer og afgifter på luftfartsområdet m.v."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse fastsætter bestemmelser om Trafik-, Bygge- og Boligstyrelsens gebyrer og afgifter for varetagelsen af opgaver, herunder offentlige forretninger og tilsynsvirksomhed, i henhold til luftfartsloven eller EU-forordninger på luftfartsområdet samt gebyrer for førelsen af rettighedsregisteret over luftfartøjer. Stk. 2. Virksomheder, organisationer og personer m.m., i hvis interesse der udføres opgaver på luftfartsområdet eller foretages rettighedsregistrering, betaler gebyrer til Trafik-, Bygge- og Boligstyrelsen efter §§ 3-6 og § 8. Stk. 3. Luftfartsselskaber betaler safety-bidrag til Trafik-, Bygge- og Boligstyrelsen efter § 7.",
      "valid_from": "2018-11-29",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Udstedelsesgebyr: Betaling for Trafik-, Bygge- og Boligstyrelsens tiltrædelseskontrol på luftfartsområdet, herunder alle direkte og indirekte omkostninger ved udstedelser, godkendelser og enkeltstående opgaver, f.eks. afholdelse af prøver og kurser samt betaling for omkostninger forbundet med Trafik-, Bygge, og Boligstyrelsens førelse af register over rettigheder over luftfartøjer m.v., jf. lov om registrering af rettigheder over luftfartøjer. 2) Safety-bidrag: Afgift, som er fastsat i luftfartslovens § 148, stk. 2, til finansiering af Trafik-, Bygge- og Boligstyrelsens løbende tilsyn. Safety-bidraget opkræves hos luftfartsselskaberne pr. passager, der befordres med luftfartøj, som afgår fra en dansk, færøsk eller grønlandsk lufthavn.",
      "valid_from": "2018-11-29",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Udstedelsesgebyrerne fremgår af bilag 1 og betales enten som et fast gebyr eller som et gebyr efter regning på grundlag af Trafik-, Bygge- og Boligstyrelsens timeforbrug, jf. dog § 8. Stk. 2. Hvor gebyret fastsættes efter regning, fremgår timesatsen af bilag 1, kapitel 1, tabel 1A. Stk. 3. Udstedelsesgebyr forfalder til betaling ved opgavens afslutning (udstedelsestidspunktet), jf. dog stk. 4-5. Stk. 4. Udstedelsesgebyr i forbindelse med førelsen af rettighedsregistret, jf. bilag 1, kapitel 3, tabel 3C, betales, når et dokument anmeldes til registrering forud for dokumentets indførelse i dagbogen. Ved rekvirering af attest, afskrift, udskrift, kopi m.v. betales udstedelsesgebyret ligeledes i forbindelse med rekvireringen. Afvises et dokument fra registrering, betales ikke nyt gebyr, hvis dokumentet anmeldes til registrering på ny inden 3 måneder regnet fra den første anmeldelse til registrering. Stk. 5. Trafik-, Bygge- og Boligstyrelsen kan opkræve aconto beløb, som betales før opgavens påbegyndelse og undervejs i takt med opgavens udførelse. Stk. 6. Trafik-, Bygge- og Boligstyrelsen kan viderefakturere omkostninger til ekstern sagkyndig bistand til ansøger, hvis sagens karakter nødvendiggør sådanne omkostninger. Ansøger skal orienteres om viderefaktureringen, før Trafik-, Bygge- og Boligstyrelsens sagsbehandling iværksættes. Stk. 7. Gebyrerne betales efter de satser, der er gældende på forfaldstidspunktet, jf. dog § 12.",
      "valid_from": "2018-11-29",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. I forbindelse med en virksomhedsomdannelse f.eks. fra personligt ejet virksomhed til aktieselskab, hvor forholdene i øvrigt ikke ændres, betales et udstedelsesgebyr efter regning, jf. § 3. Stk. 2. I forbindelse med en udstedelse, hvor der er en forhåndsdialog med Trafik-, Bygge- og Boligstyrelsen, kan Trafik-, Bygge- og Boligstyrelsen forinden stille krav om, at det arbejde, som Trafik-, Bygge- og Boligstyrelsen udfører indtil ansøgning indgives, vil indgå helt eller delvis i opgaven, og at denne del af opgaven skal medregnes i udstedelsesgebyret på baggrund af timeforbrug.",
      "valid_from": "2018-11-29",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Ved afbrydelse af en opgave, inden denne er afsluttet, betales en forholdsmæssig andel af udstedelsesgebyret efter et skøn over, hvor stor en andel af opgaven der er gennemført på dette tidspunkt, jf. dog stk. 2 og § 6. Betalingen udgør 1) 25 % af udstedelsesgebyret, hvis mindre end 50 % af opgaven er gennemført, 2) 50 % af udstedelsesgebyret, hvis 50 % eller mere, men mindre end 75 % af opgaven er gennemført, og 3) 75 % af udstedelsesgebyret, hvis 75 % eller mere af opgaven er gennemført. Stk. 2. Ved afbrydelse af en opgave, for hvilken udstedelsesgebyret fastsættes efter regning, betales for det allerede udførte arbejde.",
      "valid_from": "2018-11-29",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. En prøve betragtes som en påbegyndt opgave, når tilmelding til prøven er sket, jf. dog stk. 2-5. Stk. 2. Afsluttes en prøve omfattet af bilag 1, kapitel 4, tabel 4J-4L før normeret tid, og skyldes afslutning af prøven før tid sygdom hos eleven, betales dog intet gebyr, hvis afmelding sker skriftligt af den indstillende skole inden tidspunktet for den pågældende prøve, og hvis pågældende sygdom er dokumenteret over for Trafik-, Bygge- og Boligstyrelsen ved lægeerklæring. Stk. 3. Afsluttes en prøve, hvor udstedelsesgebyret faktureres efter regning, før normeret tid af årsager, som ikke skyldes Trafik-, Bygge- og Boligstyrelsens forhold, force majeure eller forhold omfattet af stk. 2, betragtes prøven som en afsluttet opgave, idet der dog kun betales for det allerede udførte arbejde. Stk. 4. Afsluttes en prøve, der faktureres efter faste gebyrer, før normeret tid af årsager, som ikke skyldes Trafik-, Bygge- og Boligstyrelsens forhold, force majeure eller forhold omfattet af stk. 2, betragtes prøven som en afsluttet opgave, og hele udstedelsesgebyret skal betales. Stk. 5. Et kursus betragtes som en påbegyndt opgave, når tilmelding til kurset er sket. Et kursus, der afsluttes før normeret tid af årsager, som ikke skyldes Trafik-, Bygge- og Boligstyrelsens forhold eller force majeure, betragtes som en afsluttet opgave, og hele udstedelsesgebyret, jf. bilag 1, kapitel 11, tabel 11A, skal betales. Afsluttes et kursus, jf. bilag 1, kapitel 11, tabel 11A, før normeret tid på grund af sygdom hos eleven, betales dog intet gebyr, hvis afmelding sker skriftligt inden tidspunktet for den første kursusdags begyndelse, og hvis pågældende sygdom er dokumenteret over for Trafik-, Bygge- og Boligstyrelsen ved lægeerklæring.",
      "valid_from": "2018-11-29",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Safety-bidraget er reguleret efter luftfartslovens § 148, stk. 4, og satsen fremgår af bilag 1, kapitel 2, tabel 2B, til denne bekendtgørelse. Stk. 2. Flyvepladser, hvorfra der afgår flyvninger med luftfartsselskaber, som skal betale safety-bidrag i henhold til luftfartslovens § 148, stk. 2, skal for hver måned indsende opkrævningsgrundlag for disse luftfartsselskaber til Trafik-, Bygge- og Boligstyrelsen senest den 10. dag i den efterfølgende måned. Stk. 3. Opkrævningsgrundlaget skal indeholde følgende oplysninger: 1) Luftfartsselskabets navn, adresse og CVR-nummer eller tilsvarende. 2) Antal passagerer, der skal betales safety-bidrag for. Stk. 4. Flyvepladserne skal, hvis Trafik-, Bygge- og Boligstyrelsen anmoder herom, opgøre antallet af passager, jf. stk. 3, nr. 2, på afgange fra flyvepladsen. Stk. 5. Trafik-, Bygge- og Boligstyrelsen opkræver safety-bidraget hos luftfartsselskaberne med en betalingsfrist på 30 dage.",
      "valid_from": "2018-11-29",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. For udførelse af opgaver, herunder tilsynsopgaver og tiltrædelseskontrol, uden for dansk område, betales, ud over eventuel øvrig betaling efter denne bekendtgørelse, samtidig for Trafik-, Bygge- og Boligstyrelsens rejse- og opholdsudgifter, herunder udgifter ved rejsetidsforbrug. Stk. 2. Trafik-, Bygge- og Boligstyrelsen kan opkræve aconto beløb, som betales før opgavens påbegyndelse.",
      "valid_from": "2018-11-29",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Udebliver betaling af gebyrer og afgifter efter sidste rettidige indbetalingsdag, kan Trafik-, Bygge- og Boligstyrelsen opkræve et ekspeditionsgebyr på 100 kr. for hver rykkerskrivelse. Der tillægges renter i overensstemmelse med rentelovens § 5.",
      "valid_from": "2018-11-29",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Afgørelser truffet af Trafik-, Bygge- og Boligstyrelsen efter denne bekendtgørelse kan ikke indbringes for transport-, bygnings- og boligministeren eller anden administrativ myndighed, jf. bekendtgørelse om Trafik-, Bygge- og Boligstyrelsens opgaver og beføjelser, klageadgang og kundgørelse af visse af Trafik-, Bygge- og Boligstyrelsens forskrifter.",
      "valid_from": "2018-11-29",
      "valid_to": null
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Bekendtgørelsen træder i kraft den 1. januar 2019. Stk. 2. Følgende bekendtgørelser ophæves: 1) Bekendtgørelse nr. 1487 af 14. december 2017 om Trafik-, Bygge- og Boligstyrelsens gebyrer og afgifter på luftfartsområdet m.v. 2) Bekendtgørelse nr. 1488 af 14. december 2017 for Færøerne om Trafik-, Bygge- og Boligstyrelsens gebyrer og afgifter på luftfartsområdet m.v.",
      "valid_from": "2018-11-29",
      "valid_to": null
    }
  ],
  "definitions": []
}
