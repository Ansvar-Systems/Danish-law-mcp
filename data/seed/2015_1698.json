{
  "id": "2015:1698",
  "type": "statute",
  "title": "Bekendtgørelse for Grønland om lodsning m.v.",
  "short_name": "BEK H#LOKDOK04",
  "status": "in_force",
  "issued_date": "2015-12-11",
  "url": "https://www.retsinformation.dk/eli/lta/2015/1698/xml",
  "description": "Retsinformation source. DocumentId=BP001486; AccessionNumber=B20150169805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. I denne bekendtgørelse forstås ved: 1) Lods: En person, der af Søfartsstyrelsen er certificeret til at lodse. 2) Lodscertifikat: Et certifikat udstedt af Søfartsstyrelsen på, at indehaveren er legitimeret til at foretage nærmere angivne lodsninger. 3) Lodsningsområde: Det geografiske område, som en lods ifølge sit lodscertifikat er legitimeret til at lodse i. 4) Lodsaspirant: En person, der af Søfartsstyrelsen er anerkendt som værende under oplæring til lods. 5) Lodsaspirant-idkort: Et bevis udstedt af Søfartsstyrelsen på, at indehaveren er under oplæring til lods og har ret til at deltage i sidemandsoplæring."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Lodscertifikat udstedes efter ansøgning, hvis ansøgeren 1) er uddannet på et niveau, så ansøgeren må føre skibe uanset disses størrelse, 2) har minimum to års erfaring som skibsfører eller overstyrmand fra relevant sejlads, 3) kan dokumentere tilstrækkeligt kendskab til elektroniske søkort (ECDIS), 4) er i besiddelse af gyldigt sundhedsbevis uden anmærkninger, jf. Søfartsstyrelsens bestemmelser, 5) har gennemført lodsuddannelse, jf. kapitel 3, 6) har gennemført sidemandsoplæring, jf. kapitel 4, 7) har særlig indsigt og erfaring i det ansøgte geografiske lodsningsområde, jf. kapitel 5, 8) har bestået en teoretisk og praktisk fastsat egnethedsprøve, jf. kapitel 6, og 9) er tilknyttet et lodseri, der er registreret i medfør af lodsloven § 24. Stk. 2. Søfartsstyrelsen kan dispensere fra reglerne i stk. 1, nr. 1-2. Der kan dog aldrig udstedes lodscertifikat til lodsning af skibe, som lodsen ikke er kvalificeret til at føre. Stk. 3. I lodscertifikatet angives, hvilke lodsningsområder den pågældende er legitimeret til at lodse i. Certificeringen kan f.eks. begrænses til lodsning på en bestemt årstid, til skibe af en vis størrelse eller til dele af et lodsningsområde. Stk. 4. Hvis et sundhedsbevis i henhold til stk. 1, nr. 4 er behæftet med anmærkninger, kan Søfartsstyrelsen anmode om yderligere oplysninger, for at der kan foretages en vurdering af, om ansøgeren er i stand til at bestride hvervet som lods."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Lodscertifikatet udformes i overensstemmelse med bestemmelserne i bilag 1. Stk. 2. Lodscertifikatet udstedes for en femårig periode. Stk. 3. Et lodscertifikat kan inddrages, hvis 1) indehaveren har gjort sig skyldig i overtrædelse af vilkår for lodscertifikat, af bestemmelser i lodsloven eller af bestemmelser udstedt i medfør af lodsloven eller 2) der i øvrigt er forhold, som gør det betænkeligt, at indehaveren vedbliver at lodse."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Såfremt en lods vurderer, at det ikke er muligt at opretholde den påkrævede lokalerfaring, kan lodsen opnå erfaringen ved deltagelse i sidemandsoplæring i det certificerede lodsningsområde inden udløb af perioden."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Den uddannelse, som er nævnt i § 2, stk. 1, nr. 5, omfatter: 1) Bridge Ressource Management og Emergency Training kursus for lodser, 2) skibsmanøvrering for lodser, 3) lodsjura for lodser, 4) kurser om arktiske forhold for lodser, og 5) personligt sikkerhedskursus for lodser. Stk. 2. Kravene til indholdet af ovennævnte kurser er beskrevet i Søfartsstyrelsens uddannelsesplan for lodser i Grønland. Stk. 3. De kurser, som er nævnt i stk. 1, nr. 1-4, skal gennemføres minimum hvert femte år, mens kurset i stk. 1, nr. 5, skal gennemføres minimum hvert tredje år."
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Søfartsstyrelsen udsteder efter ansøgning lodsaspirant-idkort, hvis lodsaspiranten opfylder betingelserne i § 2, stk. 1, nr. 1. Stk. 2. Lodsaspirant-idkortet udformes i overensstemmelse med bestemmelserne i bilag 1. Stk. 3. Lodsaspirant-idkortet udstedes for et år ad gangen."
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Lodsaspiranten skal gennemføre sidemandsoplæring for hvert ansøgt lodsningsområde. Stk. 2. Sidemandsoplæringen forestås af en certificeret lods. Stk. 3. Lodsaspiranten eller lodsen kan henvende sig til et lodseri eller en certificeret lods, der herefter lader lodsen eller lodsaspiranten medfølge og deltage i den lodsning, hvori der ønskes sidemandsoplæring. Stk. 4. Ingen er pligtig til at medtage mere end én person til sidemandsoplæring på samme lodsning. Stk. 5. Lodsaspiranten eller lodsen afholder eventuelle udgifter forbundet med sidemandsoplæringen."
    },
    {
      "provision_ref": "5:8",
      "chapter": "5",
      "section": "8",
      "content": "§ 8. Ansøgere til et lodscertifikat skal kunne dokumentere indgående kendskab til lodsningsområderne, herunder kunne dokumentere længerevarende sejlads i grønlandske farvande. De skal endvidere have fornødent kendskab til Grønland og grønlandske forhold. Stk. 2. Udover dokumentation for fartstid (søfartsbog), skal ansøgere detaljeret kunne redegøre for det opnåede lokalkendskab. Redegørelsen skal være bilagt arbejdsgivererklæringer m.v. for beskæftigelsens form og omfang. Stk. 3. Søfartsstyrelsen vil ved individuel bedømmelse i hvert enkelt tilfælde træffe afgørelse om, hvorvidt dokumentationskravet er opfyldt og lokalkendskabet tilstrækkeligt. Stk. 4. Ansøgere og indehavere af et lodscertifikat skal elektronisk fremsende dokumentation for sejladser/lodsninger i de enkelte lodsningsområder til Søfartsstyrelsen. Fremsendelsen skal ske via Søfartsstyrelsens rapporteringssystem."
    },
    {
      "provision_ref": "6:9",
      "chapter": "6",
      "section": "9",
      "content": "§ 9. Den praktiske del af egnethedsprøven består af gennemførelse af en lodsning i et ansøgt lodsningsområde. Stk. 2. Den teoretiske del af egnethedsprøven består af en ca. 4 timers prøve, hvor der eksamineres i lokalkendskab for hvert ansøgt lodsningsområde. Stk. 3. I egnethedsprøven deltager en lods, som har deltaget i sidemandsoplæring, samt en censor udpeget af Søfartsstyrelsen. Stk. 4. Ansøgeren kan bestemme tid og sted for egnethedsprøven. Stk. 5. Ansøgeren afholder eventuelle udgifter forbundet hermed, herunder forberedelse, timeløn og rejseomkostninger m.v."
    },
    {
      "provision_ref": "7:10",
      "chapter": "7",
      "section": "10",
      "content": "§ 10. Der kan for overtrædelse af §§ 2-9 fastsættes foranstaltninger i henhold til kriminalloven for Grønland. Stk. 2. Ved udmålingen skal det betragtes som en skærpende omstændighed, hvis der 1) ved overtrædelsen er sket skade på liv eller helbred eller fremkaldt fare herfor, 2) tidligere er afgivet forbud eller påbud for samme eller tilsvarende forhold, eller 3) ved overtrædelsen er opnået eller tilsigtet en økonomisk fordel for den pågældende selv eller andre. Stk. 3. Sker der ikke i medfør af kriminallovens bestemmelser konfiskation af udbytte, som er opnået ved overtrædelsen, skal der ved udmåling af bøde, herunder tillægsbøde, tages særligt hensyn til størrelsen af en opnået eller tilsigtet økonomisk fordel. Stk. 4. Er en overtrædelse begået af selskaber m.v. (juridiske personer), kan der pålægges den juridiske person som sådan bødeansvar. Er overtrædelsen begået af staten, Grønlands Selvstyre, en kommune, et kommunalt fællesskab, der er omfattet af § 64 i Landstingslov om kommunalbestyrel-ser og bygdebestyrelser m.v., eller en bygdebestyrelse, kan der pålægges vedkommende offentlige myndighed som sådan bødeansvar."
    },
    {
      "provision_ref": "7:11",
      "chapter": "7",
      "section": "11",
      "content": "§ 11. Hvis den pågældende ikke er bosat i Grønland, eller vedkommendes tilknytning til det grønlandske samfund i øvrigt har en sådan løsere karakter, at forudsætningerne for anvendelse af foranstaltninger ikke er til stede, kan sagen anlægges eller henvises til forfølgning i Danmark. Stk. 2. Overtrædelse af §§ 2-9 straffes med bøde eller fængsel i indtil 1 år. Stk. 3. Straffen kan stige til fængsel i indtil 2 år, hvis der 1) ved overtrædelsen er sket skade på liv eller helbred eller fremkaldt fare herfor, 2) tidligere er afgivet forbud eller påbud for samme eller tilsvarende forhold, eller 3) ved overtrædelsen er opnået eller tilsigtet en økonomisk fordel for den pågældende selv eller andre. Stk. 4. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "8:12",
      "chapter": "8",
      "section": "12",
      "content": "§ 12. Bekendtgørelsen træder i kraft den 1. juli 2016. Stk. 2. § 2, stk. 1, nr. 6, og kapitel 4 træder i kraft den 1. januar 2017."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. I denne bekendtgørelse forstås ved: 1) Lods: En person, der af Søfartsstyrelsen er certificeret til at lodse. 2) Lodscertifikat: Et certifikat udstedt af Søfartsstyrelsen på, at indehaveren er legitimeret til at foretage nærmere angivne lodsninger. 3) Lodsningsområde: Det geografiske område, som en lods ifølge sit lodscertifikat er legitimeret til at lodse i. 4) Lodsaspirant: En person, der af Søfartsstyrelsen er anerkendt som værende under oplæring til lods. 5) Lodsaspirant-idkort: Et bevis udstedt af Søfartsstyrelsen på, at indehaveren er under oplæring til lods og har ret til at deltage i sidemandsoplæring.",
      "valid_from": "2015-12-11",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Lodscertifikat udstedes efter ansøgning, hvis ansøgeren 1) er uddannet på et niveau, så ansøgeren må føre skibe uanset disses størrelse, 2) har minimum to års erfaring som skibsfører eller overstyrmand fra relevant sejlads, 3) kan dokumentere tilstrækkeligt kendskab til elektroniske søkort (ECDIS), 4) er i besiddelse af gyldigt sundhedsbevis uden anmærkninger, jf. Søfartsstyrelsens bestemmelser, 5) har gennemført lodsuddannelse, jf. kapitel 3, 6) har gennemført sidemandsoplæring, jf. kapitel 4, 7) har særlig indsigt og erfaring i det ansøgte geografiske lodsningsområde, jf. kapitel 5, 8) har bestået en teoretisk og praktisk fastsat egnethedsprøve, jf. kapitel 6, og 9) er tilknyttet et lodseri, der er registreret i medfør af lodsloven § 24. Stk. 2. Søfartsstyrelsen kan dispensere fra reglerne i stk. 1, nr. 1-2. Der kan dog aldrig udstedes lodscertifikat til lodsning af skibe, som lodsen ikke er kvalificeret til at føre. Stk. 3. I lodscertifikatet angives, hvilke lodsningsområder den pågældende er legitimeret til at lodse i. Certificeringen kan f.eks. begrænses til lodsning på en bestemt årstid, til skibe af en vis størrelse eller til dele af et lodsningsområde. Stk. 4. Hvis et sundhedsbevis i henhold til stk. 1, nr. 4 er behæftet med anmærkninger, kan Søfartsstyrelsen anmode om yderligere oplysninger, for at der kan foretages en vurdering af, om ansøgeren er i stand til at bestride hvervet som lods.",
      "valid_from": "2015-12-11",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Lodscertifikatet udformes i overensstemmelse med bestemmelserne i bilag 1. Stk. 2. Lodscertifikatet udstedes for en femårig periode. Stk. 3. Et lodscertifikat kan inddrages, hvis 1) indehaveren har gjort sig skyldig i overtrædelse af vilkår for lodscertifikat, af bestemmelser i lodsloven eller af bestemmelser udstedt i medfør af lodsloven eller 2) der i øvrigt er forhold, som gør det betænkeligt, at indehaveren vedbliver at lodse.",
      "valid_from": "2015-12-11",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Såfremt en lods vurderer, at det ikke er muligt at opretholde den påkrævede lokalerfaring, kan lodsen opnå erfaringen ved deltagelse i sidemandsoplæring i det certificerede lodsningsområde inden udløb af perioden.",
      "valid_from": "2015-12-11",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Den uddannelse, som er nævnt i § 2, stk. 1, nr. 5, omfatter: 1) Bridge Ressource Management og Emergency Training kursus for lodser, 2) skibsmanøvrering for lodser, 3) lodsjura for lodser, 4) kurser om arktiske forhold for lodser, og 5) personligt sikkerhedskursus for lodser. Stk. 2. Kravene til indholdet af ovennævnte kurser er beskrevet i Søfartsstyrelsens uddannelsesplan for lodser i Grønland. Stk. 3. De kurser, som er nævnt i stk. 1, nr. 1-4, skal gennemføres minimum hvert femte år, mens kurset i stk. 1, nr. 5, skal gennemføres minimum hvert tredje år.",
      "valid_from": "2015-12-11",
      "valid_to": null
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Søfartsstyrelsen udsteder efter ansøgning lodsaspirant-idkort, hvis lodsaspiranten opfylder betingelserne i § 2, stk. 1, nr. 1. Stk. 2. Lodsaspirant-idkortet udformes i overensstemmelse med bestemmelserne i bilag 1. Stk. 3. Lodsaspirant-idkortet udstedes for et år ad gangen.",
      "valid_from": "2015-12-11",
      "valid_to": null
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Lodsaspiranten skal gennemføre sidemandsoplæring for hvert ansøgt lodsningsområde. Stk. 2. Sidemandsoplæringen forestås af en certificeret lods. Stk. 3. Lodsaspiranten eller lodsen kan henvende sig til et lodseri eller en certificeret lods, der herefter lader lodsen eller lodsaspiranten medfølge og deltage i den lodsning, hvori der ønskes sidemandsoplæring. Stk. 4. Ingen er pligtig til at medtage mere end én person til sidemandsoplæring på samme lodsning. Stk. 5. Lodsaspiranten eller lodsen afholder eventuelle udgifter forbundet med sidemandsoplæringen.",
      "valid_from": "2015-12-11",
      "valid_to": null
    },
    {
      "provision_ref": "5:8",
      "chapter": "5",
      "section": "8",
      "content": "§ 8. Ansøgere til et lodscertifikat skal kunne dokumentere indgående kendskab til lodsningsområderne, herunder kunne dokumentere længerevarende sejlads i grønlandske farvande. De skal endvidere have fornødent kendskab til Grønland og grønlandske forhold. Stk. 2. Udover dokumentation for fartstid (søfartsbog), skal ansøgere detaljeret kunne redegøre for det opnåede lokalkendskab. Redegørelsen skal være bilagt arbejdsgivererklæringer m.v. for beskæftigelsens form og omfang. Stk. 3. Søfartsstyrelsen vil ved individuel bedømmelse i hvert enkelt tilfælde træffe afgørelse om, hvorvidt dokumentationskravet er opfyldt og lokalkendskabet tilstrækkeligt. Stk. 4. Ansøgere og indehavere af et lodscertifikat skal elektronisk fremsende dokumentation for sejladser/lodsninger i de enkelte lodsningsområder til Søfartsstyrelsen. Fremsendelsen skal ske via Søfartsstyrelsens rapporteringssystem.",
      "valid_from": "2015-12-11",
      "valid_to": null
    },
    {
      "provision_ref": "6:9",
      "chapter": "6",
      "section": "9",
      "content": "§ 9. Den praktiske del af egnethedsprøven består af gennemførelse af en lodsning i et ansøgt lodsningsområde. Stk. 2. Den teoretiske del af egnethedsprøven består af en ca. 4 timers prøve, hvor der eksamineres i lokalkendskab for hvert ansøgt lodsningsområde. Stk. 3. I egnethedsprøven deltager en lods, som har deltaget i sidemandsoplæring, samt en censor udpeget af Søfartsstyrelsen. Stk. 4. Ansøgeren kan bestemme tid og sted for egnethedsprøven. Stk. 5. Ansøgeren afholder eventuelle udgifter forbundet hermed, herunder forberedelse, timeløn og rejseomkostninger m.v.",
      "valid_from": "2015-12-11",
      "valid_to": null
    },
    {
      "provision_ref": "7:10",
      "chapter": "7",
      "section": "10",
      "content": "§ 10. Der kan for overtrædelse af §§ 2-9 fastsættes foranstaltninger i henhold til kriminalloven for Grønland. Stk. 2. Ved udmålingen skal det betragtes som en skærpende omstændighed, hvis der 1) ved overtrædelsen er sket skade på liv eller helbred eller fremkaldt fare herfor, 2) tidligere er afgivet forbud eller påbud for samme eller tilsvarende forhold, eller 3) ved overtrædelsen er opnået eller tilsigtet en økonomisk fordel for den pågældende selv eller andre. Stk. 3. Sker der ikke i medfør af kriminallovens bestemmelser konfiskation af udbytte, som er opnået ved overtrædelsen, skal der ved udmåling af bøde, herunder tillægsbøde, tages særligt hensyn til størrelsen af en opnået eller tilsigtet økonomisk fordel. Stk. 4. Er en overtrædelse begået af selskaber m.v. (juridiske personer), kan der pålægges den juridiske person som sådan bødeansvar. Er overtrædelsen begået af staten, Grønlands Selvstyre, en kommune, et kommunalt fællesskab, der er omfattet af § 64 i Landstingslov om kommunalbestyrel-ser og bygdebestyrelser m.v., eller en bygdebestyrelse, kan der pålægges vedkommende offentlige myndighed som sådan bødeansvar.",
      "valid_from": "2015-12-11",
      "valid_to": null
    },
    {
      "provision_ref": "7:11",
      "chapter": "7",
      "section": "11",
      "content": "§ 11. Hvis den pågældende ikke er bosat i Grønland, eller vedkommendes tilknytning til det grønlandske samfund i øvrigt har en sådan løsere karakter, at forudsætningerne for anvendelse af foranstaltninger ikke er til stede, kan sagen anlægges eller henvises til forfølgning i Danmark. Stk. 2. Overtrædelse af §§ 2-9 straffes med bøde eller fængsel i indtil 1 år. Stk. 3. Straffen kan stige til fængsel i indtil 2 år, hvis der 1) ved overtrædelsen er sket skade på liv eller helbred eller fremkaldt fare herfor, 2) tidligere er afgivet forbud eller påbud for samme eller tilsvarende forhold, eller 3) ved overtrædelsen er opnået eller tilsigtet en økonomisk fordel for den pågældende selv eller andre. Stk. 4. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2015-12-11",
      "valid_to": null
    },
    {
      "provision_ref": "8:12",
      "chapter": "8",
      "section": "12",
      "content": "§ 12. Bekendtgørelsen træder i kraft den 1. juli 2016. Stk. 2. § 2, stk. 1, nr. 6, og kapitel 4 træder i kraft den 1. januar 2017.",
      "valid_from": "2015-12-11",
      "valid_to": null
    }
  ],
  "definitions": []
}
