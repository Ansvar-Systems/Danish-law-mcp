{
  "id": "2011:1355",
  "type": "statute",
  "title": "Bekendtgørelse om indberetning af oplysninger om farligt gods via skibsmeldesystemet SOUNDREP",
  "short_name": "BEK H#LOKDOK04",
  "status": "in_force",
  "issued_date": "2011-12-20",
  "url": "https://www.retsinformation.dk/eli/lta/2011/1355/xml",
  "description": "Retsinformation source. DocumentId=AL002465; AccessionNumber=B20110135505; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Til sikring af skibsfarten og miljøet i Sundet samt lufttrafikken til og fra Københavns Lufthavn, Kastrup, er der etableret et skibsmeldesystem benævnt SOUNDREP. Stk. 2. Forsvarskommandoen forestår driften af skibsmeldesystemet SOUNDREP, for så vidt angår det danske søterritorium og den danske eksklusive økonomiske zone. Stk. 3. Denne bekendtgørelse fastsætter regler om indberetning af farligt gods til SOUNDREP inden indsejling i Sundet. Stk. 4. Øvrig indberetning i henhold til resolution MSC.314(88) den 29. november 2010 af den Internationale Maritime Organisation (IMO) er fastsat i Søfartsstyrelsens bekendtgørelse om skibsmeldesystemet SOUNDREP og om melding ved passage af Drogden gravede rende for skibe, hvis højde overstiger 35 meter. Resolutionen er gengivet i bilag 1."
    },
    {
      "provision_ref": "2",
      "section": "2",
      "content": "§ 2. Danske og udenlandske skibe med farligt gods skal inden passage af SOUNDREP-rapporteringslinjen afsende en obligatorisk SOUNDREP-rapport til SOUNDREP indeholdende oplysninger om ladningen i overensstemmelse med kravene i det obligatoriske skibsmeldesystem SOUNDREP, jf. resolution MSC.314(88) vedtaget den 29. november 2010 af den Internationale Maritime Organisation (IMO). Stk. 2. Stk. 1 finder ikke anvendelse for skibe, der allerede via SafeSeaNet har indberettet tilsvarende oplysninger om farligt gods i henhold til Europa-Parlamentets og Rådets direktiv 2002/59/EF, som ændret ved direktiv 2009/17/EF om oprettelse af et trafikovervågnings- og trafikinformationssystem for skibsfarten i Fællesskabet eller er omfattet af en undtagelse fra indberetning af oplysninger om farligt gods, der er meddelt i henhold til dette direktiv. 1) Direktivet er delvist implementeret ved bekendtgørelse nr. 1286 af 24. november 2010 om indberetning af oplysninger om farligt eller forurenende gods om bord på skibe. Stk. 3. Indberetning efter stk. 1 skal ske samtidig med den indberetning af oplysninger, der kræves efter Søfartsstyrelsens bekendtgørelse om skibsmeldesystemet SOUNDREP og om melding ved passage af Drogden gravede rende for skibe hvis højde overstiger 35 meter."
    },
    {
      "provision_ref": "3",
      "section": "3",
      "content": "§ 3. Forsvarskommandoen beslutter, hvorvidt der på baggrund af SOUNDREP’s iagttagelser skal foretages henvendelse til relevante danske myndigheder med henblik på håndhævelsesmæssige tiltag."
    },
    {
      "provision_ref": "4",
      "section": "4",
      "content": "§ 4. Medmindre højere straf er forskyldt efter den øvrige lovgivning, straffes med bøde den, der undlader at indberette efter § 2, stk. 1 og stk. 3. Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på miljøet eller fremkaldt fare herfor, eller 2) opnået eller tilsigtet en økonomisk fordel for den pågældende selv eller andre, herunder ved besparelser. Stk. 3. Stk. 2 finder også anvendelse for overtrædelser begået fra udenlandske skibe i indre territorialt farvand, jf. dog stk. 4. Stk. 4. For overtrædelser begået fra udenlandske skibe i ydre territorialt farvand og fra skibe i indre territorialt farvand, der er under uskadelig passage i medfør af det danske stræderegime, finder stk. 2 kun anvendelse, hvis der er tale om forsætlig og alvorlig forurening af havmiljøet. Stk. 5. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "5",
      "section": "5",
      "content": "§ 5. Bekendtgørelsen træder i kraft den 1. januar 2012."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Til sikring af skibsfarten og miljøet i Sundet samt lufttrafikken til og fra Københavns Lufthavn, Kastrup, er der etableret et skibsmeldesystem benævnt SOUNDREP. Stk. 2. Forsvarskommandoen forestår driften af skibsmeldesystemet SOUNDREP, for så vidt angår det danske søterritorium og den danske eksklusive økonomiske zone. Stk. 3. Denne bekendtgørelse fastsætter regler om indberetning af farligt gods til SOUNDREP inden indsejling i Sundet. Stk. 4. Øvrig indberetning i henhold til resolution MSC.314(88) den 29. november 2010 af den Internationale Maritime Organisation (IMO) er fastsat i Søfartsstyrelsens bekendtgørelse om skibsmeldesystemet SOUNDREP og om melding ved passage af Drogden gravede rende for skibe, hvis højde overstiger 35 meter. Resolutionen er gengivet i bilag 1.",
      "valid_from": "2011-12-20",
      "valid_to": null
    },
    {
      "provision_ref": "2",
      "section": "2",
      "content": "§ 2. Danske og udenlandske skibe med farligt gods skal inden passage af SOUNDREP-rapporteringslinjen afsende en obligatorisk SOUNDREP-rapport til SOUNDREP indeholdende oplysninger om ladningen i overensstemmelse med kravene i det obligatoriske skibsmeldesystem SOUNDREP, jf. resolution MSC.314(88) vedtaget den 29. november 2010 af den Internationale Maritime Organisation (IMO). Stk. 2. Stk. 1 finder ikke anvendelse for skibe, der allerede via SafeSeaNet har indberettet tilsvarende oplysninger om farligt gods i henhold til Europa-Parlamentets og Rådets direktiv 2002/59/EF, som ændret ved direktiv 2009/17/EF om oprettelse af et trafikovervågnings- og trafikinformationssystem for skibsfarten i Fællesskabet eller er omfattet af en undtagelse fra indberetning af oplysninger om farligt gods, der er meddelt i henhold til dette direktiv. 1) Direktivet er delvist implementeret ved bekendtgørelse nr. 1286 af 24. november 2010 om indberetning af oplysninger om farligt eller forurenende gods om bord på skibe. Stk. 3. Indberetning efter stk. 1 skal ske samtidig med den indberetning af oplysninger, der kræves efter Søfartsstyrelsens bekendtgørelse om skibsmeldesystemet SOUNDREP og om melding ved passage af Drogden gravede rende for skibe hvis højde overstiger 35 meter.",
      "valid_from": "2011-12-20",
      "valid_to": null
    },
    {
      "provision_ref": "3",
      "section": "3",
      "content": "§ 3. Forsvarskommandoen beslutter, hvorvidt der på baggrund af SOUNDREP’s iagttagelser skal foretages henvendelse til relevante danske myndigheder med henblik på håndhævelsesmæssige tiltag.",
      "valid_from": "2011-12-20",
      "valid_to": null
    },
    {
      "provision_ref": "4",
      "section": "4",
      "content": "§ 4. Medmindre højere straf er forskyldt efter den øvrige lovgivning, straffes med bøde den, der undlader at indberette efter § 2, stk. 1 og stk. 3. Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på miljøet eller fremkaldt fare herfor, eller 2) opnået eller tilsigtet en økonomisk fordel for den pågældende selv eller andre, herunder ved besparelser. Stk. 3. Stk. 2 finder også anvendelse for overtrædelser begået fra udenlandske skibe i indre territorialt farvand, jf. dog stk. 4. Stk. 4. For overtrædelser begået fra udenlandske skibe i ydre territorialt farvand og fra skibe i indre territorialt farvand, der er under uskadelig passage i medfør af det danske stræderegime, finder stk. 2 kun anvendelse, hvis der er tale om forsætlig og alvorlig forurening af havmiljøet. Stk. 5. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2011-12-20",
      "valid_to": null
    },
    {
      "provision_ref": "5",
      "section": "5",
      "content": "§ 5. Bekendtgørelsen træder i kraft den 1. januar 2012.",
      "valid_from": "2011-12-20",
      "valid_to": null
    }
  ],
  "definitions": []
}
