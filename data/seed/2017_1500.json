{
  "id": "2017:1500",
  "type": "statute",
  "title": "Bekendtgørelse om håndtering af udvindingsaffald",
  "short_name": "BEK H#LOKDOK04",
  "status": "in_force",
  "issued_date": "2017-12-14",
  "url": "https://www.retsinformation.dk/eli/lta/2017/1500/xml",
  "description": "Retsinformation source. DocumentId=CK001554; AccessionNumber=B20170150005; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen fastsætter regler om håndtering af udvindingsaffald. Bekendtgørelsens regler supplerer reglerne i bekendtgørelse om godkendelse af listevirksomhed og bekendtgørelse om affald. Stk. 2. Medmindre andet følger af bekendtgørelsen, finder den øvrige lovgivning om håndtering af affald anvendelse."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Bekendtgørelsen omfatter ikke følgende: 1) Affald, der opstår i forbindelse med efterforskning, udvinding og oparbejdning af mineralressourcer samt affald fra drift af stenbrud, men som ikke direkte stammer fra disse aktiviteter. 2) Affald fra offshore-efterforskning, -udvinding og -oparbejdning af mineralressourcer. 3) Injektion af vand, der alene indeholder stoffer, som stammer fra efterforskning og udvinding af kulbrinter eller fra minedrift. 4) Injektion af vand af tekniske grunde i geologiske lag, hvorfra kulbrinter eller andre stoffer er blevet udvundet, eller injektion af vand i geologiske lag, som af naturlige årsager er permanent uegnede til anden anvendelse. Sådanne injektioner må ikke indeholde andre stoffer end dem, der stammer fra efterforskning og udvinding. 5) Reinjektion af grundvand, der er pumpet op fra miner og stenbrud eller i forbindelse med udførelse eller vedligeholdelse af bygge- og anlægsarbejder. Stk. 2. Inert affald og uforurenet jord fra efterforskning, udvinding, oparbejdning og oplagring af mineralressourcer og fra stenbrudsdrift og affald fra udvinding, oparbejdning og oplagring af tørv er ikke omfattet af § 9, § 10, § 12, stk. 5, § 14, § 15, kapitel 4 og 7, medmindre det deponeres i et affaldsanlæg i kategori A. Stk. 3. Godkendelsesmyndigheden kan reducere eller frafalde kravene til deponering af ikke-farligt affald, der er opstået ved efterforskning efter mineralressourcer, bortset fra olie og evaporiter, dog ikke gipssten og anhydrit, og til deponering af uforurenet jord og affald fra udvinding, oparbejdning og oplagring af tørv, hvis godkendelsesmyndigheden finder det godtgjort, at kravene i § 4, er opfyldt."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. I denne bekendtgørelse forstås ved: 1) Affald: Som defineret i bekendtgørelse om affald. 2) Affaldsanlæg: Et område, der er udpeget til akkumulering eller deponering af udvindingsaffald, fast eller flydende, opløst eller opslæmmet, herunder dæmninger og andre konstruktioner, der skal indeholde, tilbageholde, indeslutte eller på anden måde afgrænse et sådant anlæg, samt bl.a. lokaliteter hvor affald lægges i en dynge og damme, men ikke tomme brud, hvori der placeres affald efter udvinding af mineralet med henblik på retablering eller anlægsformål, med følgende tidsmæssige begrænsninger: a) Ingen tidsmæssig begrænsning for affaldsanlæg i kategori A, jf. bilag 2, og anlæg til affald defineret som farligt i affaldshåndteringsplanen, jf. § 11, nr. 3, og bilag 3. b) I mere end seks måneder for anlæg til farligt affald, der uventet er opstået. c) I mere end et år for anlæg til ikke-farligt ikke-inert affald. d) I mere end tre år for anlæg til uforurenet jord, ikke-farligt affald fra efterforskning, affald fra udvinding, oparbejdning og oplagring af tørv og inert affald. 3) Affaldsindehaver: Som defineret i bekendtgørelse om affald. 4) Anlægssted: Hele det område på et bestemt geografisk sted, som en driftsherre har ledelsesmæssig kontrol over. 5) Cyanid dissocierbart med svag syre: Cyanider og cyanidforbindelser, der dissocieres med svag syre ved et nærmere fastlagt pH. 6) Dam: Et naturligt eller kunstigt anlæg til sedimentering af finkornet affald, typisk i form af tailings, sammen med varierende mængder frit vand, som stammer fra oparbejdning af mineralressourcer og fra rensning og recirkulering af procesvand. 7) Driftsherre: Den fysiske eller juridiske person, der har ansvaret for håndtering af udvindingsaffald, herunder i forbindelse med midlertidig oplagring af udvindingsaffald i driftsfasen og i perioden efter nedlukning. 8) Dynge: Et kunstigt anlæg til deponering af fast udvindingsaffald på jordoverfladen. 9) Dæmning: En konstruktion, der tilbageholder eller omslutter vand eller udvindingsaffald i en dam. 10) Efterforskning: Søgning efter mineralforekomster af økonomisk værdi, herunder prøveudtagning, bulkprøveudtagning, boring og udgravning, bortset fra arbejder, der er nødvendige for udvindingen af sådanne forekomster, samt aktiviteter, der er direkte forbundet med en eksisterende udvinding. 11) Farligt affald: Som defineret i bekendtgørelse om affald. 12) Farlige stoffer: Stoffer, blandinger og præparater, der er defineret som farlige i henhold til bekendtgørelse om klassificering, emballering, mærkning, salg og opbevaring af stoffer og blandinger. 13) Inert affald: Affald, der ikke undergår signifikante fysiske, kemiske eller biologiske forandringer. Inert affald er hverken opløseligt eller brændbart eller på anden måde fysisk eller kemisk reaktivt; det er ikke bionedbrydeligt og har ingen negativ indflydelse på andet materiale, det kommer i berøring med, på en sådan måde, at det sandsynligvis vil medføre forurening af miljøet eller skade menneskers sundhed. Affaldets samlede perkolatafgivelse og indhold af forurenende stoffer og perkolatets økotoksicitet skal være af ubetydeligt omfang og må navnlig ikke bringe overfladevandets og/eller grundvandets kvalitet i fare, og som uddybet i bekendtgørelses bilag 3, punkt 4. 14) Kompetent person: En fysisk person, som har modtaget den fornødne oplæring og uddannelse i forhold til akkumulering og deponering af udvindingsaffald. 15) Mineralressource eller mineral: En naturlig forekomst i jordskorpen af et organisk eller uorganisk stof såsom energibrændstoffer, metalmalme, industri- og byggemineraler, men ikke vand. 16) Offshore: Det hav- og havbundsområde, der strækker sig udad fra middellavvandsmærket. 17) Oparbejdning: Behandling af mineralressourcer, herunder drift af stenbrud, ved hjælp af en eller flere mekaniske, fysiske, biologiske, termiske eller kemiske processer med henblik på udvinding af mineralet, herunder deling, sortering, separation og udvaskning. Fornyet behandling af tidligere affald er omfattet af definitionen, men ikke udsmeltning, termiske fremstillingsprocesser, bortset fra brænding af kalksten, og metallurgiske operationer. 18) Perkolat: Enhver væske, der siver gennem deponeret affald og ledes ud fra eller forefindes i et affaldsanlæg, herunder forurenet drænvand, og som kan skade miljøet, hvis den ikke behandles. 19) Retablering: Behandling af det landområde, der påvirkes af et affaldsanlæg, på en sådan måde, at det bringes tilbage til en tilfredsstillende tilstand med hensyn til bl.a. jordbundskvalitet, dyre- og planteliv, habitatområder, ferskvandssystemer, landskab og anvendelsesmuligheder. 20) Strukturel integritet: Et affaldsanlægs evne til at holde affaldet inden for anlægsområdets afgrænsning på den måde, som affaldsanlægget er konstrueret til. 21) Større uheld: En hændelse på et anlægssted ved håndtering af udvindingsaffald i en virksomhed, der er omfattet af bekendtgørelsen, som fører til, at menneskers sundhed eller miljøet bringes i alvorlig fare, enten umiddelbart eller på længere sigt, på selve anlægsstedet eller udenfor. 22) Tailings: Det faste affald eller slam, der bliver tilovers efter oparbejdning af mineraler ved separationsprocesser (f.eks. knusning, formaling, sortering, flotation og andre fysisk/kemiske teknikker), hvorved de værdifulde mineraler isoleres fra det mindre værdifulde klippemateriale. 23) Udvindingsaffald: Affald fra efterforskning, udvinding, oparbejdning og oplagring af mineralressourcer samt affald fra drift af stenbrud. 24) Udvindingsindustrien: Alle virksomheder og foretagender, der tager del i udvinding af mineralressourcer på jordoverfladen eller i undergrunden i erhvervsmæssigt øjemed, herunder udvinding ved boring eller oparbejdning af det udvundne materiale. 25) Uforurenet jord: Jord, der ikke betragtes som forurenet, jf. § 83 c, i loven. 26) Ukorrekt drift: Drift, der kan give anledning til et større uheld, herunder svigtende miljøbeskyttelsesforanstaltninger og fejlagtig eller utilsigtet konstruktion af affaldsanlægget. 27) Væsentlig ændring: En ændring i et affaldsanlægs struktur eller drift, der efter en konkret vurdering kan få betydelige negative virkninger for menneskers sundhed eller miljøet."
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Driftsherren skal træffe foranstaltninger, der er nødvendige for at forebygge og i videst muligt omfang begrænse negative påvirkninger af miljø og sundhed som følge af håndteringen af udvindingsaffald, herunder forvaltningen af affaldsanlægget, også efter dets lukning, og forebyggelse af større uheld på anlægget og begrænsning af følgerne heraf for miljøet og menneskers sundhed, der bl.a. bygger på den bedste tilgængelige teknik. Ved valget af den bedste tilgængelige teknik skal der tages hensyn til affaldsanlæggets tekniske karakteristika, geografiske beliggenhed og de lokale miljøforhold."
    },
    {
      "provision_ref": "4:5",
      "chapter": "4",
      "section": "5",
      "content": "§ 5. Ansøgning om godkendelse af affaldsanlæg og godkendelsespligtige ændringer og udvidelser af disse skal af driftsherren indsendes til godkendelsesmyndigheden, jf. kapitel 4, i bekendtgørelse om godkendelse af listevirksomhed. Stk. 2. Ansøgningen skal indeholde følgende: 1) Oplysningerne i § 6, stk. 4, i bekendtgørelse om godkendelse af listevirksomhed. 2) Oplysningerne i bilag 4. 3) Den ønskede form for sikkerhedsstillelse, jf. §§ 9 og 10. 4) Forslag til en affaldshåndteringsplan udarbejdet i overensstemmelse med § 11. Stk. 3. Hvis en ansøgning omhandler et affaldsanlæg i kategori A, jf. bilag 2, skal ansøgningen også indeholde følgende: 1) Forslag til en strategi for forebyggelse af større uheld ved håndtering af udvindingsaffald udarbejdet i overensstemmelse med § 12. 2) Forslag til et sikkerhedsledelsessystem udarbejdet i overensstemmelse med § 12. 3) Forslag til en intern beredskabsplan udarbejdet i overensstemmelse med § 12. 4) En beskrivelse af, hvordan personalet uddannes og trænes. Stk. 4. Forudsat at alle kravene i denne paragraf er opfyldt, kan godkendelser, der er udstedt i henhold til anden national lovgivning eller fællesskabslovgivning, kombineres til én enkelt godkendelse, hvis unødvendig gentagelse af oplysninger derved undgås, og driftsherren eller Miljøstyrelsen spares for dobbeltarbejde. Forudsat at alle kravene i denne paragraf er opfyldt, kan elementerne i stk. 2 og 3, kombineres i én enkelt godkendelse eller i flere godkendelser."
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Godkendelsesmyndigheden kan meddele godkendelse efter lovens § 33, stk. 1, hvis den finder det godtgjort, 1) at affaldsanlægget opfylder alle relevante krav i bekendtgørelsen, herunder de krav og vilkår, som kan og skal fastsættes i medfør af § 7, og bilag 5, 2) at der vil blive stillet sikkerhed i henhold til §§ 9 og 10, 3) at affaldshåndteringsplanen, jf. § 11, ikke direkte strider mod eller på anden måde hindrer affaldshåndteringsplanen, jf. i kapitel 4, i bekendtgørelse om affald, og 4) at driftsherren ved opførelse af et nyt affaldsanlæg eller ved ændring af et bestående affaldsanlæg sørger for, at anlægget opføres, forvaltes og vedligeholdes på en sådan måde, at det er fysisk stabilt, og at skader på landskabet begrænses mest muligt. Stk. 2. Hvis godkendelsesmyndigheden på grundlag af en miljøkonsekvensvurdering, som er udarbejdet af ansøger, vurderer, at der ikke er behov for opsamling og behandling af perkolat, eller hvis det er godtgjort, at affaldsanlægget ikke rummer nogen potentiel fare for jord, grundvand eller overfladevand, kan kravene til perkolat lempes eller frafaldes i overensstemmelse hermed."
    },
    {
      "provision_ref": "4:7",
      "chapter": "4",
      "section": "7",
      "content": "§ 7. En godkendelse skal indeholde 1) en kategorisering af affaldsanlægget i kategori A eller B, jf. bilag 2, 2) den godkendte affaldshåndteringsplan, 3) den godkendte strategi for forebyggelse af større uheld ved håndtering af udvindingsaffald, 4) det godkendte sikkerhedsledelsessystem, og 5) den godkendte interne beredskabsplan. Stk. 2. Godkendelsesmyndigheden skal fastsætte vilkår om 1) sikkerhedsstillelse, jf. §§ 9 og 10, 2) at affaldshåndteringsplanen skal revurderes og opdateres og herefter indsendes til fornyet godkendelse hos godkendelsesmyndigheden hvert 5. år, 3) at strategien for forebyggelse af større uheld ved håndtering af udvindingsaffald, sikkerhedsledelsessystemet og den interne beredskabsplan skal revurderes og opdateres hvert 3. år, 4) at der udpeges en sikkerhedsansvarlig, og 5) at affaldsanlæg skal forvaltes af kompetente personer. Stk. 3. Godkendelsesmyndigheden skal fastsætte øvrige vilkår, jf. bilag 5."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Godkendelsesmyndigheden skal, for affaldsanlæg i kategori A, iagttage reglerne om forudgående offentlighed og grænseoverskridende forurening i kapitel 6 og 9, i bekendtgørelse om godkendelse af listevirksomhed."
    },
    {
      "provision_ref": "5:9",
      "chapter": "5",
      "section": "9",
      "content": "§ 9. Inden akkumulering eller deponering af udvindingsaffald i et affaldsanlæg påbegyndes skal driftsherren stille sikkerhed for betaling for alle de forpligtelser, der påhviler driftsherren ifølge godkendelsen, herunder for nødvendige foranstaltninger, der vedrører tidsrummet efter nedlukning af affaldsanlægget, jf. § 16, stk. 3, nr. 2. Stk. 2. Sikkerhedsstillelsens størrelse fastsættes på grundlag af et skøn over de samlede udgifter, til opfyldelse af godkendelsens vilkår på baggrund af de elementer, der fremgår af bilag 6. De enkelte delelementer, som indgår i grundlaget for fastlæggelsen af sikkerhedens størrelse, jf. bilag 6, skal fremgå af afgørelsen. Stk. 3. Hvis de fastsatte vilkår om nedlukning af et affaldsanlæg, der er placeret i en råstofgrav, helt eller delvist svarer til efterbehandlingsvilkår, der med krav om sikkerhedsstillelse er fastsat efter § 10, i lov om råstoffer, skal kravet efter stk. 2, nedsættes tilsvarende."
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Sikkerhedsstillelsens størrelse justeres i takt med og i det omfang, der foretages retableringsforanstaltninger i det område, der påvirkes af affaldsanlægget, som beskrevet i affaldshåndteringsplanen. Stk. 2. Når der er sket nedlukning af affaldsanlægget i overensstemmelse med § 16, stk. 2, og nedlukningen er godkendt af godkendelsesmyndigheden, jf. § 16, stk. 3, skal godkendelsesmyndigheden træffe afgørelse om, at sikkerhedsstillelsen kan nedsættes med den andel, der er fastsat til dækning af udgifter knyttet til nedlukningen."
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Affaldshåndteringsplanen, jf. § 5, stk. 2, nr. 4, skal indeholde følgende: 1) Dokumentation for affaldsanlæggets kategorisering, jf. bilag 2, herunder en beskrivelse af den eventuelle risiko for uheld. 2) En karakterisering af affaldet i overensstemmelse med bilag 3, og et skøn over den samlede udvindingsaffaldsmængde, der produceres i driftsfasen. 3) En beskrivelse af den aktivitet, hvorved affaldet opstår, og af en eventuel efterfølgende behandling af affaldet. 4) En beskrivelse af, hvilke skader på menneskers sundhed og miljøet deponering af udvindingsaffaldet kan afstedkomme, og hvilke forebyggende foranstaltninger der skal træffes med henblik på at begrænse miljøpåvirkningen under driften og efter nedlukningen mest muligt. 5) Forslag til relevante kontrol- og overvågningsprocedurer. 6) Forslag til plan for procedurer for nedlukning, herunder retablering, procedurer og overvågning efter nedlukning. 7) Foranstaltninger til forebyggelse af forringet vandtilstand og til forebyggelse eller minimering af luft- og jordforurening. 8) En kortlægning af tilstanden i det område, der påvirkes af affaldsanlægget. 9) En beskrivelse af, hvordan udvindingsaffaldet, under hensyntagen til princippet om bæredygtig udvikling, minimeres, behandles, nyttiggøres og deponeres. Stk. 2. For at undgå dobbeltarbejde, kan driftsherren indsende planer, der udarbejdes i medfør af anden lovgivning, og som indeholder de oplysninger, der fremgår af § 6, stk. 2, nr. 2, § 11, stk. 1, nr. 1 og 3-9, bilag 2, 2. pkt., 2. afsnit, og bilag 4, 5. pkt., 1. afsnit. Kravene, der fremgår af § 6, stk. 2, nr. 2, § 11, stk. 1, nr. 1 og 3-9, § 6, stk. 2, nr. 2, bilag 2, 2. pkt., 2. afsnit, bilag 4, 5. pkt., 1. afsnit, bilag 4, 3. pkt., og § 11, stk.1, nr. 9, skal endvidere også opfyldes. Driftsherren skal godtgøre, at første og andet punktum er opfyldt."
    },
    {
      "provision_ref": "5:12",
      "chapter": "5",
      "section": "12",
      "content": "§ 12. En strategi for forebyggelse af større uheld ved håndtering af udvindingsaffald, jf. § 5, stk. 3, skal være proportional med risikoen for et større uheld på affaldsanlægget og omfatte driftsherrens generelle mål og principper for foranstaltninger med hensyn til kontrol med risikoen for større uheld. Stk. 2. Et sikkerhedsledelsessystem, jf. § 5, stk. 3, nr. 2, skal omfatte den del af det generelle ledelsessystem, der omfatter organisationsstruktur, ansvar, praksis, procedurer, processer og ressourcer til fastlæggelse og gennemførelse af strategien for forebyggelse af større uheld ved håndtering af udvindingsaffald, og som er udarbejdet i overensstemmelse med bilag 7. Stk. 3. En intern beredskabsplan, jf. § 5, stk. 3, nr. 3, skal omfatte de foranstaltninger, der skal træffes på affaldsanlægget i tilfælde af uheld. Stk. 4. Indsendelse af det i stk. 1-3, nævnte materiale kan undlades, hvis affaldsanlægget også er omfattet af bekendtgørelse om kontrol med risikoen for større uheld med farlige stoffer. Stk. 5. En intern beredskabsplan, jf. § 5, stk. 3, nr. 3, skal omfatte en beskrivelse af hvordan personalet uddannes og trænes."
    },
    {
      "provision_ref": "6:13",
      "chapter": "6",
      "section": "13",
      "content": "§ 13. Driftsherren skal føre et register over den overvågning og det tilsyn der følger af affaldshåndteringsplanen, jf. § 11, stk. 1, nr. 6. Stk. 2. Driftsherren skal udarbejde en teknisk beskrivelse, hvori registeret, jf. stk. 1, og affaldsanlæggets godkendelse skal indgå, med henblik på at sikre, navnlig hvis der skiftes driftsherre, at de fornødne oplysninger overdrages."
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Driftsherren skal, ud over de tilfælde der er nævnt i lovens § 71, snarest muligt og under alle omstændigheder inden 48 timer underrette tilsynsmyndigheden om alle hændelser, der forventes at kunne påvirke affaldsanlæggets stabilitet, og alle betydelige negative påvirkninger af miljø, som afsløres via affaldsanlæggets kontrol- og overvågningsprocedurer."
    },
    {
      "provision_ref": "6:15",
      "chapter": "6",
      "section": "15",
      "content": "§ 15. Én gang årligt skal driftsherren, på grundlag af indsamlede data, indberette samtlige overvågningsresultater til Miljøstyrelsen."
    },
    {
      "provision_ref": "7:16",
      "chapter": "7",
      "section": "16",
      "content": "§ 16. Når et affaldsanlæg ønskes nedlukket, skal driftsherren sende oplysning herom til tilsynsmyndigheden, medmindre denne har meddelt påbud om nedlukning og efterbehandling af anlægget, jf. lovens § 41, stk. 1, eller de relevante vilkår i godkendelsen er opfyldt. Stk. 2. Et affaldsanlæg kan først påbegyndes nedlukket, når tilsynsmyndigheden har meddelt godkendelse af, at nedlukningen påbegyndes, jf. dog stk. 1. Stk. 3. Et affaldsanlæg betragtes som nedlukket, når tilsynsmyndigheden 1) har vurderet om nedlukningen er sket i overensstemmelse med vilkårene i godkendelsen, jf. § 7, og 2) har meddelt sin godkendelse af nedlukningen. Stk. 4. Et affaldsanlæg betragtes som endeligt nedlukket, når tilsynsmyndigheden 1) har foretaget en inspektion af anlægget, 2) har gennemgået alle driftsherrens rapporter, jf. § 15, 3) har truffet en afgørelse om, at retablering af områder, der er påvirket af affaldsanlægget, anses for afsluttet, 4) har truffet afgørelse om efterbehandlingens afslutning, og 5) har meddelt sin godkendelse af nedlukningen. Stk. 5. Tilsynsmyndighedens godkendelse af nedlukningen, jf. stk. 3, nr. 2, og stk. 4, nr. 5, medfører ingen frigørelse for driftsherrens forpligtelser i henhold til vilkårene for godkendelse meddelt efter kapitel 4, eller lovgivningen i øvrigt."
    },
    {
      "provision_ref": "8:17",
      "chapter": "8",
      "section": "17",
      "content": "§ 17. Godkendelsesmyndigheden skal udarbejde en ekstern beredskabsplan med foranstaltninger, der skal træffes udenfor affaldsanlægget i tilfælde af uheld, jf. dog stk. 2. Stk. 2. Den eksterne beredskabsplan skal ikke udarbejdes, hvis affaldsanlægget er omfattet af bekendtgørelse om kontrol med risikoen for større uheld med farlige stoffer."
    },
    {
      "provision_ref": "8:18",
      "chapter": "8",
      "section": "18",
      "content": "§ 18. Godkendelsesmyndigheden foretager offentlig annoncering af forslag til en ekstern beredskabsplan eller forslag til en revideret ekstern beredskabsplan. Stk. 2. Annonceringen kan ske udelukkende digitalt på godkendelsesmyndighedens hjemmeside. Annonceringen skal som minimum indeholde følgende oplysninger: 1) Godkendelsesmyndighedens adresse. 2) Retten til at se forslag til en ekstern beredskabsplan eller forslag til en revideret ekstern beredskabsplan. 3) Retten til at kommentere forslaget inden for en frist på minimum 4 uger fra annonceringen. 4) Hvilken myndighed kommentarer og spørgsmål kan rettes til. Stk. 3. Godkendelsesmyndigheden afventer resultatet af høringen efter stk. 1, inden udarbejdelse af en ekstern beredskabsplan."
    },
    {
      "provision_ref": "8:19",
      "chapter": "8",
      "section": "19",
      "content": "§ 19. Godkendelsesmyndigheden bekendtgør ved offentlig annoncering oplysninger om sikkerhedsforanstaltninger og hvad der skal gøres i tilfælde af uheld. Annonceringen kan ske udelukkende digitalt på godkendelsesmyndighedens hjemmeside. Stk. 2. Annonceringen efter stk. 1, skal indeholde de oplysninger, der fremgår af bilag 8. Stk. 3. Godkendelsesmyndigheden revurderer de i stk. 2, nævnte oplysninger hvert 3. år og ajourfører om nødvendigt oplysningerne."
    },
    {
      "provision_ref": "9:20",
      "chapter": "9",
      "section": "20",
      "content": "§ 20. Miljøstyrelsen udarbejder og opdaterer en fortegnelse over nedlukkede eller forladte affaldsanlæg, som har alvorlige negative påvirkninger af miljø, eller som potentielt kan blive en alvorlig trussel mod menneskers sundhed og miljøet på kort eller mellemlang sigt idet der tages hensyn til metoder udarbejdet af Kommissionen bistået af det udvalg, der er nedsat, jf. artikel 18, i direktiv 75/442/EF. Stk. 2. Fortegnelsen offentliggøres på styrelsens hjemmeside."
    },
    {
      "provision_ref": "9:21",
      "chapter": "9",
      "section": "21",
      "content": "§ 21. Miljøstyrelsen kan opstille lister over affaldstyper, der skal betragtes som inerte. Listerne kan være i overensstemmelse med bilag 3, punkt 4. Stk. 2. Listerne offentliggøres på styrelsens hjemmeside."
    },
    {
      "provision_ref": "9:22",
      "chapter": "9",
      "section": "22",
      "content": "§ 22. Tilsynsmyndigheden skal med mellemrum og mindst hvert 10. år tage godkendelsen op til revurdering og om nødvendigt ændre vilkårene i godkendelsen. Stk. 2. Tilsynsmyndigheden skal endvidere tage godkendelsen op til revurdering og om nødvendigt ændre vilkårene i godkendelsen, 1) hvis der er afgørende ændringer i driften af affaldsanlægget eller det deponerede affald, 2) på grundlag af de overvågningsresultater, der indberettes af driftsherren i medfør af § 14, eller de tilsyn, der foretages i medfør af § 24, eller 3) hvis der er væsentlige ændringer i den bedst tilgængelige teknik i medfør af artikel 21, stk. 3, i direktiv 2006/21/EF. Stk. 3. Afgørelsen træffes med hjemmel i lovens § 41, jf. § 41 a eller b. Stk. 4. Reglerne i §§ 46 og 47, stk. 1, i bekendtgørelse om godkendelse af listevirksomhed finder anvendelse."
    },
    {
      "provision_ref": "10:23",
      "chapter": "10",
      "section": "23",
      "content": "§ 23. Tilsynsmyndigheden skal, inden akkumuleringen eller deponeringen af udvindingsaffald på et affaldsanlæg påbegyndes, foretage tilsyn på affaldsanlægget til sikring af, at anlægget opfylder relevante vilkår i godkendelsen."
    },
    {
      "provision_ref": "10:24",
      "chapter": "10",
      "section": "24",
      "content": "§ 24. Tilsynsmyndigheden skal føre tilsyn med affaldsanlægget, herunder at vilkårene i godkendelsen overholdes, og at affaldshåndteringsplanen gennemføres."
    },
    {
      "provision_ref": "10:25",
      "chapter": "10",
      "section": "25",
      "content": "§ 25. Tilsynsmyndigheden skal efter affaldsanlæggets nedlukning foretage et tilsyn på anlægget, hvor overholdelsen af vilkårene for nedlukningen påses."
    },
    {
      "provision_ref": "10:26",
      "chapter": "10",
      "section": "26",
      "content": "§ 26. Driftsherren skal føre et register over al affaldshåndtering og stille det til rådighed ved anmodning fra tilsynsmyndigheden."
    },
    {
      "provision_ref": "11:27",
      "chapter": "11",
      "section": "27",
      "content": "§ 27. Medmindre højere straf er forskyldt efter anden lovgivning, straffes med bøde den, der 1) afgiver urigtige oplysninger ved ansøgning om godkendelse, jf. § 5, 2) undlader at efterkomme en afgørelse om at stille sikkerhed, jf. § 9, stk. 1, 3) undlader at foretage underretning om hændelser, jf. § 14, 4) undlader at aflægge rapport og afgive oplysninger, jf. § 15, eller 5) påbegynder nedlukning i strid med § 16, stk. 2. Stk. 2. Straffen kan stige til fængsel i indtil to år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på miljøet eller fremkaldt fare herfor, eller 2) opnået eller tilsigtet en økonomisk fordel for den pågældende selv eller andre, herunder ved besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "12:28",
      "chapter": "12",
      "section": "28",
      "content": "§ 28. Bekendtgørelsen træder i kraft den 19. december 2017. Stk. 2. Bekendtgørelse nr. 528 af 27. maj 2016 om håndtering af udvindingsaffald ophæves."
    },
    {
      "provision_ref": "12:29",
      "chapter": "12",
      "section": "29",
      "content": "§ 29. Verserende sager om godkendelse af affaldsanlæg færdigbehandles efter reglerne i denne bekendtgørelse. Stk. 2. Verserende klagesager, som er indbragt for Miljø- og Fødevareklagenævnet, færdigbehandles efter reglerne i denne bekendtgørelse."
    },
    {
      "provision_ref": "12:30",
      "chapter": "12",
      "section": "30",
      "content": "§ 30. Bestemmelserne i bekendtgørelsens §§ 5-8, § 9, stk. 1, § 10, stk. 1, § 11, § 12, stk. 1, § 16, stk. 2, nr. 1, §§ 17 og 18, bilag 4, punkt 5, og bilag 6, punkt 1 og 2, finder ikke anvendelse på affaldsanlæg, der ophørte med at modtage affald før den 1. maj 2006, og som var nedlukket senest den 31. december 2010."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen fastsætter regler om håndtering af udvindingsaffald. Bekendtgørelsens regler supplerer reglerne i bekendtgørelse om godkendelse af listevirksomhed og bekendtgørelse om affald. Stk. 2. Medmindre andet følger af bekendtgørelsen, finder den øvrige lovgivning om håndtering af affald anvendelse.",
      "valid_from": "2017-12-14",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Bekendtgørelsen omfatter ikke følgende: 1) Affald, der opstår i forbindelse med efterforskning, udvinding og oparbejdning af mineralressourcer samt affald fra drift af stenbrud, men som ikke direkte stammer fra disse aktiviteter. 2) Affald fra offshore-efterforskning, -udvinding og -oparbejdning af mineralressourcer. 3) Injektion af vand, der alene indeholder stoffer, som stammer fra efterforskning og udvinding af kulbrinter eller fra minedrift. 4) Injektion af vand af tekniske grunde i geologiske lag, hvorfra kulbrinter eller andre stoffer er blevet udvundet, eller injektion af vand i geologiske lag, som af naturlige årsager er permanent uegnede til anden anvendelse. Sådanne injektioner må ikke indeholde andre stoffer end dem, der stammer fra efterforskning og udvinding. 5) Reinjektion af grundvand, der er pumpet op fra miner og stenbrud eller i forbindelse med udførelse eller vedligeholdelse af bygge- og anlægsarbejder. Stk. 2. Inert affald og uforurenet jord fra efterforskning, udvinding, oparbejdning og oplagring af mineralressourcer og fra stenbrudsdrift og affald fra udvinding, oparbejdning og oplagring af tørv er ikke omfattet af § 9, § 10, § 12, stk. 5, § 14, § 15, kapitel 4 og 7, medmindre det deponeres i et affaldsanlæg i kategori A. Stk. 3. Godkendelsesmyndigheden kan reducere eller frafalde kravene til deponering af ikke-farligt affald, der er opstået ved efterforskning efter mineralressourcer, bortset fra olie og evaporiter, dog ikke gipssten og anhydrit, og til deponering af uforurenet jord og affald fra udvinding, oparbejdning og oplagring af tørv, hvis godkendelsesmyndigheden finder det godtgjort, at kravene i § 4, er opfyldt.",
      "valid_from": "2017-12-14",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. I denne bekendtgørelse forstås ved: 1) Affald: Som defineret i bekendtgørelse om affald. 2) Affaldsanlæg: Et område, der er udpeget til akkumulering eller deponering af udvindingsaffald, fast eller flydende, opløst eller opslæmmet, herunder dæmninger og andre konstruktioner, der skal indeholde, tilbageholde, indeslutte eller på anden måde afgrænse et sådant anlæg, samt bl.a. lokaliteter hvor affald lægges i en dynge og damme, men ikke tomme brud, hvori der placeres affald efter udvinding af mineralet med henblik på retablering eller anlægsformål, med følgende tidsmæssige begrænsninger: a) Ingen tidsmæssig begrænsning for affaldsanlæg i kategori A, jf. bilag 2, og anlæg til affald defineret som farligt i affaldshåndteringsplanen, jf. § 11, nr. 3, og bilag 3. b) I mere end seks måneder for anlæg til farligt affald, der uventet er opstået. c) I mere end et år for anlæg til ikke-farligt ikke-inert affald. d) I mere end tre år for anlæg til uforurenet jord, ikke-farligt affald fra efterforskning, affald fra udvinding, oparbejdning og oplagring af tørv og inert affald. 3) Affaldsindehaver: Som defineret i bekendtgørelse om affald. 4) Anlægssted: Hele det område på et bestemt geografisk sted, som en driftsherre har ledelsesmæssig kontrol over. 5) Cyanid dissocierbart med svag syre: Cyanider og cyanidforbindelser, der dissocieres med svag syre ved et nærmere fastlagt pH. 6) Dam: Et naturligt eller kunstigt anlæg til sedimentering af finkornet affald, typisk i form af tailings, sammen med varierende mængder frit vand, som stammer fra oparbejdning af mineralressourcer og fra rensning og recirkulering af procesvand. 7) Driftsherre: Den fysiske eller juridiske person, der har ansvaret for håndtering af udvindingsaffald, herunder i forbindelse med midlertidig oplagring af udvindingsaffald i driftsfasen og i perioden efter nedlukning. 8) Dynge: Et kunstigt anlæg til deponering af fast udvindingsaffald på jordoverfladen. 9) Dæmning: En konstruktion, der tilbageholder eller omslutter vand eller udvindingsaffald i en dam. 10) Efterforskning: Søgning efter mineralforekomster af økonomisk værdi, herunder prøveudtagning, bulkprøveudtagning, boring og udgravning, bortset fra arbejder, der er nødvendige for udvindingen af sådanne forekomster, samt aktiviteter, der er direkte forbundet med en eksisterende udvinding. 11) Farligt affald: Som defineret i bekendtgørelse om affald. 12) Farlige stoffer: Stoffer, blandinger og præparater, der er defineret som farlige i henhold til bekendtgørelse om klassificering, emballering, mærkning, salg og opbevaring af stoffer og blandinger. 13) Inert affald: Affald, der ikke undergår signifikante fysiske, kemiske eller biologiske forandringer. Inert affald er hverken opløseligt eller brændbart eller på anden måde fysisk eller kemisk reaktivt; det er ikke bionedbrydeligt og har ingen negativ indflydelse på andet materiale, det kommer i berøring med, på en sådan måde, at det sandsynligvis vil medføre forurening af miljøet eller skade menneskers sundhed. Affaldets samlede perkolatafgivelse og indhold af forurenende stoffer og perkolatets økotoksicitet skal være af ubetydeligt omfang og må navnlig ikke bringe overfladevandets og/eller grundvandets kvalitet i fare, og som uddybet i bekendtgørelses bilag 3, punkt 4. 14) Kompetent person: En fysisk person, som har modtaget den fornødne oplæring og uddannelse i forhold til akkumulering og deponering af udvindingsaffald. 15) Mineralressource eller mineral: En naturlig forekomst i jordskorpen af et organisk eller uorganisk stof såsom energibrændstoffer, metalmalme, industri- og byggemineraler, men ikke vand. 16) Offshore: Det hav- og havbundsområde, der strækker sig udad fra middellavvandsmærket. 17) Oparbejdning: Behandling af mineralressourcer, herunder drift af stenbrud, ved hjælp af en eller flere mekaniske, fysiske, biologiske, termiske eller kemiske processer med henblik på udvinding af mineralet, herunder deling, sortering, separation og udvaskning. Fornyet behandling af tidligere affald er omfattet af definitionen, men ikke udsmeltning, termiske fremstillingsprocesser, bortset fra brænding af kalksten, og metallurgiske operationer. 18) Perkolat: Enhver væske, der siver gennem deponeret affald og ledes ud fra eller forefindes i et affaldsanlæg, herunder forurenet drænvand, og som kan skade miljøet, hvis den ikke behandles. 19) Retablering: Behandling af det landområde, der påvirkes af et affaldsanlæg, på en sådan måde, at det bringes tilbage til en tilfredsstillende tilstand med hensyn til bl.a. jordbundskvalitet, dyre- og planteliv, habitatområder, ferskvandssystemer, landskab og anvendelsesmuligheder. 20) Strukturel integritet: Et affaldsanlægs evne til at holde affaldet inden for anlægsområdets afgrænsning på den måde, som affaldsanlægget er konstrueret til. 21) Større uheld: En hændelse på et anlægssted ved håndtering af udvindingsaffald i en virksomhed, der er omfattet af bekendtgørelsen, som fører til, at menneskers sundhed eller miljøet bringes i alvorlig fare, enten umiddelbart eller på længere sigt, på selve anlægsstedet eller udenfor. 22) Tailings: Det faste affald eller slam, der bliver tilovers efter oparbejdning af mineraler ved separationsprocesser (f.eks. knusning, formaling, sortering, flotation og andre fysisk/kemiske teknikker), hvorved de værdifulde mineraler isoleres fra det mindre værdifulde klippemateriale. 23) Udvindingsaffald: Affald fra efterforskning, udvinding, oparbejdning og oplagring af mineralressourcer samt affald fra drift af stenbrud. 24) Udvindingsindustrien: Alle virksomheder og foretagender, der tager del i udvinding af mineralressourcer på jordoverfladen eller i undergrunden i erhvervsmæssigt øjemed, herunder udvinding ved boring eller oparbejdning af det udvundne materiale. 25) Uforurenet jord: Jord, der ikke betragtes som forurenet, jf. § 83 c, i loven. 26) Ukorrekt drift: Drift, der kan give anledning til et større uheld, herunder svigtende miljøbeskyttelsesforanstaltninger og fejlagtig eller utilsigtet konstruktion af affaldsanlægget. 27) Væsentlig ændring: En ændring i et affaldsanlægs struktur eller drift, der efter en konkret vurdering kan få betydelige negative virkninger for menneskers sundhed eller miljøet.",
      "valid_from": "2017-12-14",
      "valid_to": null
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Driftsherren skal træffe foranstaltninger, der er nødvendige for at forebygge og i videst muligt omfang begrænse negative påvirkninger af miljø og sundhed som følge af håndteringen af udvindingsaffald, herunder forvaltningen af affaldsanlægget, også efter dets lukning, og forebyggelse af større uheld på anlægget og begrænsning af følgerne heraf for miljøet og menneskers sundhed, der bl.a. bygger på den bedste tilgængelige teknik. Ved valget af den bedste tilgængelige teknik skal der tages hensyn til affaldsanlæggets tekniske karakteristika, geografiske beliggenhed og de lokale miljøforhold.",
      "valid_from": "2017-12-14",
      "valid_to": null
    },
    {
      "provision_ref": "4:5",
      "chapter": "4",
      "section": "5",
      "content": "§ 5. Ansøgning om godkendelse af affaldsanlæg og godkendelsespligtige ændringer og udvidelser af disse skal af driftsherren indsendes til godkendelsesmyndigheden, jf. kapitel 4, i bekendtgørelse om godkendelse af listevirksomhed. Stk. 2. Ansøgningen skal indeholde følgende: 1) Oplysningerne i § 6, stk. 4, i bekendtgørelse om godkendelse af listevirksomhed. 2) Oplysningerne i bilag 4. 3) Den ønskede form for sikkerhedsstillelse, jf. §§ 9 og 10. 4) Forslag til en affaldshåndteringsplan udarbejdet i overensstemmelse med § 11. Stk. 3. Hvis en ansøgning omhandler et affaldsanlæg i kategori A, jf. bilag 2, skal ansøgningen også indeholde følgende: 1) Forslag til en strategi for forebyggelse af større uheld ved håndtering af udvindingsaffald udarbejdet i overensstemmelse med § 12. 2) Forslag til et sikkerhedsledelsessystem udarbejdet i overensstemmelse med § 12. 3) Forslag til en intern beredskabsplan udarbejdet i overensstemmelse med § 12. 4) En beskrivelse af, hvordan personalet uddannes og trænes. Stk. 4. Forudsat at alle kravene i denne paragraf er opfyldt, kan godkendelser, der er udstedt i henhold til anden national lovgivning eller fællesskabslovgivning, kombineres til én enkelt godkendelse, hvis unødvendig gentagelse af oplysninger derved undgås, og driftsherren eller Miljøstyrelsen spares for dobbeltarbejde. Forudsat at alle kravene i denne paragraf er opfyldt, kan elementerne i stk. 2 og 3, kombineres i én enkelt godkendelse eller i flere godkendelser.",
      "valid_from": "2017-12-14",
      "valid_to": null
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Godkendelsesmyndigheden kan meddele godkendelse efter lovens § 33, stk. 1, hvis den finder det godtgjort, 1) at affaldsanlægget opfylder alle relevante krav i bekendtgørelsen, herunder de krav og vilkår, som kan og skal fastsættes i medfør af § 7, og bilag 5, 2) at der vil blive stillet sikkerhed i henhold til §§ 9 og 10, 3) at affaldshåndteringsplanen, jf. § 11, ikke direkte strider mod eller på anden måde hindrer affaldshåndteringsplanen, jf. i kapitel 4, i bekendtgørelse om affald, og 4) at driftsherren ved opførelse af et nyt affaldsanlæg eller ved ændring af et bestående affaldsanlæg sørger for, at anlægget opføres, forvaltes og vedligeholdes på en sådan måde, at det er fysisk stabilt, og at skader på landskabet begrænses mest muligt. Stk. 2. Hvis godkendelsesmyndigheden på grundlag af en miljøkonsekvensvurdering, som er udarbejdet af ansøger, vurderer, at der ikke er behov for opsamling og behandling af perkolat, eller hvis det er godtgjort, at affaldsanlægget ikke rummer nogen potentiel fare for jord, grundvand eller overfladevand, kan kravene til perkolat lempes eller frafaldes i overensstemmelse hermed.",
      "valid_from": "2017-12-14",
      "valid_to": null
    },
    {
      "provision_ref": "4:7",
      "chapter": "4",
      "section": "7",
      "content": "§ 7. En godkendelse skal indeholde 1) en kategorisering af affaldsanlægget i kategori A eller B, jf. bilag 2, 2) den godkendte affaldshåndteringsplan, 3) den godkendte strategi for forebyggelse af større uheld ved håndtering af udvindingsaffald, 4) det godkendte sikkerhedsledelsessystem, og 5) den godkendte interne beredskabsplan. Stk. 2. Godkendelsesmyndigheden skal fastsætte vilkår om 1) sikkerhedsstillelse, jf. §§ 9 og 10, 2) at affaldshåndteringsplanen skal revurderes og opdateres og herefter indsendes til fornyet godkendelse hos godkendelsesmyndigheden hvert 5. år, 3) at strategien for forebyggelse af større uheld ved håndtering af udvindingsaffald, sikkerhedsledelsessystemet og den interne beredskabsplan skal revurderes og opdateres hvert 3. år, 4) at der udpeges en sikkerhedsansvarlig, og 5) at affaldsanlæg skal forvaltes af kompetente personer. Stk. 3. Godkendelsesmyndigheden skal fastsætte øvrige vilkår, jf. bilag 5.",
      "valid_from": "2017-12-14",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Godkendelsesmyndigheden skal, for affaldsanlæg i kategori A, iagttage reglerne om forudgående offentlighed og grænseoverskridende forurening i kapitel 6 og 9, i bekendtgørelse om godkendelse af listevirksomhed.",
      "valid_from": "2017-12-14",
      "valid_to": null
    },
    {
      "provision_ref": "5:9",
      "chapter": "5",
      "section": "9",
      "content": "§ 9. Inden akkumulering eller deponering af udvindingsaffald i et affaldsanlæg påbegyndes skal driftsherren stille sikkerhed for betaling for alle de forpligtelser, der påhviler driftsherren ifølge godkendelsen, herunder for nødvendige foranstaltninger, der vedrører tidsrummet efter nedlukning af affaldsanlægget, jf. § 16, stk. 3, nr. 2. Stk. 2. Sikkerhedsstillelsens størrelse fastsættes på grundlag af et skøn over de samlede udgifter, til opfyldelse af godkendelsens vilkår på baggrund af de elementer, der fremgår af bilag 6. De enkelte delelementer, som indgår i grundlaget for fastlæggelsen af sikkerhedens størrelse, jf. bilag 6, skal fremgå af afgørelsen. Stk. 3. Hvis de fastsatte vilkår om nedlukning af et affaldsanlæg, der er placeret i en råstofgrav, helt eller delvist svarer til efterbehandlingsvilkår, der med krav om sikkerhedsstillelse er fastsat efter § 10, i lov om råstoffer, skal kravet efter stk. 2, nedsættes tilsvarende.",
      "valid_from": "2017-12-14",
      "valid_to": null
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Sikkerhedsstillelsens størrelse justeres i takt med og i det omfang, der foretages retableringsforanstaltninger i det område, der påvirkes af affaldsanlægget, som beskrevet i affaldshåndteringsplanen. Stk. 2. Når der er sket nedlukning af affaldsanlægget i overensstemmelse med § 16, stk. 2, og nedlukningen er godkendt af godkendelsesmyndigheden, jf. § 16, stk. 3, skal godkendelsesmyndigheden træffe afgørelse om, at sikkerhedsstillelsen kan nedsættes med den andel, der er fastsat til dækning af udgifter knyttet til nedlukningen.",
      "valid_from": "2017-12-14",
      "valid_to": null
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Affaldshåndteringsplanen, jf. § 5, stk. 2, nr. 4, skal indeholde følgende: 1) Dokumentation for affaldsanlæggets kategorisering, jf. bilag 2, herunder en beskrivelse af den eventuelle risiko for uheld. 2) En karakterisering af affaldet i overensstemmelse med bilag 3, og et skøn over den samlede udvindingsaffaldsmængde, der produceres i driftsfasen. 3) En beskrivelse af den aktivitet, hvorved affaldet opstår, og af en eventuel efterfølgende behandling af affaldet. 4) En beskrivelse af, hvilke skader på menneskers sundhed og miljøet deponering af udvindingsaffaldet kan afstedkomme, og hvilke forebyggende foranstaltninger der skal træffes med henblik på at begrænse miljøpåvirkningen under driften og efter nedlukningen mest muligt. 5) Forslag til relevante kontrol- og overvågningsprocedurer. 6) Forslag til plan for procedurer for nedlukning, herunder retablering, procedurer og overvågning efter nedlukning. 7) Foranstaltninger til forebyggelse af forringet vandtilstand og til forebyggelse eller minimering af luft- og jordforurening. 8) En kortlægning af tilstanden i det område, der påvirkes af affaldsanlægget. 9) En beskrivelse af, hvordan udvindingsaffaldet, under hensyntagen til princippet om bæredygtig udvikling, minimeres, behandles, nyttiggøres og deponeres. Stk. 2. For at undgå dobbeltarbejde, kan driftsherren indsende planer, der udarbejdes i medfør af anden lovgivning, og som indeholder de oplysninger, der fremgår af § 6, stk. 2, nr. 2, § 11, stk. 1, nr. 1 og 3-9, bilag 2, 2. pkt., 2. afsnit, og bilag 4, 5. pkt., 1. afsnit. Kravene, der fremgår af § 6, stk. 2, nr. 2, § 11, stk. 1, nr. 1 og 3-9, § 6, stk. 2, nr. 2, bilag 2, 2. pkt., 2. afsnit, bilag 4, 5. pkt., 1. afsnit, bilag 4, 3. pkt., og § 11, stk.1, nr. 9, skal endvidere også opfyldes. Driftsherren skal godtgøre, at første og andet punktum er opfyldt.",
      "valid_from": "2017-12-14",
      "valid_to": null
    },
    {
      "provision_ref": "5:12",
      "chapter": "5",
      "section": "12",
      "content": "§ 12. En strategi for forebyggelse af større uheld ved håndtering af udvindingsaffald, jf. § 5, stk. 3, skal være proportional med risikoen for et større uheld på affaldsanlægget og omfatte driftsherrens generelle mål og principper for foranstaltninger med hensyn til kontrol med risikoen for større uheld. Stk. 2. Et sikkerhedsledelsessystem, jf. § 5, stk. 3, nr. 2, skal omfatte den del af det generelle ledelsessystem, der omfatter organisationsstruktur, ansvar, praksis, procedurer, processer og ressourcer til fastlæggelse og gennemførelse af strategien for forebyggelse af større uheld ved håndtering af udvindingsaffald, og som er udarbejdet i overensstemmelse med bilag 7. Stk. 3. En intern beredskabsplan, jf. § 5, stk. 3, nr. 3, skal omfatte de foranstaltninger, der skal træffes på affaldsanlægget i tilfælde af uheld. Stk. 4. Indsendelse af det i stk. 1-3, nævnte materiale kan undlades, hvis affaldsanlægget også er omfattet af bekendtgørelse om kontrol med risikoen for større uheld med farlige stoffer. Stk. 5. En intern beredskabsplan, jf. § 5, stk. 3, nr. 3, skal omfatte en beskrivelse af hvordan personalet uddannes og trænes.",
      "valid_from": "2017-12-14",
      "valid_to": null
    },
    {
      "provision_ref": "6:13",
      "chapter": "6",
      "section": "13",
      "content": "§ 13. Driftsherren skal føre et register over den overvågning og det tilsyn der følger af affaldshåndteringsplanen, jf. § 11, stk. 1, nr. 6. Stk. 2. Driftsherren skal udarbejde en teknisk beskrivelse, hvori registeret, jf. stk. 1, og affaldsanlæggets godkendelse skal indgå, med henblik på at sikre, navnlig hvis der skiftes driftsherre, at de fornødne oplysninger overdrages.",
      "valid_from": "2017-12-14",
      "valid_to": null
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Driftsherren skal, ud over de tilfælde der er nævnt i lovens § 71, snarest muligt og under alle omstændigheder inden 48 timer underrette tilsynsmyndigheden om alle hændelser, der forventes at kunne påvirke affaldsanlæggets stabilitet, og alle betydelige negative påvirkninger af miljø, som afsløres via affaldsanlæggets kontrol- og overvågningsprocedurer.",
      "valid_from": "2017-12-14",
      "valid_to": null
    },
    {
      "provision_ref": "6:15",
      "chapter": "6",
      "section": "15",
      "content": "§ 15. Én gang årligt skal driftsherren, på grundlag af indsamlede data, indberette samtlige overvågningsresultater til Miljøstyrelsen.",
      "valid_from": "2017-12-14",
      "valid_to": null
    },
    {
      "provision_ref": "7:16",
      "chapter": "7",
      "section": "16",
      "content": "§ 16. Når et affaldsanlæg ønskes nedlukket, skal driftsherren sende oplysning herom til tilsynsmyndigheden, medmindre denne har meddelt påbud om nedlukning og efterbehandling af anlægget, jf. lovens § 41, stk. 1, eller de relevante vilkår i godkendelsen er opfyldt. Stk. 2. Et affaldsanlæg kan først påbegyndes nedlukket, når tilsynsmyndigheden har meddelt godkendelse af, at nedlukningen påbegyndes, jf. dog stk. 1. Stk. 3. Et affaldsanlæg betragtes som nedlukket, når tilsynsmyndigheden 1) har vurderet om nedlukningen er sket i overensstemmelse med vilkårene i godkendelsen, jf. § 7, og 2) har meddelt sin godkendelse af nedlukningen. Stk. 4. Et affaldsanlæg betragtes som endeligt nedlukket, når tilsynsmyndigheden 1) har foretaget en inspektion af anlægget, 2) har gennemgået alle driftsherrens rapporter, jf. § 15, 3) har truffet en afgørelse om, at retablering af områder, der er påvirket af affaldsanlægget, anses for afsluttet, 4) har truffet afgørelse om efterbehandlingens afslutning, og 5) har meddelt sin godkendelse af nedlukningen. Stk. 5. Tilsynsmyndighedens godkendelse af nedlukningen, jf. stk. 3, nr. 2, og stk. 4, nr. 5, medfører ingen frigørelse for driftsherrens forpligtelser i henhold til vilkårene for godkendelse meddelt efter kapitel 4, eller lovgivningen i øvrigt.",
      "valid_from": "2017-12-14",
      "valid_to": null
    },
    {
      "provision_ref": "8:17",
      "chapter": "8",
      "section": "17",
      "content": "§ 17. Godkendelsesmyndigheden skal udarbejde en ekstern beredskabsplan med foranstaltninger, der skal træffes udenfor affaldsanlægget i tilfælde af uheld, jf. dog stk. 2. Stk. 2. Den eksterne beredskabsplan skal ikke udarbejdes, hvis affaldsanlægget er omfattet af bekendtgørelse om kontrol med risikoen for større uheld med farlige stoffer.",
      "valid_from": "2017-12-14",
      "valid_to": null
    },
    {
      "provision_ref": "8:18",
      "chapter": "8",
      "section": "18",
      "content": "§ 18. Godkendelsesmyndigheden foretager offentlig annoncering af forslag til en ekstern beredskabsplan eller forslag til en revideret ekstern beredskabsplan. Stk. 2. Annonceringen kan ske udelukkende digitalt på godkendelsesmyndighedens hjemmeside. Annonceringen skal som minimum indeholde følgende oplysninger: 1) Godkendelsesmyndighedens adresse. 2) Retten til at se forslag til en ekstern beredskabsplan eller forslag til en revideret ekstern beredskabsplan. 3) Retten til at kommentere forslaget inden for en frist på minimum 4 uger fra annonceringen. 4) Hvilken myndighed kommentarer og spørgsmål kan rettes til. Stk. 3. Godkendelsesmyndigheden afventer resultatet af høringen efter stk. 1, inden udarbejdelse af en ekstern beredskabsplan.",
      "valid_from": "2017-12-14",
      "valid_to": null
    },
    {
      "provision_ref": "8:19",
      "chapter": "8",
      "section": "19",
      "content": "§ 19. Godkendelsesmyndigheden bekendtgør ved offentlig annoncering oplysninger om sikkerhedsforanstaltninger og hvad der skal gøres i tilfælde af uheld. Annonceringen kan ske udelukkende digitalt på godkendelsesmyndighedens hjemmeside. Stk. 2. Annonceringen efter stk. 1, skal indeholde de oplysninger, der fremgår af bilag 8. Stk. 3. Godkendelsesmyndigheden revurderer de i stk. 2, nævnte oplysninger hvert 3. år og ajourfører om nødvendigt oplysningerne.",
      "valid_from": "2017-12-14",
      "valid_to": null
    },
    {
      "provision_ref": "9:20",
      "chapter": "9",
      "section": "20",
      "content": "§ 20. Miljøstyrelsen udarbejder og opdaterer en fortegnelse over nedlukkede eller forladte affaldsanlæg, som har alvorlige negative påvirkninger af miljø, eller som potentielt kan blive en alvorlig trussel mod menneskers sundhed og miljøet på kort eller mellemlang sigt idet der tages hensyn til metoder udarbejdet af Kommissionen bistået af det udvalg, der er nedsat, jf. artikel 18, i direktiv 75/442/EF. Stk. 2. Fortegnelsen offentliggøres på styrelsens hjemmeside.",
      "valid_from": "2017-12-14",
      "valid_to": null
    },
    {
      "provision_ref": "9:21",
      "chapter": "9",
      "section": "21",
      "content": "§ 21. Miljøstyrelsen kan opstille lister over affaldstyper, der skal betragtes som inerte. Listerne kan være i overensstemmelse med bilag 3, punkt 4. Stk. 2. Listerne offentliggøres på styrelsens hjemmeside.",
      "valid_from": "2017-12-14",
      "valid_to": null
    },
    {
      "provision_ref": "9:22",
      "chapter": "9",
      "section": "22",
      "content": "§ 22. Tilsynsmyndigheden skal med mellemrum og mindst hvert 10. år tage godkendelsen op til revurdering og om nødvendigt ændre vilkårene i godkendelsen. Stk. 2. Tilsynsmyndigheden skal endvidere tage godkendelsen op til revurdering og om nødvendigt ændre vilkårene i godkendelsen, 1) hvis der er afgørende ændringer i driften af affaldsanlægget eller det deponerede affald, 2) på grundlag af de overvågningsresultater, der indberettes af driftsherren i medfør af § 14, eller de tilsyn, der foretages i medfør af § 24, eller 3) hvis der er væsentlige ændringer i den bedst tilgængelige teknik i medfør af artikel 21, stk. 3, i direktiv 2006/21/EF. Stk. 3. Afgørelsen træffes med hjemmel i lovens § 41, jf. § 41 a eller b. Stk. 4. Reglerne i §§ 46 og 47, stk. 1, i bekendtgørelse om godkendelse af listevirksomhed finder anvendelse.",
      "valid_from": "2017-12-14",
      "valid_to": null
    },
    {
      "provision_ref": "10:23",
      "chapter": "10",
      "section": "23",
      "content": "§ 23. Tilsynsmyndigheden skal, inden akkumuleringen eller deponeringen af udvindingsaffald på et affaldsanlæg påbegyndes, foretage tilsyn på affaldsanlægget til sikring af, at anlægget opfylder relevante vilkår i godkendelsen.",
      "valid_from": "2017-12-14",
      "valid_to": null
    },
    {
      "provision_ref": "10:24",
      "chapter": "10",
      "section": "24",
      "content": "§ 24. Tilsynsmyndigheden skal føre tilsyn med affaldsanlægget, herunder at vilkårene i godkendelsen overholdes, og at affaldshåndteringsplanen gennemføres.",
      "valid_from": "2017-12-14",
      "valid_to": null
    },
    {
      "provision_ref": "10:25",
      "chapter": "10",
      "section": "25",
      "content": "§ 25. Tilsynsmyndigheden skal efter affaldsanlæggets nedlukning foretage et tilsyn på anlægget, hvor overholdelsen af vilkårene for nedlukningen påses.",
      "valid_from": "2017-12-14",
      "valid_to": null
    },
    {
      "provision_ref": "10:26",
      "chapter": "10",
      "section": "26",
      "content": "§ 26. Driftsherren skal føre et register over al affaldshåndtering og stille det til rådighed ved anmodning fra tilsynsmyndigheden.",
      "valid_from": "2017-12-14",
      "valid_to": null
    },
    {
      "provision_ref": "11:27",
      "chapter": "11",
      "section": "27",
      "content": "§ 27. Medmindre højere straf er forskyldt efter anden lovgivning, straffes med bøde den, der 1) afgiver urigtige oplysninger ved ansøgning om godkendelse, jf. § 5, 2) undlader at efterkomme en afgørelse om at stille sikkerhed, jf. § 9, stk. 1, 3) undlader at foretage underretning om hændelser, jf. § 14, 4) undlader at aflægge rapport og afgive oplysninger, jf. § 15, eller 5) påbegynder nedlukning i strid med § 16, stk. 2. Stk. 2. Straffen kan stige til fængsel i indtil to år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på miljøet eller fremkaldt fare herfor, eller 2) opnået eller tilsigtet en økonomisk fordel for den pågældende selv eller andre, herunder ved besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2017-12-14",
      "valid_to": null
    },
    {
      "provision_ref": "12:28",
      "chapter": "12",
      "section": "28",
      "content": "§ 28. Bekendtgørelsen træder i kraft den 19. december 2017. Stk. 2. Bekendtgørelse nr. 528 af 27. maj 2016 om håndtering af udvindingsaffald ophæves.",
      "valid_from": "2017-12-14",
      "valid_to": null
    },
    {
      "provision_ref": "12:29",
      "chapter": "12",
      "section": "29",
      "content": "§ 29. Verserende sager om godkendelse af affaldsanlæg færdigbehandles efter reglerne i denne bekendtgørelse. Stk. 2. Verserende klagesager, som er indbragt for Miljø- og Fødevareklagenævnet, færdigbehandles efter reglerne i denne bekendtgørelse.",
      "valid_from": "2017-12-14",
      "valid_to": null
    },
    {
      "provision_ref": "12:30",
      "chapter": "12",
      "section": "30",
      "content": "§ 30. Bestemmelserne i bekendtgørelsens §§ 5-8, § 9, stk. 1, § 10, stk. 1, § 11, § 12, stk. 1, § 16, stk. 2, nr. 1, §§ 17 og 18, bilag 4, punkt 5, og bilag 6, punkt 1 og 2, finder ikke anvendelse på affaldsanlæg, der ophørte med at modtage affald før den 1. maj 2006, og som var nedlukket senest den 31. december 2010.",
      "valid_from": "2017-12-14",
      "valid_to": null
    }
  ],
  "definitions": []
}
