{
  "id": "2007:1361",
  "type": "statute",
  "title": "Bekendtgørelse om en praktikplads- og betalingsordning mv. ved uddannelse af lokomotivførere",
  "short_name": "BEK H#LOKDOK04",
  "status": "in_force",
  "issued_date": "2007-12-04",
  "url": "https://www.retsinformation.dk/eli/lta/2007/1361/xml",
  "description": "Retsinformation source. DocumentId=AR001455; AccessionNumber=B20070136105; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Denne bekendtgørelse fastsætter bestemmelser om en praktikplads- og en betalingsordning ved uddannelse af lokomotivførere samt jernbanevirksomhedernes forpligtelse til at medvirke til ordningerne."
    },
    {
      "provision_ref": "2",
      "section": "2",
      "content": "§ 2. Praktikplads- og betalingsordningen administreres af Trafikstyrelsen for Jernbane og Færger (Trafikstyrelsen)."
    },
    {
      "provision_ref": "3",
      "section": "3",
      "content": "§ 3. Jernbanevirksomheder, der er godkendt i henhold til lov om jernbane, skal mindst en gang årligt give meddelelse til Trafikstyrelsen om virksomhedens behov for praktikpladser."
    },
    {
      "provision_ref": "4",
      "section": "4",
      "content": "§ 4. Jernbanevirksomheder, der er godkendt i henhold til lov om jernbane, er forpligtet til at koordinere en praktikpladsordning med hinanden og til at varetage tilrettelæggelsen heraf i egen virksomhed."
    },
    {
      "provision_ref": "5",
      "section": "5",
      "content": "§ 5. Trafikstyrelsen kan pålægge jernbanevirksomheder, der er godkendt i henhold til lov om jernbane, mod betaling og på lige og ikke-diskriminerende vilkår at stille praktikplads til rådighed for andre jernbanevirksomheder, der har elever under uddannelse til lokomotivførere. Forpligtelsen gælder dels praktik i uddannelsens grundforløb til opnåelse af lokomotivførerlicens og -certifikat, dels praktik i forbindelse med den videre uddannelse i infrastruktur- og materielkendskab (litra) i overensstemmelse med de af Trafikstyrelsen fastsatte regler om krav til lokomotivførere."
    },
    {
      "provision_ref": "6",
      "section": "6",
      "content": "§ 6. Jernbanevirksomheder, der er godkendt i henhold til lov om jernbane, og som modtager elever i praktik, kan hos den jernbanevirksomhed, der har elever under uddannelse, opkræve et beløb i forbindelse med afholdelse af praktikpladser svarende til de gennemsnitlige dokumenterede omkostninger tillagt avance på 5 pct."
    },
    {
      "provision_ref": "7",
      "section": "7",
      "content": "§ 7. Jernbanevirksomheder, der udfører passagertrafik som offentlig service, er forpligtede til at indgå i en betalingsordning for den praktiske del af lokomotivføreruddannelsen. Stk. 2. Jernbanevirksomhederne skal til brug for ordningen indbetale et beløb til Trafikstyrelsen. Beløbet vil udgøre virksomhedens forholdsmæssige bidrag til ordningen og vil være baseret på virksomhedens årlige produktion (antal køreplanlagte togtimer), det samlede uddannelsesbehov (for alle jernbanevirksomheder i ordningen) samt et fastsat beløb pr. elev, jf. stk. 3. Stk. 3. Virksomhedernes bidrag beregnes hvert år på grundlag af virksomhedernes indmeldinger om køreplanlagte togtimer og indmeldinger om forventet uddannelsesbehov for året. Beløbet pr. uddannet elev er fastsat til 337.000 kr. (pris- og lønniveau 2006), hvori er medregnet Trafikstyrelsens omkostninger ved administration af ordningen, jf. også stk. 6. Stk. 4. Trafikstyrelsen kan fastsætte nærmere regler om virksomhedernes indbetaling, herunder periodisering eller indbetaling efter rater eller terminer. Stk. 5. Ved udgangen af året reguleres den samlede ordning (uddannelsesbehovet x 337.000 kr.) i forhold til det faktiske samlede antal elever, som er påbegyndt uddannelsen i det givne år. Virksomhedernes bidrag reguleres forholdsmæssigt hertil og kan således forhøjes eller nedsættes. Stk. 6. Trafikstyrelsens omkostninger til løn og administration af betalingsordningen afholdes af betalingsordningen."
    },
    {
      "provision_ref": "8",
      "section": "8",
      "content": "§ 8. Jernbanevirksomheder, der udfører passagertrafik som offentlig service, modtager refusion i forbindelse med uddannelse af egne lokomotivførere under forudsætning af, at uddannelsen sker i henhold til de til enhver tid gældende bestemmelser for den offentlige lokomotivføreruddannelse (grundforløb). Refusionen udgør 327.000 kr. pr. elev (pris- og lønniveau 2006)."
    },
    {
      "provision_ref": "9",
      "section": "9",
      "content": "§ 9. Beløbene i § 7, stk. 3, og § 8 reguleres én gang årligt pr. 1. januar med satsreguleringsprocenten, jf. lov om en satsreguleringsprocent. Stk. 2. Refusion efter § 8 udbetales til jernbanevirksomheden med halvdelen, når eleven har afsluttet uddannelsen og den resterende halvdel, når lokomotivføreren efter endt uddannelse har været ansat i virksomheden 1 år. Virksomheden skal over for Trafikstyrelsen kunne dokumentere den pågældendes ansættelsesforhold. Stk. 3. Trafikstyrelsen kan i særlige tilfælde bestemme, at anden rate udbetales til en virksomhed, selv om lokomotivføreren efter endt uddannelse ikke har været ansat i virksomheden i 1 år. Stk. 4. Trafikstyrelsen kan fastsætte nærmere regler om betalingsordningen."
    },
    {
      "provision_ref": "10",
      "section": "10",
      "content": "§ 10. Trafikstyrelsen offentliggør en vejledning om ordningens nærmere indhold."
    },
    {
      "provision_ref": "11",
      "section": "11",
      "content": "§ 11. Betaler jernbanevirksomhederne ikke det pligtige beløb rettidigt, forrentes gælden fra forfaldsdagen med en årlig rente, der svarer til den officielle udlånsrente, som Nationalbanken fastsætter henholdsvis den 1. januar og den 1. juli, med et tillæg på syv procent, jf. rentelovens § 5, stk. 1."
    },
    {
      "provision_ref": "12",
      "section": "12",
      "content": "§ 12. Afgørelser, truffet af Trafikstyrelsen i henhold til denne bekendtgørelse, kan ikke indbringes for transportministeren. Disse afgørelser kan påklages til Jernbaneklagenævnet. Afgørelser, der kan påklages til Jernbaneklagenævnet, kan ikke påklages til anden administrativ myndighed. Stk. 2. Klager over afgørelser, som skal behandles af Jernbaneklagenævnet, skal være indgivet til Jernbaneklagenævnet senest 4 uger efter, at Trafikstyrelsens afgørelse er meddelt den pågældende."
    },
    {
      "provision_ref": "13",
      "section": "13",
      "content": "§ 13. Bekendtgørelsen træder i kraft den 1. januar 2008. Stk. 2. Bekendtgørelse nr. 426 af 9. maj 2007 om en praktikpladsordning ved uddannelse til fører af trækkraftenheder inden for jernbanedrift (lokomotivfører) ophæves. Stk. 3. For året 2007 indbetaler virksomhederne et af Trafikstyrelsen fastsat forholdsmæssigt beløb, jf. § 7. Stk. 4. Refusionsordningen i § 8 gælder for lokomotivførerelever, der påbegynder uddannelsen efter bekendtgørelsens ikrafttræden. Stk. 5. Trafikstyrelsen kan dog bestemme, at lokomotivførerelever, der er påbegyndt uddannelsen i 2007 inden bekendtgørelsens ikrafttræden, ligeledes vil være omfattet af refusionsordningen."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Denne bekendtgørelse fastsætter bestemmelser om en praktikplads- og en betalingsordning ved uddannelse af lokomotivførere samt jernbanevirksomhedernes forpligtelse til at medvirke til ordningerne.",
      "valid_from": "2007-12-04",
      "valid_to": null
    },
    {
      "provision_ref": "2",
      "section": "2",
      "content": "§ 2. Praktikplads- og betalingsordningen administreres af Trafikstyrelsen for Jernbane og Færger (Trafikstyrelsen).",
      "valid_from": "2007-12-04",
      "valid_to": null
    },
    {
      "provision_ref": "3",
      "section": "3",
      "content": "§ 3. Jernbanevirksomheder, der er godkendt i henhold til lov om jernbane, skal mindst en gang årligt give meddelelse til Trafikstyrelsen om virksomhedens behov for praktikpladser.",
      "valid_from": "2007-12-04",
      "valid_to": null
    },
    {
      "provision_ref": "4",
      "section": "4",
      "content": "§ 4. Jernbanevirksomheder, der er godkendt i henhold til lov om jernbane, er forpligtet til at koordinere en praktikpladsordning med hinanden og til at varetage tilrettelæggelsen heraf i egen virksomhed.",
      "valid_from": "2007-12-04",
      "valid_to": null
    },
    {
      "provision_ref": "5",
      "section": "5",
      "content": "§ 5. Trafikstyrelsen kan pålægge jernbanevirksomheder, der er godkendt i henhold til lov om jernbane, mod betaling og på lige og ikke-diskriminerende vilkår at stille praktikplads til rådighed for andre jernbanevirksomheder, der har elever under uddannelse til lokomotivførere. Forpligtelsen gælder dels praktik i uddannelsens grundforløb til opnåelse af lokomotivførerlicens og -certifikat, dels praktik i forbindelse med den videre uddannelse i infrastruktur- og materielkendskab (litra) i overensstemmelse med de af Trafikstyrelsen fastsatte regler om krav til lokomotivførere.",
      "valid_from": "2007-12-04",
      "valid_to": null
    },
    {
      "provision_ref": "6",
      "section": "6",
      "content": "§ 6. Jernbanevirksomheder, der er godkendt i henhold til lov om jernbane, og som modtager elever i praktik, kan hos den jernbanevirksomhed, der har elever under uddannelse, opkræve et beløb i forbindelse med afholdelse af praktikpladser svarende til de gennemsnitlige dokumenterede omkostninger tillagt avance på 5 pct.",
      "valid_from": "2007-12-04",
      "valid_to": null
    },
    {
      "provision_ref": "7",
      "section": "7",
      "content": "§ 7. Jernbanevirksomheder, der udfører passagertrafik som offentlig service, er forpligtede til at indgå i en betalingsordning for den praktiske del af lokomotivføreruddannelsen. Stk. 2. Jernbanevirksomhederne skal til brug for ordningen indbetale et beløb til Trafikstyrelsen. Beløbet vil udgøre virksomhedens forholdsmæssige bidrag til ordningen og vil være baseret på virksomhedens årlige produktion (antal køreplanlagte togtimer), det samlede uddannelsesbehov (for alle jernbanevirksomheder i ordningen) samt et fastsat beløb pr. elev, jf. stk. 3. Stk. 3. Virksomhedernes bidrag beregnes hvert år på grundlag af virksomhedernes indmeldinger om køreplanlagte togtimer og indmeldinger om forventet uddannelsesbehov for året. Beløbet pr. uddannet elev er fastsat til 337.000 kr. (pris- og lønniveau 2006), hvori er medregnet Trafikstyrelsens omkostninger ved administration af ordningen, jf. også stk. 6. Stk. 4. Trafikstyrelsen kan fastsætte nærmere regler om virksomhedernes indbetaling, herunder periodisering eller indbetaling efter rater eller terminer. Stk. 5. Ved udgangen af året reguleres den samlede ordning (uddannelsesbehovet x 337.000 kr.) i forhold til det faktiske samlede antal elever, som er påbegyndt uddannelsen i det givne år. Virksomhedernes bidrag reguleres forholdsmæssigt hertil og kan således forhøjes eller nedsættes. Stk. 6. Trafikstyrelsens omkostninger til løn og administration af betalingsordningen afholdes af betalingsordningen.",
      "valid_from": "2007-12-04",
      "valid_to": null
    },
    {
      "provision_ref": "8",
      "section": "8",
      "content": "§ 8. Jernbanevirksomheder, der udfører passagertrafik som offentlig service, modtager refusion i forbindelse med uddannelse af egne lokomotivførere under forudsætning af, at uddannelsen sker i henhold til de til enhver tid gældende bestemmelser for den offentlige lokomotivføreruddannelse (grundforløb). Refusionen udgør 327.000 kr. pr. elev (pris- og lønniveau 2006).",
      "valid_from": "2007-12-04",
      "valid_to": null
    },
    {
      "provision_ref": "9",
      "section": "9",
      "content": "§ 9. Beløbene i § 7, stk. 3, og § 8 reguleres én gang årligt pr. 1. januar med satsreguleringsprocenten, jf. lov om en satsreguleringsprocent. Stk. 2. Refusion efter § 8 udbetales til jernbanevirksomheden med halvdelen, når eleven har afsluttet uddannelsen og den resterende halvdel, når lokomotivføreren efter endt uddannelse har været ansat i virksomheden 1 år. Virksomheden skal over for Trafikstyrelsen kunne dokumentere den pågældendes ansættelsesforhold. Stk. 3. Trafikstyrelsen kan i særlige tilfælde bestemme, at anden rate udbetales til en virksomhed, selv om lokomotivføreren efter endt uddannelse ikke har været ansat i virksomheden i 1 år. Stk. 4. Trafikstyrelsen kan fastsætte nærmere regler om betalingsordningen.",
      "valid_from": "2007-12-04",
      "valid_to": null
    },
    {
      "provision_ref": "10",
      "section": "10",
      "content": "§ 10. Trafikstyrelsen offentliggør en vejledning om ordningens nærmere indhold.",
      "valid_from": "2007-12-04",
      "valid_to": null
    },
    {
      "provision_ref": "11",
      "section": "11",
      "content": "§ 11. Betaler jernbanevirksomhederne ikke det pligtige beløb rettidigt, forrentes gælden fra forfaldsdagen med en årlig rente, der svarer til den officielle udlånsrente, som Nationalbanken fastsætter henholdsvis den 1. januar og den 1. juli, med et tillæg på syv procent, jf. rentelovens § 5, stk. 1.",
      "valid_from": "2007-12-04",
      "valid_to": null
    },
    {
      "provision_ref": "12",
      "section": "12",
      "content": "§ 12. Afgørelser, truffet af Trafikstyrelsen i henhold til denne bekendtgørelse, kan ikke indbringes for transportministeren. Disse afgørelser kan påklages til Jernbaneklagenævnet. Afgørelser, der kan påklages til Jernbaneklagenævnet, kan ikke påklages til anden administrativ myndighed. Stk. 2. Klager over afgørelser, som skal behandles af Jernbaneklagenævnet, skal være indgivet til Jernbaneklagenævnet senest 4 uger efter, at Trafikstyrelsens afgørelse er meddelt den pågældende.",
      "valid_from": "2007-12-04",
      "valid_to": null
    },
    {
      "provision_ref": "13",
      "section": "13",
      "content": "§ 13. Bekendtgørelsen træder i kraft den 1. januar 2008. Stk. 2. Bekendtgørelse nr. 426 af 9. maj 2007 om en praktikpladsordning ved uddannelse til fører af trækkraftenheder inden for jernbanedrift (lokomotivfører) ophæves. Stk. 3. For året 2007 indbetaler virksomhederne et af Trafikstyrelsen fastsat forholdsmæssigt beløb, jf. § 7. Stk. 4. Refusionsordningen i § 8 gælder for lokomotivførerelever, der påbegynder uddannelsen efter bekendtgørelsens ikrafttræden. Stk. 5. Trafikstyrelsen kan dog bestemme, at lokomotivførerelever, der er påbegyndt uddannelsen i 2007 inden bekendtgørelsens ikrafttræden, ligeledes vil være omfattet af refusionsordningen.",
      "valid_from": "2007-12-04",
      "valid_to": null
    }
  ],
  "definitions": []
}
