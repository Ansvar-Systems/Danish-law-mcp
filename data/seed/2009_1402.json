{
  "id": "2009:1402",
  "type": "statute",
  "title": "Bekendtgørelse om kriterier for universitetsuddannelsers relevans og kvalitet og om sagsgangen ved godkendelse af universitetsuddannelser",
  "short_name": "BEK H#LOKDOK04",
  "status": "in_force",
  "issued_date": "2009-12-14",
  "url": "https://www.retsinformation.dk/eli/lta/2009/1402/xml",
  "description": "Retsinformation source. DocumentId=BD000545; AccessionNumber=B20090140205; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Akkrediteringsrådet akkrediterer og godkender bachelor- og kandidatuddannelser samt masteruddannelser og anden deltidsuddannelse, der udbydes i Danmark efter universitetsloven, jf. § 5, stk. 1, og § 10, stk. 1, i lov om Ak­kre­di­te­rings­in­sti­tu­tionen for videregående uddannelser. Stk. 2. Rådet akkrediterer uddannelser svarende til uddannelser, der er omfattet af stk. 1, og som danske universiteter udbyder i udlandet, medmindre den enkelte uddannelse kvalitetssikres efter det nationale kvalitetssikringssystem i det land, hvor uddannelsen udbydes, jf. § 5, stk. 2, i lov om Akkrediteringsinstitutionen for videregående uddannelser."
    },
    {
      "provision_ref": "2",
      "section": "2",
      "content": "§ 2. Akkrediteringsrådet træffer afgørelse om akkreditering af udbud af nye og eksisterende uddannelser på baggrund af følgende tre fastsatte overordnede kriteriesøjler for universitetsuddannelsers relevans og kvalitet: 1) behov for uddannelsen på arbejdsmarkedet, 2) forskningsbaseret uddannelse og 3) uddannelsens faglige profil og niveau samt intern kvalitetssikring. Stk. 2. Den nærmere uddybning af de i stk. 1 fastsatte kriteriesøjler for universitetsuddannelsers relevans og kvalitet fremgår af denne bekendtgørelses bilag 1. Stk. 3. Beskrivelserne af bacheloruddannelser, kandidatuddannelser og masteruddannelser (typebeskrivelser) i kvalifikationsrammen for videregående uddannelse bruges ved vurderingen af uddannelsernes mål for læringsudbytte, jf. bilag 2."
    },
    {
      "provision_ref": "3",
      "section": "3",
      "content": "§ 3. For uddannelser, som kan føre til udøvelse af lovregulerede erhverv, og hvortil autorisation er påkrævet, skal Akkrediteringsrådet fastsætte yderligere kriterier, som sikrer, at uddannelsen opfylder uddannelsesrelevante og lovgivningsmæssige krav på området. Rådet skal forud herfor drøfte uddannelsens indhold med den myndighed, der udsteder autorisation til udøvelsen af det pågældende erhverv."
    },
    {
      "provision_ref": "4",
      "section": "4",
      "content": "§ 4. Akkrediteringsrådet skal udmønte relevans- og kvalitetskriterierne, der er fastsat i § 2, stk. 1, og i bekendtgørelsens bilag 1, i måle- og dokumentationspunkter. Rådet skal offentliggøre dets praksis."
    },
    {
      "provision_ref": "5",
      "section": "5",
      "content": "§ 5. Universitetet anmoder Akkrediteringsrådet om akkreditering og godkendelse, jf. § 1, stk. 1, eller om akkreditering, jf. § 1, stk. 2. Anmodningen skal være ledsaget af dokumentation for, at universiteternes aftagerpaneler, jf. universitetslovens § 13 a, har været inddraget. Stk. 2. Universitetet indstiller for uddannelser efter § 1, stk. 1, til rådet om uddannelsens tilskudsmæssige indplacering inden for de på finansloven fastsatte takster, titel, specifikke adgangskrav for bacheloruddannelser, uddannelsens normerede studietid samt eventuel fastsættelse af maksimumrammer for tilgangen til uddannelsen."
    },
    {
      "provision_ref": "6",
      "section": "6",
      "content": "§ 6. Imødekommer Akkrediteringsrådet universitetets indstilling efter § 5, stk. 2, afgiver rådet indstilling herom til Universitets- og Bygningsstyrelsen. Akkrediteringsrådet kan imødekomme indstilling for en eksisterende uddannelse ved en positiv eller en betinget positiv akkreditering, jf. § 7 i lov om Akkrediteringsinstitutionen for videregående uddannelser. Indstilling om en ny uddannelse kan alene imødekommes af en positiv akkreditering, jf. lovens § 9. Stk. 2. Indstilling til Universitets- og Bygningsstyrelsen afgives senest 5 hverdage efter, at uddannelsen er blevet akkrediteret. Stk. 3. Imødekommer rådet ikke universitetets indstilling efter § 5, stk. 2, meddeler rådet dette til universitetet senest 5 hverdage efter, at uddannelsen er blevet akkrediteret. Universitetet kan herefter inden 10 hverdage fremkomme med indsigelse. Senest 20 hverdage efter at uddannelsen er blevet akkrediteret, afgiver rådet endelig indstilling til Universitets- og Bygningsstyrelsen."
    },
    {
      "provision_ref": "7",
      "section": "7",
      "content": "§ 7. Universitets- og Bygningsstyrelsen træffer inden 10 hverdage efter modtagelsen af Akkrediteringsrådets indstilling efter § 6, ledsaget af de nødvendige oplysninger, afgørelse om uddannelsens tilskudsmæssige indplacering inden for de på finansloven fastsatte takster, titel, specifikke adgangskrav for bacheloruddannelser, uddannelsens normerede studietid samt eventuel fastsættelse af maksimumrammer for tilgangen til uddannelsen, jf. dog stk. 2. Universitets- og Bygningsstyrelsen meddeler straks afgørelsen til rådet og universitetet. Stk. 2. Universitets- og Bygningsstyrelsen forelægger sager vedrørende § 10, stk. 3, i lov om Akkrediteringsinstitutionen for videregående uddannelser for Ministeriet for Videnskab, Teknologi og Udviklings departement. Den i stk. 1 nævnte frist gælder ikke for sådanne sager. Stk. 3. Styrelsens afgørelser efter stk. 1 kan ikke indbringes for højere administrativ myndighed."
    },
    {
      "provision_ref": "8",
      "section": "8",
      "content": "§ 8. I de sager, hvor universitetets indstilling efter § 5, stk. 2, imødekommes, træffer Akkrediteringsrådet afgørelse om godkendelse af en uddannelse efter § 10, stk. 1, i lov om Akkrediteringsinstitutionen for videregående uddannelser snarest og senest 8 hverdage efter, at Universitets- og Bygningsstyrelsen har truffet afgørelse efter § 7, stk. 1. Stk. 2. Rådets godkendelse meddeles straks universitetet og Universitets- og Bygningsstyrelsen. Afgørelsen offentliggøres herefter. Stk. 3. I de sager, hvor universitetets indstilling efter § 5, stk. 1, ikke imødekommes, hører rådet universitetet snarest og senest 8 hverdage efter, at Universitets- og Bygningsstyrelsen har truffet afgørelse efter § 7, stk. 1, om universitetet vil 1) udbyde uddannelsen på de af Universitets- og Bygningsstyrelsen fastsatte vilkår eller 2) trække ansøgningen tilbage."
    },
    {
      "provision_ref": "9",
      "section": "9",
      "content": "§ 9. Akkrediteringsinstitutionens sagsbehandling er omfattet af reglerne i forvaltningsloven. Stk. 2. Akkrediteringsrådet kan efter § 5, stk. 3, nr. 1, i lov om Akkrediteringsinstitutionen for videregående uddannelser træffe afgørelse om, at en ansøgning om akkreditering og godkendelse bortfalder, hvis universitetet ikke overholder en af rådet fastsat rimelig frist for at fremkomme med oplysninger, der er nødvendige for, at rådet kan træffe afgørelse."
    },
    {
      "provision_ref": "10",
      "section": "10",
      "content": "§ 10. Klager over retlige spørgsmål ved Akkrediteringsrådets afgørelser kan af parter indbringes for Universitets- og Bygningsstyrelsen senest 14 dage efter, at afgørelsen er meddelt parten, jf. § 14, stk. 2, i lov om Akkrediteringsinstitutionen for videregående uddannelser. Stk. 2. Styrelsens afgørelser efter stk. 1 kan ikke indbringes for højere administrativ myndighed."
    },
    {
      "provision_ref": "11",
      "section": "11",
      "content": "§ 11. Bekendtgørelsen træder i kraft den 1. januar 2010. Stk. 2. Bekendtgørelse nr. 1030 af 22. august 2007 om kriterier for universitetsuddannelsers relevans og kvalitet og om sagsgangen ved godkendelse af universitetsuddannelser ophæves."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Akkrediteringsrådet akkrediterer og godkender bachelor- og kandidatuddannelser samt masteruddannelser og anden deltidsuddannelse, der udbydes i Danmark efter universitetsloven, jf. § 5, stk. 1, og § 10, stk. 1, i lov om Ak­kre­di­te­rings­in­sti­tu­tionen for videregående uddannelser. Stk. 2. Rådet akkrediterer uddannelser svarende til uddannelser, der er omfattet af stk. 1, og som danske universiteter udbyder i udlandet, medmindre den enkelte uddannelse kvalitetssikres efter det nationale kvalitetssikringssystem i det land, hvor uddannelsen udbydes, jf. § 5, stk. 2, i lov om Akkrediteringsinstitutionen for videregående uddannelser.",
      "valid_from": "2009-12-14",
      "valid_to": null
    },
    {
      "provision_ref": "2",
      "section": "2",
      "content": "§ 2. Akkrediteringsrådet træffer afgørelse om akkreditering af udbud af nye og eksisterende uddannelser på baggrund af følgende tre fastsatte overordnede kriteriesøjler for universitetsuddannelsers relevans og kvalitet: 1) behov for uddannelsen på arbejdsmarkedet, 2) forskningsbaseret uddannelse og 3) uddannelsens faglige profil og niveau samt intern kvalitetssikring. Stk. 2. Den nærmere uddybning af de i stk. 1 fastsatte kriteriesøjler for universitetsuddannelsers relevans og kvalitet fremgår af denne bekendtgørelses bilag 1. Stk. 3. Beskrivelserne af bacheloruddannelser, kandidatuddannelser og masteruddannelser (typebeskrivelser) i kvalifikationsrammen for videregående uddannelse bruges ved vurderingen af uddannelsernes mål for læringsudbytte, jf. bilag 2.",
      "valid_from": "2009-12-14",
      "valid_to": null
    },
    {
      "provision_ref": "3",
      "section": "3",
      "content": "§ 3. For uddannelser, som kan føre til udøvelse af lovregulerede erhverv, og hvortil autorisation er påkrævet, skal Akkrediteringsrådet fastsætte yderligere kriterier, som sikrer, at uddannelsen opfylder uddannelsesrelevante og lovgivningsmæssige krav på området. Rådet skal forud herfor drøfte uddannelsens indhold med den myndighed, der udsteder autorisation til udøvelsen af det pågældende erhverv.",
      "valid_from": "2009-12-14",
      "valid_to": null
    },
    {
      "provision_ref": "4",
      "section": "4",
      "content": "§ 4. Akkrediteringsrådet skal udmønte relevans- og kvalitetskriterierne, der er fastsat i § 2, stk. 1, og i bekendtgørelsens bilag 1, i måle- og dokumentationspunkter. Rådet skal offentliggøre dets praksis.",
      "valid_from": "2009-12-14",
      "valid_to": null
    },
    {
      "provision_ref": "5",
      "section": "5",
      "content": "§ 5. Universitetet anmoder Akkrediteringsrådet om akkreditering og godkendelse, jf. § 1, stk. 1, eller om akkreditering, jf. § 1, stk. 2. Anmodningen skal være ledsaget af dokumentation for, at universiteternes aftagerpaneler, jf. universitetslovens § 13 a, har været inddraget. Stk. 2. Universitetet indstiller for uddannelser efter § 1, stk. 1, til rådet om uddannelsens tilskudsmæssige indplacering inden for de på finansloven fastsatte takster, titel, specifikke adgangskrav for bacheloruddannelser, uddannelsens normerede studietid samt eventuel fastsættelse af maksimumrammer for tilgangen til uddannelsen.",
      "valid_from": "2009-12-14",
      "valid_to": null
    },
    {
      "provision_ref": "6",
      "section": "6",
      "content": "§ 6. Imødekommer Akkrediteringsrådet universitetets indstilling efter § 5, stk. 2, afgiver rådet indstilling herom til Universitets- og Bygningsstyrelsen. Akkrediteringsrådet kan imødekomme indstilling for en eksisterende uddannelse ved en positiv eller en betinget positiv akkreditering, jf. § 7 i lov om Akkrediteringsinstitutionen for videregående uddannelser. Indstilling om en ny uddannelse kan alene imødekommes af en positiv akkreditering, jf. lovens § 9. Stk. 2. Indstilling til Universitets- og Bygningsstyrelsen afgives senest 5 hverdage efter, at uddannelsen er blevet akkrediteret. Stk. 3. Imødekommer rådet ikke universitetets indstilling efter § 5, stk. 2, meddeler rådet dette til universitetet senest 5 hverdage efter, at uddannelsen er blevet akkrediteret. Universitetet kan herefter inden 10 hverdage fremkomme med indsigelse. Senest 20 hverdage efter at uddannelsen er blevet akkrediteret, afgiver rådet endelig indstilling til Universitets- og Bygningsstyrelsen.",
      "valid_from": "2009-12-14",
      "valid_to": null
    },
    {
      "provision_ref": "7",
      "section": "7",
      "content": "§ 7. Universitets- og Bygningsstyrelsen træffer inden 10 hverdage efter modtagelsen af Akkrediteringsrådets indstilling efter § 6, ledsaget af de nødvendige oplysninger, afgørelse om uddannelsens tilskudsmæssige indplacering inden for de på finansloven fastsatte takster, titel, specifikke adgangskrav for bacheloruddannelser, uddannelsens normerede studietid samt eventuel fastsættelse af maksimumrammer for tilgangen til uddannelsen, jf. dog stk. 2. Universitets- og Bygningsstyrelsen meddeler straks afgørelsen til rådet og universitetet. Stk. 2. Universitets- og Bygningsstyrelsen forelægger sager vedrørende § 10, stk. 3, i lov om Akkrediteringsinstitutionen for videregående uddannelser for Ministeriet for Videnskab, Teknologi og Udviklings departement. Den i stk. 1 nævnte frist gælder ikke for sådanne sager. Stk. 3. Styrelsens afgørelser efter stk. 1 kan ikke indbringes for højere administrativ myndighed.",
      "valid_from": "2009-12-14",
      "valid_to": null
    },
    {
      "provision_ref": "8",
      "section": "8",
      "content": "§ 8. I de sager, hvor universitetets indstilling efter § 5, stk. 2, imødekommes, træffer Akkrediteringsrådet afgørelse om godkendelse af en uddannelse efter § 10, stk. 1, i lov om Akkrediteringsinstitutionen for videregående uddannelser snarest og senest 8 hverdage efter, at Universitets- og Bygningsstyrelsen har truffet afgørelse efter § 7, stk. 1. Stk. 2. Rådets godkendelse meddeles straks universitetet og Universitets- og Bygningsstyrelsen. Afgørelsen offentliggøres herefter. Stk. 3. I de sager, hvor universitetets indstilling efter § 5, stk. 1, ikke imødekommes, hører rådet universitetet snarest og senest 8 hverdage efter, at Universitets- og Bygningsstyrelsen har truffet afgørelse efter § 7, stk. 1, om universitetet vil 1) udbyde uddannelsen på de af Universitets- og Bygningsstyrelsen fastsatte vilkår eller 2) trække ansøgningen tilbage.",
      "valid_from": "2009-12-14",
      "valid_to": null
    },
    {
      "provision_ref": "9",
      "section": "9",
      "content": "§ 9. Akkrediteringsinstitutionens sagsbehandling er omfattet af reglerne i forvaltningsloven. Stk. 2. Akkrediteringsrådet kan efter § 5, stk. 3, nr. 1, i lov om Akkrediteringsinstitutionen for videregående uddannelser træffe afgørelse om, at en ansøgning om akkreditering og godkendelse bortfalder, hvis universitetet ikke overholder en af rådet fastsat rimelig frist for at fremkomme med oplysninger, der er nødvendige for, at rådet kan træffe afgørelse.",
      "valid_from": "2009-12-14",
      "valid_to": null
    },
    {
      "provision_ref": "10",
      "section": "10",
      "content": "§ 10. Klager over retlige spørgsmål ved Akkrediteringsrådets afgørelser kan af parter indbringes for Universitets- og Bygningsstyrelsen senest 14 dage efter, at afgørelsen er meddelt parten, jf. § 14, stk. 2, i lov om Akkrediteringsinstitutionen for videregående uddannelser. Stk. 2. Styrelsens afgørelser efter stk. 1 kan ikke indbringes for højere administrativ myndighed.",
      "valid_from": "2009-12-14",
      "valid_to": null
    },
    {
      "provision_ref": "11",
      "section": "11",
      "content": "§ 11. Bekendtgørelsen træder i kraft den 1. januar 2010. Stk. 2. Bekendtgørelse nr. 1030 af 22. august 2007 om kriterier for universitetsuddannelsers relevans og kvalitet og om sagsgangen ved godkendelse af universitetsuddannelser ophæves.",
      "valid_from": "2009-12-14",
      "valid_to": null
    }
  ],
  "definitions": []
}
