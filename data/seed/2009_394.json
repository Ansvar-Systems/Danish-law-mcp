{
  "id": "2009:394",
  "type": "statute",
  "title": "Bekendtgørelse om anmeldelse af priser, omkostningsfordeling og andre betingelser for transport og levering af fjernvarme samt produktionsomkostninger til brug for fastsættelse af prislofter",
  "short_name": "BEK H#LOKDOK04",
  "status": "in_force",
  "issued_date": "2009-05-25",
  "url": "https://www.retsinformation.dk/eli/lta/2009/394/xml",
  "description": "Retsinformation source. DocumentId=BJ000169; AccessionNumber=B20090039405; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Anmeldelsespligten efter denne bekendtgørelse påhviler kollektive varmeforsyningsanlæg, jf. § 2, stk. 1, i lov om varmeforsyning, samt industrivirksomheder, kraftvarmeværker med en eleffekt over 25 MW og geotermiske anlæg mv., som leverer opvarmet vand, damp eller gas bortset fra naturgas."
    },
    {
      "provision_ref": "2",
      "section": "2",
      "content": "§ 2. Anmeldelsespligten omfatter de i § 1 nævnte anlægs, virksomheders og værkers tariffer, omkostningsfordeling og andre betingelser, herunder almindelige bestemmelser for fjernvarmelevering og tekniske leveringsbestemmelser, bestemmelser om renter og gebyrer og inddrivelse af restancer, leveringsaftaler mv., for levering til det indenlandske marked af opvarmet vand, damp eller gas bortset fra naturgas. Stk. 2. Anmeldelsespligten omfatter tillige de i § 1 nævnte anlægs, virksomheders og værkers budgetter, regnskabsoplysninger til eftervisning af fastsættelsen af tariffer (priseftervisning) og andre oplysninger, der er grundlag for fastsættelsen af tariffer, omkostningsfordeling og andre betingelser. Foretages henlæggelser, omfatter anmeldelsespligten tillige investerings- og henlæggelsesplan. Stk. 3. Anlæg, virksomheder og værker som nævnt i § 1, der udarbejder årsrapport efter årsregnskabsloven eller årsregnskab, skal samtidig med anmeldelsen af priseftervisning efter stk. 2, indsende årsrapport eller årsregnskab, samt afstemning mellem årsrapport/årsregnskab og priseftervisning. Stk. 4. Anmeldelsespligten finder tilsvarende anvendelse for vedtægtsbestemmelser i virksomheder, der ejer kollektive varmeforsyningsanlæg, jf. lovens § 21, stk. 6."
    },
    {
      "provision_ref": "3",
      "section": "3",
      "content": "§ 3. Anmeldelse af tariffer efter § 2, stk. 1, og budget og priseftervisning efter § 2, stk. 2, skal indeholde de oplysninger, der fremgår af bilag 1-2, jf. dog § 7. Stk. 2. Anmeldelse og revisorerklæring på anmeldelse af priseftervisning efter stk. 4, kan ske elektronisk til Energitilsynets online register. Stk. 3. Standardkontoplan udarbejdet af energibranchens organisationer m.fl. kan, for så vidt den indeholder de oplysninger, der fremgår af bilag 2, danne grundlag for anmeldelse til Energitilsynets online register. Stk. 4. Anmeldelse af priseftervisning skal være forsynet med en erklæring om regnskabets overensstemmelse med varmeforsyningslovens kapitel 4 afgivet af en registreret revisor, statsautoriseret revisor, kommunens revisor eller en revisor, der er omfattet af revisorlovens § 11. Erklæringen skal indeholde de oplysninger, der fremgår af bilag 5, samt opfylde kravene i revisionsinstruksen, bilag 4."
    },
    {
      "provision_ref": "4",
      "section": "4",
      "content": "§ 4. Anmeldelse i medfør af § 2, stk. 1 og 2, af tariffer samt grundlaget herfor, omkostningsfordeling og andre betingelser, skal ske inden 30 dage efter fastsættelse eller vedtagelse i det hertil kompetente organ, dog senest samtidig med, at tariffer, betingelser mv. træder i kraft. Stk. 2. Anmeldelsespligtige, der anvender et regnskabsår, der udløber mellem 1. juni og 30. november, skal anmelde priseftervisning forsynet med revisorerklæring inden den først­kommende 15. marts. Anmeldelsespligtige, der anvender et regnskabsår til udløb mellem 1. december og 31. maj, skal anmelde disse oplysninger inden den førstkommende 15. september. Stk. 3. De anmeldte tariffer, andre betingelser mv. registreres i Energitilsynets offentligt tilgængelige register. Stk. 4. Tariffer, omkostningsfordeling og andre betingelser, der ikke er anmeldt som foreskrevet efter § 2, stk. 1 og 4, og § 3, stk. 1, er ugyldige, jf. lovens § 21, stk. 3."
    },
    {
      "provision_ref": "5",
      "section": "5",
      "content": "§ 5. Til brug for fastsættelse af prislofter og maksimalpriser for fjernvarme fra affaldsforbrændingsanlæg skal varmeproduktionsanlæg med egenproduktion af varmt vand anmelde varmeproduktionsomkostninger. Centrale produktionsanlæg kan i stedet for omkostninger til produktion af varme anmelde priser i leveringsaftaler, som anlægget indgår med varmedistributionsanlæg om levering af varmt vand. Stk. 2. Efter Energitilsynets nærmere bestemmelse kan visse anlæg undtages fra anmeldelsespligten efter stk. 1, herunder: 1) anlæg der ud over egenproduktion af varmt vand køber varme fra en ekstern leverandør, og 2) anlæg der producerer varmt vand baseret på en kombination af naturgas og biomasse. Stk. 3. Ved varmeproduktionsomkostninger forstås alle produktionsanlæggets udgifter til produktion af varmt vand fratrukket alle indtægter. Såfremt produktionen af elektricitet indgår i varmeproduktionsanlæggets samlede produktionsomkostninger, fratrækkes indtægter ved salg af el og støtte til elproduktionen. Stk. 4. Anmeldelse af varmeproduktionsomkostninger sker samtidig med anmeldelse af priseftervisning efter § 2, stk. 2. Anmeldelsen skal ud over de oplysninger, der fremgår af anmeldelsen af priseftervisning, indeholde de oplysninger, som fremgår af bilag 3. Stk. 5. Standardkontoplan udarbejdet af energibranchens organisationer m.fl. kan danne grundlag for anmeldelse til Energitilsynets online register af de produktionsomkostninger, der fremgår af bilag 3. Stk. 6. Bestemmelserne i § 3, stk. 2, og § 4, stk. 2 – 3, finder tilsvarende anvendelse."
    },
    {
      "provision_ref": "6",
      "section": "6",
      "content": "§ 6. Med bøde straffes, jf. lovens § 34, stk. 2, 1) tilsidesættelse af anmeldelsespligt efter denne bekendtgørelse, 2) meddelelse af urigtige eller vildledende oplysninger eller opgørelser efter denne bekendtgørelse. Stk. 2. Undlader nogen rettidigt at efterkomme et påbud meddelt af Energitilsynet i medfør af § 21, stk. 1, 4 eller 5, kan Energitilsynet som tvangsmiddel pålægge de pågældende daglige eller ugentlige bøder, jf. lovens § 33. Stk. 3. Der kan pålægges selskaber mv. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "7",
      "section": "7",
      "content": "§ 7. Energitilsynet kan beslutte, at virksomheder, der har anden produktion end varme, og som opgør varmeproduktionsomkostninger efter fordeling, skal opfylde andre anmeldelseskrav end de i § 3, stk. 1, nævnte."
    },
    {
      "provision_ref": "8",
      "section": "8",
      "content": "§ 8. Energitilsynet kan i særlige tilfælde dispensere fra bekendtgørelsen, hvor bestemmelserne i §§ 1-5 medfører væsentlige ulemper for virksomheder eller forbrugere eller urimelig ulighed mellem virksomhederne."
    },
    {
      "provision_ref": "9",
      "section": "9",
      "content": "§ 9. Bekendtgørelsen træder i kraft den 1. juni 2009 og gælder for anmeldelser, der foretages til Energitilsynet på denne dato eller senere. Stk. 2. Bestemmelsen i § 3, stk. 4, gælder for anmeldelse af priseftervisninger for regnskabsår, der påbegyndes den 1. juni 2009 eller senere. Stk. 3. Samtidig med ikrafttrædelsen af denne bekendtgørelse ophæves bekendtgørelse nr. 1070 af 4. december 2000 om regler for anmeldelse af priser, omkostningsfordeling og andre betingelser for transport og levering af fjernvarme samt hel eller delvis salg af ejerandele i varmeforsyningsvirksomheder."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Anmeldelsespligten efter denne bekendtgørelse påhviler kollektive varmeforsyningsanlæg, jf. § 2, stk. 1, i lov om varmeforsyning, samt industrivirksomheder, kraftvarmeværker med en eleffekt over 25 MW og geotermiske anlæg mv., som leverer opvarmet vand, damp eller gas bortset fra naturgas.",
      "valid_from": "2009-05-25",
      "valid_to": null
    },
    {
      "provision_ref": "2",
      "section": "2",
      "content": "§ 2. Anmeldelsespligten omfatter de i § 1 nævnte anlægs, virksomheders og værkers tariffer, omkostningsfordeling og andre betingelser, herunder almindelige bestemmelser for fjernvarmelevering og tekniske leveringsbestemmelser, bestemmelser om renter og gebyrer og inddrivelse af restancer, leveringsaftaler mv., for levering til det indenlandske marked af opvarmet vand, damp eller gas bortset fra naturgas. Stk. 2. Anmeldelsespligten omfatter tillige de i § 1 nævnte anlægs, virksomheders og værkers budgetter, regnskabsoplysninger til eftervisning af fastsættelsen af tariffer (priseftervisning) og andre oplysninger, der er grundlag for fastsættelsen af tariffer, omkostningsfordeling og andre betingelser. Foretages henlæggelser, omfatter anmeldelsespligten tillige investerings- og henlæggelsesplan. Stk. 3. Anlæg, virksomheder og værker som nævnt i § 1, der udarbejder årsrapport efter årsregnskabsloven eller årsregnskab, skal samtidig med anmeldelsen af priseftervisning efter stk. 2, indsende årsrapport eller årsregnskab, samt afstemning mellem årsrapport/årsregnskab og priseftervisning. Stk. 4. Anmeldelsespligten finder tilsvarende anvendelse for vedtægtsbestemmelser i virksomheder, der ejer kollektive varmeforsyningsanlæg, jf. lovens § 21, stk. 6.",
      "valid_from": "2009-05-25",
      "valid_to": null
    },
    {
      "provision_ref": "3",
      "section": "3",
      "content": "§ 3. Anmeldelse af tariffer efter § 2, stk. 1, og budget og priseftervisning efter § 2, stk. 2, skal indeholde de oplysninger, der fremgår af bilag 1-2, jf. dog § 7. Stk. 2. Anmeldelse og revisorerklæring på anmeldelse af priseftervisning efter stk. 4, kan ske elektronisk til Energitilsynets online register. Stk. 3. Standardkontoplan udarbejdet af energibranchens organisationer m.fl. kan, for så vidt den indeholder de oplysninger, der fremgår af bilag 2, danne grundlag for anmeldelse til Energitilsynets online register. Stk. 4. Anmeldelse af priseftervisning skal være forsynet med en erklæring om regnskabets overensstemmelse med varmeforsyningslovens kapitel 4 afgivet af en registreret revisor, statsautoriseret revisor, kommunens revisor eller en revisor, der er omfattet af revisorlovens § 11. Erklæringen skal indeholde de oplysninger, der fremgår af bilag 5, samt opfylde kravene i revisionsinstruksen, bilag 4.",
      "valid_from": "2009-05-25",
      "valid_to": null
    },
    {
      "provision_ref": "4",
      "section": "4",
      "content": "§ 4. Anmeldelse i medfør af § 2, stk. 1 og 2, af tariffer samt grundlaget herfor, omkostningsfordeling og andre betingelser, skal ske inden 30 dage efter fastsættelse eller vedtagelse i det hertil kompetente organ, dog senest samtidig med, at tariffer, betingelser mv. træder i kraft. Stk. 2. Anmeldelsespligtige, der anvender et regnskabsår, der udløber mellem 1. juni og 30. november, skal anmelde priseftervisning forsynet med revisorerklæring inden den først­kommende 15. marts. Anmeldelsespligtige, der anvender et regnskabsår til udløb mellem 1. december og 31. maj, skal anmelde disse oplysninger inden den førstkommende 15. september. Stk. 3. De anmeldte tariffer, andre betingelser mv. registreres i Energitilsynets offentligt tilgængelige register. Stk. 4. Tariffer, omkostningsfordeling og andre betingelser, der ikke er anmeldt som foreskrevet efter § 2, stk. 1 og 4, og § 3, stk. 1, er ugyldige, jf. lovens § 21, stk. 3.",
      "valid_from": "2009-05-25",
      "valid_to": null
    },
    {
      "provision_ref": "5",
      "section": "5",
      "content": "§ 5. Til brug for fastsættelse af prislofter og maksimalpriser for fjernvarme fra affaldsforbrændingsanlæg skal varmeproduktionsanlæg med egenproduktion af varmt vand anmelde varmeproduktionsomkostninger. Centrale produktionsanlæg kan i stedet for omkostninger til produktion af varme anmelde priser i leveringsaftaler, som anlægget indgår med varmedistributionsanlæg om levering af varmt vand. Stk. 2. Efter Energitilsynets nærmere bestemmelse kan visse anlæg undtages fra anmeldelsespligten efter stk. 1, herunder: 1) anlæg der ud over egenproduktion af varmt vand køber varme fra en ekstern leverandør, og 2) anlæg der producerer varmt vand baseret på en kombination af naturgas og biomasse. Stk. 3. Ved varmeproduktionsomkostninger forstås alle produktionsanlæggets udgifter til produktion af varmt vand fratrukket alle indtægter. Såfremt produktionen af elektricitet indgår i varmeproduktionsanlæggets samlede produktionsomkostninger, fratrækkes indtægter ved salg af el og støtte til elproduktionen. Stk. 4. Anmeldelse af varmeproduktionsomkostninger sker samtidig med anmeldelse af priseftervisning efter § 2, stk. 2. Anmeldelsen skal ud over de oplysninger, der fremgår af anmeldelsen af priseftervisning, indeholde de oplysninger, som fremgår af bilag 3. Stk. 5. Standardkontoplan udarbejdet af energibranchens organisationer m.fl. kan danne grundlag for anmeldelse til Energitilsynets online register af de produktionsomkostninger, der fremgår af bilag 3. Stk. 6. Bestemmelserne i § 3, stk. 2, og § 4, stk. 2 – 3, finder tilsvarende anvendelse.",
      "valid_from": "2009-05-25",
      "valid_to": null
    },
    {
      "provision_ref": "6",
      "section": "6",
      "content": "§ 6. Med bøde straffes, jf. lovens § 34, stk. 2, 1) tilsidesættelse af anmeldelsespligt efter denne bekendtgørelse, 2) meddelelse af urigtige eller vildledende oplysninger eller opgørelser efter denne bekendtgørelse. Stk. 2. Undlader nogen rettidigt at efterkomme et påbud meddelt af Energitilsynet i medfør af § 21, stk. 1, 4 eller 5, kan Energitilsynet som tvangsmiddel pålægge de pågældende daglige eller ugentlige bøder, jf. lovens § 33. Stk. 3. Der kan pålægges selskaber mv. (juridiske personer) strafansvar efter reglerne i straffelovens 5. kapitel.",
      "valid_from": "2009-05-25",
      "valid_to": null
    },
    {
      "provision_ref": "7",
      "section": "7",
      "content": "§ 7. Energitilsynet kan beslutte, at virksomheder, der har anden produktion end varme, og som opgør varmeproduktionsomkostninger efter fordeling, skal opfylde andre anmeldelseskrav end de i § 3, stk. 1, nævnte.",
      "valid_from": "2009-05-25",
      "valid_to": null
    },
    {
      "provision_ref": "8",
      "section": "8",
      "content": "§ 8. Energitilsynet kan i særlige tilfælde dispensere fra bekendtgørelsen, hvor bestemmelserne i §§ 1-5 medfører væsentlige ulemper for virksomheder eller forbrugere eller urimelig ulighed mellem virksomhederne.",
      "valid_from": "2009-05-25",
      "valid_to": null
    },
    {
      "provision_ref": "9",
      "section": "9",
      "content": "§ 9. Bekendtgørelsen træder i kraft den 1. juni 2009 og gælder for anmeldelser, der foretages til Energitilsynet på denne dato eller senere. Stk. 2. Bestemmelsen i § 3, stk. 4, gælder for anmeldelse af priseftervisninger for regnskabsår, der påbegyndes den 1. juni 2009 eller senere. Stk. 3. Samtidig med ikrafttrædelsen af denne bekendtgørelse ophæves bekendtgørelse nr. 1070 af 4. december 2000 om regler for anmeldelse af priser, omkostningsfordeling og andre betingelser for transport og levering af fjernvarme samt hel eller delvis salg af ejerandele i varmeforsyningsvirksomheder.",
      "valid_from": "2009-05-25",
      "valid_to": null
    }
  ],
  "definitions": [
    {
      "term": "varmeproduktionsomkostninger",
      "definition": "alle produktionsanlæggets udgifter til produktion af varmt vand fratrukket alle indtægter",
      "source_provision": "5"
    }
  ]
}
