{
  "id": "2008:175",
  "type": "statute",
  "title": "Bekendtgørelse om brandsyn og offentliggørelse af resultater af brandsyn foretaget i forsamlingslokaler",
  "short_name": "BEK H#LOKDOK04",
  "status": "in_force",
  "issued_date": "2008-02-25",
  "url": "https://www.retsinformation.dk/eli/lta/2008/175/xml",
  "description": "Retsinformation source. DocumentId=AG000341; AccessionNumber=B20080017505; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Kommunalbestyrelsen foretager brandsyn af: 1) Brandfarlige virksomheder og oplag m.v., der er omfattet af § 34 i beredskabsloven. 2) Bygninger m.v., der er omfattet af § 35, stk. 1 og 3, i beredskabsloven. 3) Fredede bygninger, bortset fra statuer, mindestøtter, springvand, hegnsmure og lignende. Stk. 2. Kommunalbestyrelsen fører en fortegnelse over brandsynsobjekter omfattet af stk. 1."
    },
    {
      "provision_ref": "2",
      "section": "2",
      "content": "§ 2. Brandsyn skal medvirke til, at krav til brandværnsforanstaltninger overholdes, således at risikoen for, at brande opstår, at brande breder sig, samt at skader på personer, ejendom og miljø finder sted, formindskes mest muligt, og således, at der sikres forsvarlige rednings- og slukningsmuligheder i tilfælde af brand. Stk. 2. Brandsyn skal ved rådgivning, information og motivation tjene til en forståelse af nødvendigheden af, at kravene til brandværnsforanstaltninger overholdes."
    },
    {
      "provision_ref": "3",
      "section": "3",
      "content": "§ 3. Brandsyn foretages, når de pågældende lokaliteter er i brug. Dog kan kommunalbestyrelsen foretage temabrandsyn, jf. § 5, stk. 2, og § 10, stk. 3, uden at de pågældende lokaliteter er i brug."
    },
    {
      "provision_ref": "4",
      "section": "4",
      "content": "§ 4. Den, der foretager brandsynet skal legitimere sig. Legitimationen skal være udstedt af kommunalbestyrelsen i den kommune, hvor brandsynet foretages. Stk. 2. Ved anmeldte brandsyn, jf. § 8, stk. 1, af de i § 1, nr. 1 og 2, nævnte brandfarlige virksomheder og oplag, bygninger m.v., skal ejeren, brugeren eller en af disse udpeget driftsansvarlig person deltage i brandsynet. Udpegning af en driftsansvarlig person fritager ikke ejer eller bruger fra de pligter og det ansvar, som i øvrigt følger af bekendtgørelsen. Stk. 3. Hvis det i forbindelse med et brandsyn efter stk. 2 konstateres, at hverken ejeren, brugeren eller en af disse udpeget driftsansvarlige person er til stede, kan brandsynet alligevel gennemføres. Uanset dette kan der udstedes påbud om, at den pågældende person skal være til stede ved brandsynet."
    },
    {
      "provision_ref": "5",
      "section": "5",
      "content": "§ 5. Ved brandsyn skal der ske en opfølgning af forrige brandsyn. Det skal endvidere påses, 1) at brandfarlige virksomheder og oplag er placeret, indrettet og anvendes som tilladt, 2) at porte og andre adgangsveje, som er nødvendige for redningsberedskabets rednings- og slukningsarbejde, er passable, 3) at påkrævede vandforsyningssteder er brugbare og tilgængelige for redningsberedskabet, 4) at brandtekniske installationer og påkrævet brandslukningsmateriel er vedligeholdt, at brandslukningsmateriellet er placeret i overensstemmelse med de driftsmæssige vilkår i drifts- og vedligeholdelsesplanen samt med de tekniske og driftsmæssige forskrifter, samt at det er tydeligt afmærket ved skiltning, 5) at flugtveje ikke anvendes i strid med de tekniske og driftsmæssige forskrifter samt driftsmæssige vilkår i drifts- og vedligeholdelsesplanen, 6) at de i øvrigt gældende tekniske og driftsmæssige forskrifter samt driftsmæssige vilkår i drifts- og vedligeholdelsesplanen er overholdt. Stk. 2. Ved temabrandsyn påses udvalgte forhold omfattet af stk.1 efter kommunalbestyrelsens bestemmelse. Hvis der ved brandsynet konstateres en væsentlig mangel, skal kontrollen omfatte samtlige de i stk. 1 nævnte forhold. Stk. 3. Ved brandsyn af fredede bygninger skal det påses, at trapper er passable og ryddelige, og at kælder- og loftsrum m.v. ikke benyttes som oplagsrum for let antændelige eller brændbare effekter. Er den fredede bygning tillige omfattet af § 1, stk.1, nr.1 eller 2, skal de i § 5, stk. 1, nævnte forhold ligeledes påses."
    },
    {
      "provision_ref": "6",
      "section": "6",
      "content": "§ 6. Hvis der ved brandsyn omfattet af § 1, stk. 1, nr. 1 og 2, konstateres en væsentlig ændring af indretning eller anvendelse, skal forholdet indberettes til bygningsmyndigheden. Stk. 2. Hvis der ved brandsyn omfattet af § 1, stk. 1, nr. 1, konstateres forhold i strid med miljølovgivningen, skal forholdet indberettes til miljømyndigheden. Stk. 3. Hvis der ved brandsyn i forsamlingslokaler, således som disse er defineret i Sikkerhedsstyrelsens bekendtgørelse om kontrol af elektriske installationer i forsamlingslokaler, konstateres, at elsikkerhedsattesten er mere end to år gammel, eller at attesten mangler, skal forholdet indberettes til Sikkerhedsstyrelsen. Stk. 4. Hvis der ved brandsyn i fredede bygninger konstateres særlige forhold ved indretning eller ved anvendelse, der skønnes at kunne medføre alvorlige bygningsskader i tilfælde af brand, skal ejeren og Kulturarvsstyrelsen underrettes herom."
    },
    {
      "provision_ref": "7",
      "section": "7",
      "content": "§ 7. Konstateres der ved brandsyn af bygninger, brandfarlige virksomheder og oplag m.v., der er omfattet af bilag 1, en væsentlig mangel, der kan medføre brandfare, eller som i forbindelse med brand kan medføre en risiko for personer, ejendom eller miljøet, skal kommunalbestyrelsen nedlægge forbud mod benyttelsen, indtil manglen er afhjulpet, og dette ved eftersyn er konstateret. Stk. 2. Er manglen af mindre betydning, skal der gives påbud om afhjælpning af manglen inden en nærmere fastsat frist. Efter fristens udløb og senest ved næste brandsyn skal det påses, om afhjælpning er sket. Stk. 3. Forbud og påbud efter stk. 1 og 2 meddeles på stedet og har umiddelbar virkning. Sådanne forbud og påbud skal efterfølgende af kommunalbestyrelsen skriftligt meddeles ejeren, brugeren eller en af disse udpeget driftsansvarlig person, jf. § 9. Stk. 4. Undladelse af at efterkomme forbud og påbud givet i henhold til stk. 1 og 2 skal anmeldes til politiet af kommunalbestyrelsen."
    },
    {
      "provision_ref": "8",
      "section": "8",
      "content": "§ 8. Brandsyn i henhold til § 1 skal skriftligt anmeldes med mindst 14 dages varsel til ejeren, brugeren eller en af disse udpeget driftsansvarlig person, jf. dog stk. 2. Stk. 2. Brandsyn i henhold til § 1, stk. 1, nr. 1 eller 2, kan, hvis det skønnes nødvendigt, til enhver tid uden retskendelse foretages uanmeldt på ejendommen."
    },
    {
      "provision_ref": "9",
      "section": "9",
      "content": "§ 9. Kommunalbestyrelsen skal efter hvert gennemført brandsyn udarbejde en skriftlig rapport om brandsynet. Rapporten skal indeholde oplysning om evt. meddelte forbud, påbud, anbefalinger og begrundelse for en evt. fravigelse af brandsynsterminen. Rapporten skal sendes til ejeren, brugeren eller en af disse udpeget driftsansvarlig person."
    },
    {
      "provision_ref": "10",
      "section": "10",
      "content": "§ 10. Brandsyn foretages med de terminer, der er fastsat i bilag 1 til bekendtgørelsen, jf. dog stk. 2 og 3 samt § 11. Stk. 2. Der skal foretages brandsyn mindst 1 gang hvert femte år af fredede bygninger. Stk. 3. I perioden mellem to terminer kan der foretages temabrandsyn."
    },
    {
      "provision_ref": "11",
      "section": "11",
      "content": "§ 11. De i bilag 1 nævnte terminer, bortset fra de i pkt. 7.1.3 og pkt. 7.2.3 fastsatte terminer, kan fraviges i det enkelte tilfælde, såfremt brandsynsrapporten fra det sidste brandsyn viser, at brandsikkerheden er tilfredsstillende, og såfremt det findes sikkerhedsmæssigt forsvarligt under hensyntagen til bygningens geometri, brandbelastning, indretning og anvendelse, den pågældende virksomheds sikkerhedskultur, herunder om der er etableret egenkontrol, instruktion af personale, stabile ejer- og brugerforhold, ændringer i brandrisikoforholdene og lignende. Kommunalbestyrelsens beslutning om fravigelse skal begrundes og anføres i brandsynsrapporten, jf. § 9. Stk. 2. Fravigelsen efter stk. 1 må, uanset brandsynsterminen, højst udgøre to år. En ny fravigelse af de i bilag 1 nævnte terminer kan kun finde sted efter en fornyet vurdering på grundlag af et nyt brandsyn, jf. stk. 1. Stk. 3. Hvis terminerne i henhold til bilag 1 er fastsat til mere end 1 år, skal der dog altid, når der ved et brandsyn konstateres en væsentlig mangel, foretages et fornyet brandsyn det efterfølgende år, uanset at der er foretaget kontroleftersyn i medfør af § 7, stk. 1."
    },
    {
      "provision_ref": "12",
      "section": "12",
      "content": "§ 12. Kommunalbestyrelsen indsender hvert år til Beredskabsstyrelsen en beretning over de foretagne brandsyn, herunder med oplysning om brandsyn, hvor terminen som nævnt i bilag 1 fraviges i medfør af § 11."
    },
    {
      "provision_ref": "13",
      "section": "13",
      "content": "§ 13. Kommunalbestyrelsen kan offentliggøre resultater af og sanktioner på baggrund af brandsyn, der er foretaget i forsamlingslokaler i henhold til bekendtgørelsen. Stk. 2. Offentliggørelsen kan begrænses til at omfatte brandsyn, der har ført til forbud, jf. § 14, stk. 2, og brandsyn, der har ført til sanktioner, jf. § 14, stk. 3."
    },
    {
      "provision_ref": "14",
      "section": "14",
      "content": "§ 14. Kommunalbestyrelsens offentliggørelse af resultater af brandsyn i henhold til § 13 skal indeholde oplysning om 1) forsamlingslokalets navn og adresse og 2) tidspunktet for brandsynet. Stk. 2. Såfremt brandsynet har ført til forbud eller påbud efter § 7, stk. 1 og 2, skal offentliggørelsen tillige indeholde oplysning om, 1) at der er meddelt forbud eller påbud, 2) begrundelsen herfor og 3) navne på de fysiske og juridiske personer, som forbuddet eller påbuddet er rettet til. Stk. 3. Såfremt brandsynet har ført til sanktioner, skal offentliggørelsen tillige indeholde oplysning om 1) navne på fysiske og juridiske personer, der er pålagt bøde eller fængselsstraf for overtrædelse af beredskabslovgivningens bestemmelser om forsamlingslokaler, samt 2) begrundelsen for sanktionen."
    },
    {
      "provision_ref": "15",
      "section": "15",
      "content": "§ 15. Offentliggørelse af resultater af brandsyn skal ske umiddelbart efter, at brandsynet er foretaget. Offentliggørelse efter § 14, stk. 3, kan dog først finde sted, når bødeforlæg er vedtaget, eller når der er faldet endelig dom i sagen."
    },
    {
      "provision_ref": "16",
      "section": "16",
      "content": "§ 16. Offentliggørelse kan ske ved udsendelse af en pressemeddelelse, i elektronisk form eller på anden måde. Stk. 2. Såfremt offentliggørelsen indeholder urigtige oplysninger, skal kommunalbestyrelsen offentliggøre en berigtigelse på samme måde, som den oprindelige offentliggørelse har fundet sted, jf. stk. 1. En berigtigelse skal offentliggøres umiddelbart efter, at de urigtige oplysninger er konstateret. Stk. 3. Kommunalbestyrelsens elektroniske offentliggørelse af forbud og påbud i henhold til § 14, stk. 2, skal fjernes, når forbuddet er ophævet, eller når afhjælpning er sket, jf. § 14, stk. 1 og 2. Stk. 4. Kommunalbestyrelsens elektroniske offentliggørelse af sanktioner i henhold til § 14, stk. 3, skal fjernes to måneder efter offentliggørelsen."
    },
    {
      "provision_ref": "17",
      "section": "17",
      "content": "§ 17. Med bøde, fængsel indtil 4 måneder eller under skærpende omstændigheder fængsel i indtil 2 år, straffes den, der undlader at efterkomme pålæg givet i henhold til § 4, stk. 3 eller forbud og pålæg efter § 7, stk. 1 og 2. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "18",
      "section": "18",
      "content": "§ 18. Bekendtgørelsen træder i kraft den 1. april 2008. Stk. 2. Bekendtgørelse nr. 411 af 26. maj 2003 om brandsyn og offentliggørelse af resultater af brandsyn foretaget i forsamlingslokaler ophæves."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Kommunalbestyrelsen foretager brandsyn af: 1) Brandfarlige virksomheder og oplag m.v., der er omfattet af § 34 i beredskabsloven. 2) Bygninger m.v., der er omfattet af § 35, stk. 1 og 3, i beredskabsloven. 3) Fredede bygninger, bortset fra statuer, mindestøtter, springvand, hegnsmure og lignende. Stk. 2. Kommunalbestyrelsen fører en fortegnelse over brandsynsobjekter omfattet af stk. 1.",
      "valid_from": "2008-02-25",
      "valid_to": null
    },
    {
      "provision_ref": "2",
      "section": "2",
      "content": "§ 2. Brandsyn skal medvirke til, at krav til brandværnsforanstaltninger overholdes, således at risikoen for, at brande opstår, at brande breder sig, samt at skader på personer, ejendom og miljø finder sted, formindskes mest muligt, og således, at der sikres forsvarlige rednings- og slukningsmuligheder i tilfælde af brand. Stk. 2. Brandsyn skal ved rådgivning, information og motivation tjene til en forståelse af nødvendigheden af, at kravene til brandværnsforanstaltninger overholdes.",
      "valid_from": "2008-02-25",
      "valid_to": null
    },
    {
      "provision_ref": "3",
      "section": "3",
      "content": "§ 3. Brandsyn foretages, når de pågældende lokaliteter er i brug. Dog kan kommunalbestyrelsen foretage temabrandsyn, jf. § 5, stk. 2, og § 10, stk. 3, uden at de pågældende lokaliteter er i brug.",
      "valid_from": "2008-02-25",
      "valid_to": null
    },
    {
      "provision_ref": "4",
      "section": "4",
      "content": "§ 4. Den, der foretager brandsynet skal legitimere sig. Legitimationen skal være udstedt af kommunalbestyrelsen i den kommune, hvor brandsynet foretages. Stk. 2. Ved anmeldte brandsyn, jf. § 8, stk. 1, af de i § 1, nr. 1 og 2, nævnte brandfarlige virksomheder og oplag, bygninger m.v., skal ejeren, brugeren eller en af disse udpeget driftsansvarlig person deltage i brandsynet. Udpegning af en driftsansvarlig person fritager ikke ejer eller bruger fra de pligter og det ansvar, som i øvrigt følger af bekendtgørelsen. Stk. 3. Hvis det i forbindelse med et brandsyn efter stk. 2 konstateres, at hverken ejeren, brugeren eller en af disse udpeget driftsansvarlige person er til stede, kan brandsynet alligevel gennemføres. Uanset dette kan der udstedes påbud om, at den pågældende person skal være til stede ved brandsynet.",
      "valid_from": "2008-02-25",
      "valid_to": null
    },
    {
      "provision_ref": "5",
      "section": "5",
      "content": "§ 5. Ved brandsyn skal der ske en opfølgning af forrige brandsyn. Det skal endvidere påses, 1) at brandfarlige virksomheder og oplag er placeret, indrettet og anvendes som tilladt, 2) at porte og andre adgangsveje, som er nødvendige for redningsberedskabets rednings- og slukningsarbejde, er passable, 3) at påkrævede vandforsyningssteder er brugbare og tilgængelige for redningsberedskabet, 4) at brandtekniske installationer og påkrævet brandslukningsmateriel er vedligeholdt, at brandslukningsmateriellet er placeret i overensstemmelse med de driftsmæssige vilkår i drifts- og vedligeholdelsesplanen samt med de tekniske og driftsmæssige forskrifter, samt at det er tydeligt afmærket ved skiltning, 5) at flugtveje ikke anvendes i strid med de tekniske og driftsmæssige forskrifter samt driftsmæssige vilkår i drifts- og vedligeholdelsesplanen, 6) at de i øvrigt gældende tekniske og driftsmæssige forskrifter samt driftsmæssige vilkår i drifts- og vedligeholdelsesplanen er overholdt. Stk. 2. Ved temabrandsyn påses udvalgte forhold omfattet af stk.1 efter kommunalbestyrelsens bestemmelse. Hvis der ved brandsynet konstateres en væsentlig mangel, skal kontrollen omfatte samtlige de i stk. 1 nævnte forhold. Stk. 3. Ved brandsyn af fredede bygninger skal det påses, at trapper er passable og ryddelige, og at kælder- og loftsrum m.v. ikke benyttes som oplagsrum for let antændelige eller brændbare effekter. Er den fredede bygning tillige omfattet af § 1, stk.1, nr.1 eller 2, skal de i § 5, stk. 1, nævnte forhold ligeledes påses.",
      "valid_from": "2008-02-25",
      "valid_to": null
    },
    {
      "provision_ref": "6",
      "section": "6",
      "content": "§ 6. Hvis der ved brandsyn omfattet af § 1, stk. 1, nr. 1 og 2, konstateres en væsentlig ændring af indretning eller anvendelse, skal forholdet indberettes til bygningsmyndigheden. Stk. 2. Hvis der ved brandsyn omfattet af § 1, stk. 1, nr. 1, konstateres forhold i strid med miljølovgivningen, skal forholdet indberettes til miljømyndigheden. Stk. 3. Hvis der ved brandsyn i forsamlingslokaler, således som disse er defineret i Sikkerhedsstyrelsens bekendtgørelse om kontrol af elektriske installationer i forsamlingslokaler, konstateres, at elsikkerhedsattesten er mere end to år gammel, eller at attesten mangler, skal forholdet indberettes til Sikkerhedsstyrelsen. Stk. 4. Hvis der ved brandsyn i fredede bygninger konstateres særlige forhold ved indretning eller ved anvendelse, der skønnes at kunne medføre alvorlige bygningsskader i tilfælde af brand, skal ejeren og Kulturarvsstyrelsen underrettes herom.",
      "valid_from": "2008-02-25",
      "valid_to": null
    },
    {
      "provision_ref": "7",
      "section": "7",
      "content": "§ 7. Konstateres der ved brandsyn af bygninger, brandfarlige virksomheder og oplag m.v., der er omfattet af bilag 1, en væsentlig mangel, der kan medføre brandfare, eller som i forbindelse med brand kan medføre en risiko for personer, ejendom eller miljøet, skal kommunalbestyrelsen nedlægge forbud mod benyttelsen, indtil manglen er afhjulpet, og dette ved eftersyn er konstateret. Stk. 2. Er manglen af mindre betydning, skal der gives påbud om afhjælpning af manglen inden en nærmere fastsat frist. Efter fristens udløb og senest ved næste brandsyn skal det påses, om afhjælpning er sket. Stk. 3. Forbud og påbud efter stk. 1 og 2 meddeles på stedet og har umiddelbar virkning. Sådanne forbud og påbud skal efterfølgende af kommunalbestyrelsen skriftligt meddeles ejeren, brugeren eller en af disse udpeget driftsansvarlig person, jf. § 9. Stk. 4. Undladelse af at efterkomme forbud og påbud givet i henhold til stk. 1 og 2 skal anmeldes til politiet af kommunalbestyrelsen.",
      "valid_from": "2008-02-25",
      "valid_to": null
    },
    {
      "provision_ref": "8",
      "section": "8",
      "content": "§ 8. Brandsyn i henhold til § 1 skal skriftligt anmeldes med mindst 14 dages varsel til ejeren, brugeren eller en af disse udpeget driftsansvarlig person, jf. dog stk. 2. Stk. 2. Brandsyn i henhold til § 1, stk. 1, nr. 1 eller 2, kan, hvis det skønnes nødvendigt, til enhver tid uden retskendelse foretages uanmeldt på ejendommen.",
      "valid_from": "2008-02-25",
      "valid_to": null
    },
    {
      "provision_ref": "9",
      "section": "9",
      "content": "§ 9. Kommunalbestyrelsen skal efter hvert gennemført brandsyn udarbejde en skriftlig rapport om brandsynet. Rapporten skal indeholde oplysning om evt. meddelte forbud, påbud, anbefalinger og begrundelse for en evt. fravigelse af brandsynsterminen. Rapporten skal sendes til ejeren, brugeren eller en af disse udpeget driftsansvarlig person.",
      "valid_from": "2008-02-25",
      "valid_to": null
    },
    {
      "provision_ref": "10",
      "section": "10",
      "content": "§ 10. Brandsyn foretages med de terminer, der er fastsat i bilag 1 til bekendtgørelsen, jf. dog stk. 2 og 3 samt § 11. Stk. 2. Der skal foretages brandsyn mindst 1 gang hvert femte år af fredede bygninger. Stk. 3. I perioden mellem to terminer kan der foretages temabrandsyn.",
      "valid_from": "2008-02-25",
      "valid_to": null
    },
    {
      "provision_ref": "11",
      "section": "11",
      "content": "§ 11. De i bilag 1 nævnte terminer, bortset fra de i pkt. 7.1.3 og pkt. 7.2.3 fastsatte terminer, kan fraviges i det enkelte tilfælde, såfremt brandsynsrapporten fra det sidste brandsyn viser, at brandsikkerheden er tilfredsstillende, og såfremt det findes sikkerhedsmæssigt forsvarligt under hensyntagen til bygningens geometri, brandbelastning, indretning og anvendelse, den pågældende virksomheds sikkerhedskultur, herunder om der er etableret egenkontrol, instruktion af personale, stabile ejer- og brugerforhold, ændringer i brandrisikoforholdene og lignende. Kommunalbestyrelsens beslutning om fravigelse skal begrundes og anføres i brandsynsrapporten, jf. § 9. Stk. 2. Fravigelsen efter stk. 1 må, uanset brandsynsterminen, højst udgøre to år. En ny fravigelse af de i bilag 1 nævnte terminer kan kun finde sted efter en fornyet vurdering på grundlag af et nyt brandsyn, jf. stk. 1. Stk. 3. Hvis terminerne i henhold til bilag 1 er fastsat til mere end 1 år, skal der dog altid, når der ved et brandsyn konstateres en væsentlig mangel, foretages et fornyet brandsyn det efterfølgende år, uanset at der er foretaget kontroleftersyn i medfør af § 7, stk. 1.",
      "valid_from": "2008-02-25",
      "valid_to": null
    },
    {
      "provision_ref": "12",
      "section": "12",
      "content": "§ 12. Kommunalbestyrelsen indsender hvert år til Beredskabsstyrelsen en beretning over de foretagne brandsyn, herunder med oplysning om brandsyn, hvor terminen som nævnt i bilag 1 fraviges i medfør af § 11.",
      "valid_from": "2008-02-25",
      "valid_to": null
    },
    {
      "provision_ref": "13",
      "section": "13",
      "content": "§ 13. Kommunalbestyrelsen kan offentliggøre resultater af og sanktioner på baggrund af brandsyn, der er foretaget i forsamlingslokaler i henhold til bekendtgørelsen. Stk. 2. Offentliggørelsen kan begrænses til at omfatte brandsyn, der har ført til forbud, jf. § 14, stk. 2, og brandsyn, der har ført til sanktioner, jf. § 14, stk. 3.",
      "valid_from": "2008-02-25",
      "valid_to": null
    },
    {
      "provision_ref": "14",
      "section": "14",
      "content": "§ 14. Kommunalbestyrelsens offentliggørelse af resultater af brandsyn i henhold til § 13 skal indeholde oplysning om 1) forsamlingslokalets navn og adresse og 2) tidspunktet for brandsynet. Stk. 2. Såfremt brandsynet har ført til forbud eller påbud efter § 7, stk. 1 og 2, skal offentliggørelsen tillige indeholde oplysning om, 1) at der er meddelt forbud eller påbud, 2) begrundelsen herfor og 3) navne på de fysiske og juridiske personer, som forbuddet eller påbuddet er rettet til. Stk. 3. Såfremt brandsynet har ført til sanktioner, skal offentliggørelsen tillige indeholde oplysning om 1) navne på fysiske og juridiske personer, der er pålagt bøde eller fængselsstraf for overtrædelse af beredskabslovgivningens bestemmelser om forsamlingslokaler, samt 2) begrundelsen for sanktionen.",
      "valid_from": "2008-02-25",
      "valid_to": null
    },
    {
      "provision_ref": "15",
      "section": "15",
      "content": "§ 15. Offentliggørelse af resultater af brandsyn skal ske umiddelbart efter, at brandsynet er foretaget. Offentliggørelse efter § 14, stk. 3, kan dog først finde sted, når bødeforlæg er vedtaget, eller når der er faldet endelig dom i sagen.",
      "valid_from": "2008-02-25",
      "valid_to": null
    },
    {
      "provision_ref": "16",
      "section": "16",
      "content": "§ 16. Offentliggørelse kan ske ved udsendelse af en pressemeddelelse, i elektronisk form eller på anden måde. Stk. 2. Såfremt offentliggørelsen indeholder urigtige oplysninger, skal kommunalbestyrelsen offentliggøre en berigtigelse på samme måde, som den oprindelige offentliggørelse har fundet sted, jf. stk. 1. En berigtigelse skal offentliggøres umiddelbart efter, at de urigtige oplysninger er konstateret. Stk. 3. Kommunalbestyrelsens elektroniske offentliggørelse af forbud og påbud i henhold til § 14, stk. 2, skal fjernes, når forbuddet er ophævet, eller når afhjælpning er sket, jf. § 14, stk. 1 og 2. Stk. 4. Kommunalbestyrelsens elektroniske offentliggørelse af sanktioner i henhold til § 14, stk. 3, skal fjernes to måneder efter offentliggørelsen.",
      "valid_from": "2008-02-25",
      "valid_to": null
    },
    {
      "provision_ref": "17",
      "section": "17",
      "content": "§ 17. Med bøde, fængsel indtil 4 måneder eller under skærpende omstændigheder fængsel i indtil 2 år, straffes den, der undlader at efterkomme pålæg givet i henhold til § 4, stk. 3 eller forbud og pålæg efter § 7, stk. 1 og 2. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2008-02-25",
      "valid_to": null
    },
    {
      "provision_ref": "18",
      "section": "18",
      "content": "§ 18. Bekendtgørelsen træder i kraft den 1. april 2008. Stk. 2. Bekendtgørelse nr. 411 af 26. maj 2003 om brandsyn og offentliggørelse af resultater af brandsyn foretaget i forsamlingslokaler ophæves.",
      "valid_from": "2008-02-25",
      "valid_to": null
    }
  ],
  "definitions": []
}
