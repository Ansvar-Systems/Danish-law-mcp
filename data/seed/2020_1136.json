{
  "id": "2020:1136",
  "type": "statute",
  "title": "Bekendtgørelse om indsamling af passagerlisteoplysninger og oplysninger om besætningsmedlemmer i medfør af lov om foranstaltninger mod smitsomme og andre overførbare sygdomme",
  "short_name": "BEK H#LOKDOK04",
  "status": "in_force",
  "issued_date": "2020-07-03",
  "url": "https://www.retsinformation.dk/eli/lta/2020/1136/xml",
  "description": "Retsinformation source. DocumentId=CN001331; AccessionNumber=B20200113605; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Rigspolitiets passagerlisteoplysningsenhed (PNR-enhed), som oprettet ved lov nr. 1706 af 27. december 2018, bemyndiges til at udøve de beføjelser, der er fastsat i § 13, stk. 1, i lov om foranstaltninger mod smitsomme og andre overførbare sygdomme, for så vidt angår indsamling af oplysninger fra den ansvarshavende for et luftfartøj eller dennes befuldmægtigede."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Rigspolitiets PNR-enhed kan, hvis en person om bord er smittet eller må formodes at kunne være smittet med smitsomme og andre overførbare sygdomme omfattet af § 2 i lov om foranstaltninger mod smitsomme og andre overførbare sygdomme, behandle oplysninger nævnt i stk. 2 og 3. Stk. 2. Rigspolitiets PNR-enhed kan i relation til passagerer behandle følgende oplysninger: 1) Navn(e). 2) Fødselsdato. 3) Nationalitet. 4) Fuldstændig rejseplan. 5) Adresse og alle tilgængelige kontaktoplysninger, herunder telefonnummer og e-mailadresse. 6) Rejsestatus for passagerer, herunder bekræftelser, indtjekningsstatus og oplysninger om ”no-show” og ”go-show”. 7) Pladsnummer og andre pladsoplysninger. 8) Antal medrejsende og disses navne. 9) Eventuelt indsamlede oplysninger om typen og nummeret for ethvert identitetsdokument. Stk. 3. Rigspolitiets PNR-enhed kan i relation til besætningsmedlemmer behandle følgende oplysninger: 1) Navn(e). 2) Fødselsdato. 3) Nationalitet. 4) Adresse og alle tilgængelige kontaktoplysninger, herunder telefonnummer og e-mailadresse. 5) Opholdssted i Danmark. 6) Funktion og arbejdssted på flyet. Stk. 4. Efter anmodning fra Rigspolitiets PNR-enhed skal den ansvarshavende for et luftfartøj eller dennes befuldmægtigede udlevere oplysninger nævnt i stk. 2 og 3 om passagerer og besætningsmedlemmer, hvis en person om bord er smittet eller må formodes at kunne være smittet med smitsomme og andre overførbare sygdomme omfattet af § 2 i lov om foranstaltninger mod smitsomme og andre overførbare sygdomme. Stk. 5. Oplysninger, som Rigspolitiets PNR-enhed behandler efter stk. 2 og 3, videregives til Styrelsen for Patientsikkerhed."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Den ansvarshavende for et luftfartøj eller dennes befuldmægtigede skal udlevere oplysningerne, jf. § 2, i et elektronisk læsbart format til Rigspolitiets PNR-enhed."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Styrelsen for Patientsikkerhed videregiver passagerlisteoplysninger og oplysninger om besætningsmedlemmer, som styrelsen har modtaget i medfør af § 2, stk. 5, til Statens Serum Institut, når det er nødvendigt af hensyn til instituttets varetagelse af internationale forpligtelser vedrørende kontakt- og smitteopsporing med henblik på at forebygge eller inddæmme udbredelse af smitsomme og andre overførbare sygdomme omfattet af § 2 i lov om foranstaltninger mod smitsomme og andre overførbare sygdomme."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Ansvarshavende for luftfartøjer eller deres befuldmægtigede, der undlader at efterkomme en anmodning fremsat efter § 2, straffes med bøde. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Bekendtgørelsen træder i kraft den 8. juli 2020. Stk. 2. Bekendtgørelsen ophæves den 1. marts 2021. Stk. 3. Bekendtgørelse nr. 889 af 16. juni 2020 om indsamling af passagerlisteoplysninger (PNR-oplysninger) i medfør af lov om foranstaltninger mod smitsomme og andre overførbare sygdomme ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Rigspolitiets passagerlisteoplysningsenhed (PNR-enhed), som oprettet ved lov nr. 1706 af 27. december 2018, bemyndiges til at udøve de beføjelser, der er fastsat i § 13, stk. 1, i lov om foranstaltninger mod smitsomme og andre overførbare sygdomme, for så vidt angår indsamling af oplysninger fra den ansvarshavende for et luftfartøj eller dennes befuldmægtigede.",
      "valid_from": "2020-07-03",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Rigspolitiets PNR-enhed kan, hvis en person om bord er smittet eller må formodes at kunne være smittet med smitsomme og andre overførbare sygdomme omfattet af § 2 i lov om foranstaltninger mod smitsomme og andre overførbare sygdomme, behandle oplysninger nævnt i stk. 2 og 3. Stk. 2. Rigspolitiets PNR-enhed kan i relation til passagerer behandle følgende oplysninger: 1) Navn(e). 2) Fødselsdato. 3) Nationalitet. 4) Fuldstændig rejseplan. 5) Adresse og alle tilgængelige kontaktoplysninger, herunder telefonnummer og e-mailadresse. 6) Rejsestatus for passagerer, herunder bekræftelser, indtjekningsstatus og oplysninger om ”no-show” og ”go-show”. 7) Pladsnummer og andre pladsoplysninger. 8) Antal medrejsende og disses navne. 9) Eventuelt indsamlede oplysninger om typen og nummeret for ethvert identitetsdokument. Stk. 3. Rigspolitiets PNR-enhed kan i relation til besætningsmedlemmer behandle følgende oplysninger: 1) Navn(e). 2) Fødselsdato. 3) Nationalitet. 4) Adresse og alle tilgængelige kontaktoplysninger, herunder telefonnummer og e-mailadresse. 5) Opholdssted i Danmark. 6) Funktion og arbejdssted på flyet. Stk. 4. Efter anmodning fra Rigspolitiets PNR-enhed skal den ansvarshavende for et luftfartøj eller dennes befuldmægtigede udlevere oplysninger nævnt i stk. 2 og 3 om passagerer og besætningsmedlemmer, hvis en person om bord er smittet eller må formodes at kunne være smittet med smitsomme og andre overførbare sygdomme omfattet af § 2 i lov om foranstaltninger mod smitsomme og andre overførbare sygdomme. Stk. 5. Oplysninger, som Rigspolitiets PNR-enhed behandler efter stk. 2 og 3, videregives til Styrelsen for Patientsikkerhed.",
      "valid_from": "2020-07-03",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Den ansvarshavende for et luftfartøj eller dennes befuldmægtigede skal udlevere oplysningerne, jf. § 2, i et elektronisk læsbart format til Rigspolitiets PNR-enhed.",
      "valid_from": "2020-07-03",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Styrelsen for Patientsikkerhed videregiver passagerlisteoplysninger og oplysninger om besætningsmedlemmer, som styrelsen har modtaget i medfør af § 2, stk. 5, til Statens Serum Institut, når det er nødvendigt af hensyn til instituttets varetagelse af internationale forpligtelser vedrørende kontakt- og smitteopsporing med henblik på at forebygge eller inddæmme udbredelse af smitsomme og andre overførbare sygdomme omfattet af § 2 i lov om foranstaltninger mod smitsomme og andre overførbare sygdomme.",
      "valid_from": "2020-07-03",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Ansvarshavende for luftfartøjer eller deres befuldmægtigede, der undlader at efterkomme en anmodning fremsat efter § 2, straffes med bøde. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2020-07-03",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Bekendtgørelsen træder i kraft den 8. juli 2020. Stk. 2. Bekendtgørelsen ophæves den 1. marts 2021. Stk. 3. Bekendtgørelse nr. 889 af 16. juni 2020 om indsamling af passagerlisteoplysninger (PNR-oplysninger) i medfør af lov om foranstaltninger mod smitsomme og andre overførbare sygdomme ophæves.",
      "valid_from": "2020-07-03",
      "valid_to": null
    }
  ],
  "definitions": []
}
