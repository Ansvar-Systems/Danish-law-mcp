{
  "id": "2016:1242",
  "type": "statute",
  "title": "Bekendtgørelse om ansøgningspuljen til afprøvning af metoden Klub Penalhus",
  "short_name": "BEK H#LOKDOK04",
  "status": "in_force",
  "issued_date": "2016-10-13",
  "url": "https://www.retsinformation.dk/eli/lta/2016/1242/xml",
  "description": "Retsinformation source. DocumentId=CJ000572; AccessionNumber=B20160124205; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på Socialstyrelsens forvaltning af tilskud fra ansøgningspuljen til afprøvning af metoden, Klub Penalhus, jf. § 15.13.20.30. i finansloven for finansåret 2016."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Ansøgningspuljen har til formål at forbedre udsatte børn og unges faglige niveau i folkeskolen gennem afprøvning af metoden, Klub Penalhus, så de i højere grad får de nødvendige kompetencer til at gennemføre en ungdomsuddannelse, der kan ligge til grund for et velfungerende voksenliv."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Socialstyrelsen kan yde tilskud fra ansøgningspuljen til afprøvning af metoden, Klub Penalhus, i overensstemmelse med reglerne i denne bekendtgørelse."
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Tilskud kan ydes til kommuner."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Målgruppen for ansøgningspuljen er børn på 3. og 5. klassetrin i skoleåret 2017/2018, som er anbragt i plejefamilier, på opholdssteder eller døgninstitutioner eller modtager forebyggende foranstaltninger efter Servicelovens § 52."
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Der gælder følgende faglige krav for tildeling af tilskud fra ansøgningspuljen: 1) At projektets formål og målgruppe er i overensstemmelse med ansøgningspuljens formål og målgruppe, som er beskrevet ovenfor. 2) At ansøger skal rekruttere mindst 10 børn i målgruppen på 3. og 5. klassetrin i 2017 med en ligelig fordeling mellem de to klassetrin. 3) At ansøger beskriver, hvilke aktiviteter kommunen vil igangsætte for at sikre, at kommunen kan rekruttere børn til afprøvningen. 4) At ansøger beskriver, hvilke aktiviteter der vil igangsættes for at sikre, at kommunen kan fastholde børn til afprøvningen, så de deltager i hele projektperioden. 5) At ansøger beskriver, hvorledes relevante oplysninger indsamles, så de er klar til indtastning inden deadline d. 28. februar 2017. Relevante oplysninger indebærer bl.a. barnets navn, CPR-nummer, adresse, skole, voksen omsorgsperson samt e-mail til voksen omsorgsperson mv. 6) At der i ansøgningen er god sammenhæng mellem formål, målgruppe, de forventede resultater og aktiviteter i projektet. 7) At kommunen forpligter sig til at samarbejde med evaluator om de opgaver, der er relevante for det faglige udbytte af indsatsen. 8) At ansøger, såfremt der søges midler til forankringsaktiviteter, har beskrevet mål og aktiviteter i 2018. 9) At der er sammenhæng mellem aktiviteter, deltagerantal og budget. 10) At ansøger beskriver, hvorledes projektet organiseres, herunder angiver hvem, der er projektleder/tovholder i kommunen. Stk. 2. Af organisatoriske krav for at opnå støtte fra ansøgningspuljen gælder det, at kommunen skal udpege en projektansvarlig med de rette børnefaglige og administrative evner og kendskab til udsatte børn og/eller skoleområdet. Den projektansvarlige vil fungere som kommunens primære kontaktperson i relation til evaluator, ALS Research og Socialstyrelsen."
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Der gælder følgende krav til udarbejdelse af budget: 1) Budgettet skal fordeles på måneder i det projektår, hvor projektet har udgifter. 2) Budgettet skal udarbejdes på en sådan måde, at det udgør en fyldestgørende og sandfærdig beskrivelse af projektets forventede udgifter, som er afstemt i forhold til projektets aktivitetsniveau, tidsplan og organisationsstruktur. 3) Indholdet af den enkelte aktivitet og forudsætningerne for udgiftens størrelse skal fremgå af ansøgningen. 4) Udgifter skal specificeres i budgettet. 5) Der kan ikke budgetteres med uforudsete udgifter. 6) Udgifter kan ikke samles i overordnede budgetposter som overhead, administrationsbidrag og diverse. 7) Lønniveauet for ansatte i projektet må ikke være højere end det, der er aftalt i de statslige overenskomster for tilsvarende arbejde. 8) Udgifter til transport i egen bil kan højst udgøre statens lave takst pr. km. Stk. 2. Hvis det ansøgte beløb er mindre end 100.000 kr., kan projektets udgifter i et projektår samles i den første måned, hvor projektet har udgifter, og bestemmelsen i stk. 1, nr. 1 kan i så fald fraviges."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Projekters ansøgning vurderes på baggrund af følgende tildelingskriterier: 1) Projektets formål skal være inden for ansøgningspuljens formål, og projektet skal medvirke til at fremme puljens formål. 2) Ansøgningen skal indeholde en beskrivelse af projektets målgruppe, formål, aktiviteter, tidsplan, organisering samt hvordan projektets resultater forventes at blive dokumenteret. 3) Der skal være sammenhæng mellem projektets formål, mål, aktiviteter og ressourcer. 4) Projektet skal have en plan for forankring af indsatsen efter tilskudsperiodens ophør."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. De forventede resultater for projekter, som opnår støtte fra ansøgningspuljen, er en forbedring af børn og unges faglige niveau i folkeskolen, så de i højere grad får de nødvendige kompetencer til at gennemføre en ungdomsuddannelse."
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Socialstyrelsen fastsætter retningslinjer for indkaldelse af ansøgninger og for kravene til sådanne ansøgninger. Retningslinjerne offentliggøres på Socialstyrelsens elektroniske ansøgningsportal på internettet (https://tilskudsportal.sm.dk)."
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Indgivelse af ansøgning og indberetning af oplysninger til ansøgningspuljen sker digitalt på Socialstyrelsens elektroniske ansøgningsportal på internettet (https://tilskudsportal.sm.dk). Stk. 2. Fysiske og juridiske personer, der er fritaget fra tilslutning til digital post, er undtaget fra kravet i stk. 1."
    },
    {
      "provision_ref": "6:12",
      "chapter": "6",
      "section": "12",
      "content": "§ 12. Tilskud ydes til enten hel eller delvis dækning af projektrelaterede udgifter. Ved projektrelaterede udgifter forstås udgifter, der er nødvendige for at gennemføre projektet. Ved udgifter forstås afholdte udgifter, der er bogført, godkendt i henhold til regnskabskrav for tilskuddet og betalt, dog maksimalt det bevilligede tilskudsbeløb. Stk. 2. Tilskud kan i særlige tilfælde ydes til dækning af udgifter, som ansøgeren har afholdt eller påtaget sig at afholde, før der blev ydet tilskud, hvis de er åbenbart knyttet til projektet. Stk. 3. Tilskud ydes alene i det omfang, der ikke er opnået eller senere opnås tilskud fra anden side til dækning af de budgetposter, som har opnået tilskud fra den ansøgte ansøgningspulje."
    },
    {
      "provision_ref": "6:13",
      "chapter": "6",
      "section": "13",
      "content": "§ 13. Der kan ydes tilskud til følgende udgifter: 1) Lønudgifter til aflønning af medarbejdere i projektet. 2) Udgifter til revisor. 3) Lovpligtige forsikringer, herunder arbejdsskadeforsikringer. 4) Udgifter til transport. 5) Udgifter til aktiviteter målrettet brugere. 6) Udgifter til formidling. 7) Udgifter til lokaler. 8) Småanskaffelser, herunder kontorhold."
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Der kan ikke ydes tilskud til dækning af følgende udgifter; 1) Materialeanskaffelser for over 50.000 kr. pr. år. 2) Anskaffelse af fast ejendom. 3) Anlægsudgifter, herunder ombygning og renovering. 4) Dækning af underskud. 5) Tilskud til enkeltpersoners underhold. 6) Aktiviteter der fuldt ud er finansieret fra anden side. 7) Uddannelsesmæssige aktiviteter for frivillige."
    },
    {
      "provision_ref": "6:15",
      "chapter": "6",
      "section": "15",
      "content": "§ 15. Socialstyrelsen fastsætter i forbindelse med tildeling af tilskud til det enkelte projekt de nærmere betingelser for udbetaling, herunder betingelser med hensyn til: 1) Regnskab og revision vedrørende aktiviteter, hvortil der gives tilskud. 2) Løbende rapportering af resultater og indberetning vedrørende aktiviteter, hvortil der gives tilskud. 3) Offentliggørelse af projektets resultater. 4) Evaluering af projektet, herunder om efterfølgende opfølgning og effektmåling."
    },
    {
      "provision_ref": "6:16",
      "chapter": "6",
      "section": "16",
      "content": "§ 16. Udbetaling af tilskud sker efter, at Socialstyrelsen har modtaget udbetalingsanmodning fra tilskudsmodtager. Stk. 2. Udbetalingsanmodningen skal være modtaget i Socialstyrelsen senest 3 måneder efter, at Socialstyrelsen har udstedt tilskudsbrevet. Såfremt udbetalingsanmodningen ikke er modtaget i Socialstyrelsen inden for fristen, kan Socialstyrelsen lade tilskuddet bortfalde uden yderligere varsel, jf. § 32, nr. 7."
    },
    {
      "provision_ref": "6:17",
      "chapter": "6",
      "section": "17",
      "content": "§ 17. Tilskud udbetales som udgangspunkt månedsvis forud i overensstemmelse med det seneste godkendte budget for så vidt angår tilskud på 100.000 kr. eller derover. Stk. 2. Det samlede tilskudsbeløb kan udbetales den første projektmåned for så vidt angår tilskud på mindre end 100.000 kr., jf. § 7, stk. 2."
    },
    {
      "provision_ref": "7:18",
      "chapter": "7",
      "section": "18",
      "content": "§ 18. Hvis det omdisponerede beløb udgør mere end 10 pct. af tilskudsbeløbet i projektperioden eller 100.000 kr. eller derover, kan omdisponeringen mellem de godkendte budgetposter inden for et projektår alene ske med Socialstyrelsens forudgående skriftlige godkendelse. Stk. 2. Tilskudsmodtager kan uden forudgående accept omdisponere mellem de godkendte budgetposter, hvis denne mulighed fremgår af tilskudsbrevet."
    },
    {
      "provision_ref": "7:19",
      "chapter": "7",
      "section": "19",
      "content": "§ 19. Socialstyrelsen kan beslutte, at uforbrugte tilskudsbeløb i et projektår kan overføres til næste projektår. Tilskudsmodtager skal indsende en begrundet anmodning herom. Stk. 2. Hvis det uforbrugte beløb udgør mindre end 10 pct. af tilskuddet i projektåret og maksimalt 100.000 kr., kan tilskudsmodtager overføre beløbet til næste projektår uden forudgående godkendelse fra Socialstyrelsen, såfremt overførslen kan ske inden for den samlede tilskudsperiode, som Socialstyrelsen har fastsat i tilskudsbrevet."
    },
    {
      "provision_ref": "8:20",
      "chapter": "8",
      "section": "20",
      "content": "§ 20. Tilskudsmodtager skal årligt aflægge rapport om gennemførte aktiviteter og resultater for de projektperioder og til de frister, som Socialstyrelsen fastsætter i tilskudsbrevet. Stk. 2. Ved projektets endelige afslutning skal tilskudsmodtager indsende en afsluttende rapport inden for den i tilskudsbrevet angivne frist."
    },
    {
      "provision_ref": "9:21",
      "chapter": "9",
      "section": "21",
      "content": "§ 21. Tilskudsmodtager skal årligt indsende regnskab for de projektperioder, som fremgår af tilskudsbrevet, og inden for de frister, som Socialstyrelsen fastsætter i tilskudsbrevet."
    },
    {
      "provision_ref": "9:22",
      "chapter": "9",
      "section": "22",
      "content": "§ 22. Ved tilskudsperiodens afslutning aflægges revideret projektregnskab inden for de i tilskudsbrevet angivne frister."
    },
    {
      "provision_ref": "9:23",
      "chapter": "9",
      "section": "23",
      "content": "§ 23. Regnskabet skal opfylde følgende krav: 1) Tilskudsmodtager skal anvende det regnskabsskema, som findes på Socialstyrelsens elektroniske ansøgningsportal (https://tilskudsportal.sm.dk). 2) Tilskuddet skal være opført som særskilt indtægtspost. 3) Tilskuddet skal være anvendt i projektperioden, som fremgår af tilskudsbrevet. 4) Udgifter, der er afholdt af tilskuddet, skal være specificeret på samme måde, som det seneste godkendte budget. 5) Væsentlige udgifter skal være yderligere specificeret, eventuelt tilskud fra anden side til samme projekt, eventuel medfinansiering samt eventuelle øvrige indtægter skal opføres som særskilte indtægtsposter. Stk. 2. Regnskabet skal underskrives af tilskudsmodtager. Er tilskudsmodtager en selvejende institution eller forening skal regnskabet underskrives af den, der ifølge vedtægten tegner institutionen eller foreningen. Stk. 3. Socialstyrelsen kan indkalde grunddokumentation, herunder bilag, for de afholdte udgifter."
    },
    {
      "provision_ref": "9:24",
      "chapter": "9",
      "section": "24",
      "content": "§ 24. Regnskabet for tilskudsmodtagere af tilskud på over 100.000 kr. skal være revideret af en registreret eller statsautoriseret revisor. Stk. 2. Regnskabet for tilskud på 100.000 kr. eller derunder skal være revideret af en af tilskudsmodtager valgt revisor, der skal være regnskabskyndig, men ikke behøver være registreret eller statsautoriseret. Revisor skal være uafhængig af tilskudsmodtagers virksomhed og må ikke have nogen personlig eller økonomisk interesse i revisionens udfald. Stk. 3. I tilfælde af revisorskift i tilskudsperioden skal den tiltrædende revisor rette henvendelse til den fratrædende revisor, der har pligt til at oplyse årsagen til fratrædelsen. Desuden skal tilskudsmodtager skriftligt give Socialstyrelsen besked om revisorskift."
    },
    {
      "provision_ref": "9:25",
      "chapter": "9",
      "section": "25",
      "content": "§ 25. Revisionen foretages i overensstemmelse med god offentlig revisionsskik, således som dette begreb er fastlagt i § 3 i lov om revisionen af statens regnskaber m.m., jf. lovbekendtgørelse nr. 101 af 19. januar 2012, samt i \"God offentlig revisionsskik - normen for offentlig revision\" fra januar 2013. For kommunerne gælder § 42, stk. 2, i lov om kommunernes styrelse, jf. lovbekendtgørelse nr. 769 af 9. juni 2015, og for regioner gælder § 28, stk. 2, i regionsloven, jf. lovbekendtgørelse nr. 770 af 9. juni 2015. Stk. 2. Ved revisionen efterprøves, om projektregnskabet er retvisende, og om de dispositioner, der er omfattet af regnskabsaflæggelsen, er i overensstemmelse med meddelte bevillinger, love og andre forskrifter samt med indgåede aftaler og sædvanlig praksis. Der foretages endvidere en vurdering af, hvorvidt der er taget skyldige økonomiske hensyn ved forvaltningen af de midler, der er omfattet af projektregnskabet."
    },
    {
      "provision_ref": "9:26",
      "chapter": "9",
      "section": "26",
      "content": "§ 26. Revisionens omfang afhænger af tilskudsmodtagers administrative struktur og forretningsgange, herunder den interne kontrol og andre forhold af betydning for regnskabsaflæggelsen. Desuden har tilskuddets størrelse betydning for revisionens omfang."
    },
    {
      "provision_ref": "9:27",
      "chapter": "9",
      "section": "27",
      "content": "§ 27. Ved revisionen skal revisor efterprøve, om: 1) Projektregnskabet er rigtigt, dvs. uden væsentlige fejl og mangler, herunder at dispositionerne er indenfor de godkendte satser for løn, transport og konsulentbistand. 2) Tilskudsbetingelserne er opfyldt. 3) Tilskuddet er anvendt til formålet. 4) Tilskudsmodtagers ledelse har foretaget en afrapportering. 5) Tilskudsmodtager har udvist sparsommelighed. Stk. 2. For tilskud på 500.000 kr. og derover skal der gennemføres forvaltningsrevision. Ved forvaltningsrevision skal revisor efterprøve, om: 1) De oplysninger, som tilskudsmodtager har meddelt Socialstyrelsen om opfyldelsen af resultatkravene, er dokumenterede. 2) Om de data, der ligger til grund for den faglige afrapportering, er pålidelige. Stk. 3. Revisionen udføres ved stikprøvevise undersøgelser."
    },
    {
      "provision_ref": "9:28",
      "chapter": "9",
      "section": "28",
      "content": "§ 28. Tilskudsmodtager skal give revisor de oplysninger, som må anses for at have betydning for bedømmelsen af regnskabet samt for revisors vurdering af forvaltningen, herunder mål og opnåede resultater. Tilskudsmodtager skal give revisor adgang til at foretage de undersøgelser, denne finder nødvendige og skal sørge for, at revisor får de oplysninger og den bistand, som revisor anser for nødvendig for udførelsen af sit hverv."
    },
    {
      "provision_ref": "9:29",
      "chapter": "9",
      "section": "29",
      "content": "§ 29. Bliver revisor opmærksom på lovovertrædelser eller tilsidesættelser af forskrifter af væsentlig betydning i forbindelse med midlernes forvaltning, påhviler det revisor straks at give tilskudsmodtager meddelelse herom, samt påse, at tilskudsmodtagers ledelse inden 3 uger foretager underretning til Socialstyrelsen. I modsat fald er det revisors pligt at orientere Socialstyrelsen. Revisors bemærkninger indsendes sammen med meddelelsen. Stk. 2. Hvis revisor under sin revision eller på anden måde bliver opmærksom på, at projektets gennemførelse er usikker af økonomiske eller andre grunde, finder stk. 1 tilsvarende anvendelse."
    },
    {
      "provision_ref": "9:30",
      "chapter": "9",
      "section": "30",
      "content": "§ 30. Det reviderede regnskab forsynes med en erklæring, hvoraf det fremgår, at regnskabet er revideret i overensstemmelse med reglerne om revision og regnskab. Eventuelle forbehold og supplerende oplysninger skal fremgå af erklæringen. Stk. 2. Revisor skal afgive en revisionsprotokol med revisors vurdering og konklusion af den udførte revision, jf. § 27. Revisionsprotokollen kan afgives i slutningen af erklæringen. Stk. 3. Genpart af revisionsprotokollen indsendes af tilskudsmodtager til Socialstyrelsen sammen med det påtegnede regnskab."
    },
    {
      "provision_ref": "10:31",
      "chapter": "10",
      "section": "31",
      "content": "§ 31. Socialstyrelsen kan beslutte, at udbetaling af tilskud indstilles midlertidigt, hvis fx. 1) Tilskudsmodtager ikke har indsendt relevante dokumenter, rapporter m.v. i overensstemmelse med de i tilskudsbrevet fastsatte vilkår. 2) Socialstyrelsen ikke kan godkende statusrapport, løbende regnskab, budget for resterende tilskudsperiode, udbetalingsanmodning, det endelige regnskab eller den afsluttende rapport. 3) en forfalden tilbagebetaling for et tilskud fra Socialstyrelsen ikke er indbetalt til Socialstyrelsen senest 2 måneder efter forfaldsdagen. 4) Socialstyrelsen bliver bekendt med forhold, som rejser tvivl om, hvorvidt tilskudsmodtager anvender tilskud i overensstemmelse med de givne vilkår. 5) Forudsætningerne for tilskud i øvrigt er ændrede. Stk. 2. Udbetaling af tilskud kan genoptages, når Socialstyrelsen træffer afgørelse herom."
    },
    {
      "provision_ref": "10:32",
      "chapter": "10",
      "section": "32",
      "content": "§ 32. Socialstyrelsen kan beslutte, at tilskuddet bortfalder helt eller delvist, hvis fx. 1) Projektet ikke gennemføres i overensstemmelse med vilkårene for tilskuddet. 2) Tilskudsmodtager har givet urigtige eller vildledende oplysninger eller har fortiet oplysninger af betydning for afgørelsen om ydelse af tilskud eller udbetaling af tilskud. 3) Projektet ikke er påbegyndt inden 6 måneder efter godkendt startdato. 4) Projektet indstilles. 5) Tilskudsmodtager går konkurs, træder i likvidation, standser sine betalinger, indleder forhandlinger om tvangsakkord, eller hvis der foretages udlæg eller arrest hos tilskudsmodtager. 6) Aktiviteten, eller de opnåede resultater i projektet, afviger markant fra det beskrevne i ansøgningen 7) Tilskudsmodtager ikke har indsendt relevante dokumenter, udbetalingsanmodning, rapporter m.v. i overensstemmelse med de i tilskudsbrevet fastsatte vilkår. 8) Socialstyrelsen ikke kan godkende statusrapport, løbende regnskab, budget for resterende tilskudsperiode, udbetalingsanmodning, det endelige regnskab eller den afsluttende rapport. 9) En forfalden tilbagebetaling for et tilskud fra Socialstyrelsen ikke er indbetalt til Socialstyrelsen senest 2 måneder efter forfaldsdagen. 10) De samlede godkendte, bogførte og faktiske projektrelaterede udgifter, fratrukket eventuelle indtægter i det endelige regnskab, er mindre end tilskuddet, herunder at tilskud fra anden side m.v. viser sig at overstige det forudsatte ved ydelsen af tilskuddet. 11) Forudsætningerne for tilskud i øvrigt er ændrede."
    },
    {
      "provision_ref": "10:33",
      "chapter": "10",
      "section": "33",
      "content": "§ 33. Socialstyrelsen kan beslutte, at udbetalte tilskud skal tilbagebetales helt eller delvis, hvis fx. 1) Der er sket helt eller delvist bortfald af tilskud i henhold til § 32. 2) Tilskudsmodtager efterfølgende får tilskud fra anden side til dækning af de budgetposter, som har opnået tilskud fra ansøgningspuljen. 3) Der i forbindelse med projektet udvikles teknologier m.v., der af tilskudsmodtager efterfølgende udnyttes erhvervsmæssigt 4) Hele beløbet ikke er brugt og ikke ønskes overført til næste periode. Stk. 2. Ved hel eller delvis tilbagebetaling af udbetalt tilskud opkræves det skyldige beløb til betaling senest 14 dage efter påkrav."
    },
    {
      "provision_ref": "11:34",
      "chapter": "11",
      "section": "34",
      "content": "§ 34. Tilskudsmodtager skal straks og senest indenfor 3 uger underrette Socialstyrelsen skriftligt, hvis tilskudsmodtager bliver bekendt med forhold, der kan medføre midlertidigt ophør, bortfald, reduktion eller tilbagebetaling af tilskud, jf. §§ 31-33, eller hvis tilskudsmodtager skifter revisor i løbet af projektperioden, jf. § 24, stk. 2."
    },
    {
      "provision_ref": "11:35",
      "chapter": "11",
      "section": "35",
      "content": "§ 35. Socialstyrelsen kan pålægge tilskudsmodtager at dokumentere, at betingelserne for udbetaling af tilskud fortsat er opfyldt. Stk. 2. Tilskudsmodtager kan pålægges at indsende nærmere oplysninger om projektet, herunder statusrapporter, projektregnskaber, reviderede regnskaber, budgetter og revisionserklæringer m.v. Stk. 3. Hvis Socialstyrelsen skal have mulighed for offentliggørelse af projektresultater, skal det fremgå af tilskudsbrevet."
    },
    {
      "provision_ref": "11:36",
      "chapter": "11",
      "section": "36",
      "content": "§ 36. Tilskudsmodtager er forpligtet til at opbevare dokumentation vedrørende projektet og dets gennemførelse i 10 år fra tidspunktet for projektets afslutning."
    },
    {
      "provision_ref": "12:37",
      "chapter": "12",
      "section": "37",
      "content": "§ 37. Det afsluttende regnskab skal indeholde indtægter fra eventuelt salg af tiloversblevet materiel ved projektophør. Stk. 2. Projektet kan, uden forudgående beslutning fra Socialstyrelsen, beholde anskaffet materiel, hvis projektet fortsætter efter tilskuddets ophør, og hvis værdien af materiellet ikke udgør mere end 10.000 kr. Stk. 3. Socialstyrelsen kan beslutte, at projektet kan beholde anskaffet materiel til en værdi på mere end 10.000 kr., hvis projektet fortsætter efter tilskuddets ophør. Stk. 4. Når projektet ophører, kan tilskudsmodtager eller projektmedarbejder erhverve tiloversblevet materiel. Prisen fastsættes af en uafhængig vurderingsmand. Stk. 5. Der kan ikke foretages afskrivning af materiellet."
    },
    {
      "provision_ref": "13:38",
      "chapter": "13",
      "section": "38",
      "content": "§ 38. Socialstyrelsens afgørelser efter denne bekendtgørelse kan ikke indbringes for anden administrativ myndighed."
    },
    {
      "provision_ref": "13:39",
      "chapter": "13",
      "section": "39",
      "content": "§ 39. Bekendtgørelsen træder i kraft den 16. oktober 2016 og har virkning for tilskud, der ydes fra denne dato eller senere. Stk. 2. For tilskud, der ydes efter denne bekendtgørelse, finder bekendtgørelse nr. 97 af 27. januar 2014 om regnskab og revision m.v. af regnskaber for modtagere af tilskud fra puljer under Social-, Børne og Integrationsministeriets område ikke anvendelse."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på Socialstyrelsens forvaltning af tilskud fra ansøgningspuljen til afprøvning af metoden, Klub Penalhus, jf. § 15.13.20.30. i finansloven for finansåret 2016.",
      "valid_from": "2016-10-13",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Ansøgningspuljen har til formål at forbedre udsatte børn og unges faglige niveau i folkeskolen gennem afprøvning af metoden, Klub Penalhus, så de i højere grad får de nødvendige kompetencer til at gennemføre en ungdomsuddannelse, der kan ligge til grund for et velfungerende voksenliv.",
      "valid_from": "2016-10-13",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Socialstyrelsen kan yde tilskud fra ansøgningspuljen til afprøvning af metoden, Klub Penalhus, i overensstemmelse med reglerne i denne bekendtgørelse.",
      "valid_from": "2016-10-13",
      "valid_to": null
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Tilskud kan ydes til kommuner.",
      "valid_from": "2016-10-13",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Målgruppen for ansøgningspuljen er børn på 3. og 5. klassetrin i skoleåret 2017/2018, som er anbragt i plejefamilier, på opholdssteder eller døgninstitutioner eller modtager forebyggende foranstaltninger efter Servicelovens § 52.",
      "valid_from": "2016-10-13",
      "valid_to": null
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Der gælder følgende faglige krav for tildeling af tilskud fra ansøgningspuljen: 1) At projektets formål og målgruppe er i overensstemmelse med ansøgningspuljens formål og målgruppe, som er beskrevet ovenfor. 2) At ansøger skal rekruttere mindst 10 børn i målgruppen på 3. og 5. klassetrin i 2017 med en ligelig fordeling mellem de to klassetrin. 3) At ansøger beskriver, hvilke aktiviteter kommunen vil igangsætte for at sikre, at kommunen kan rekruttere børn til afprøvningen. 4) At ansøger beskriver, hvilke aktiviteter der vil igangsættes for at sikre, at kommunen kan fastholde børn til afprøvningen, så de deltager i hele projektperioden. 5) At ansøger beskriver, hvorledes relevante oplysninger indsamles, så de er klar til indtastning inden deadline d. 28. februar 2017. Relevante oplysninger indebærer bl.a. barnets navn, CPR-nummer, adresse, skole, voksen omsorgsperson samt e-mail til voksen omsorgsperson mv. 6) At der i ansøgningen er god sammenhæng mellem formål, målgruppe, de forventede resultater og aktiviteter i projektet. 7) At kommunen forpligter sig til at samarbejde med evaluator om de opgaver, der er relevante for det faglige udbytte af indsatsen. 8) At ansøger, såfremt der søges midler til forankringsaktiviteter, har beskrevet mål og aktiviteter i 2018. 9) At der er sammenhæng mellem aktiviteter, deltagerantal og budget. 10) At ansøger beskriver, hvorledes projektet organiseres, herunder angiver hvem, der er projektleder/tovholder i kommunen. Stk. 2. Af organisatoriske krav for at opnå støtte fra ansøgningspuljen gælder det, at kommunen skal udpege en projektansvarlig med de rette børnefaglige og administrative evner og kendskab til udsatte børn og/eller skoleområdet. Den projektansvarlige vil fungere som kommunens primære kontaktperson i relation til evaluator, ALS Research og Socialstyrelsen.",
      "valid_from": "2016-10-13",
      "valid_to": null
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Der gælder følgende krav til udarbejdelse af budget: 1) Budgettet skal fordeles på måneder i det projektår, hvor projektet har udgifter. 2) Budgettet skal udarbejdes på en sådan måde, at det udgør en fyldestgørende og sandfærdig beskrivelse af projektets forventede udgifter, som er afstemt i forhold til projektets aktivitetsniveau, tidsplan og organisationsstruktur. 3) Indholdet af den enkelte aktivitet og forudsætningerne for udgiftens størrelse skal fremgå af ansøgningen. 4) Udgifter skal specificeres i budgettet. 5) Der kan ikke budgetteres med uforudsete udgifter. 6) Udgifter kan ikke samles i overordnede budgetposter som overhead, administrationsbidrag og diverse. 7) Lønniveauet for ansatte i projektet må ikke være højere end det, der er aftalt i de statslige overenskomster for tilsvarende arbejde. 8) Udgifter til transport i egen bil kan højst udgøre statens lave takst pr. km. Stk. 2. Hvis det ansøgte beløb er mindre end 100.000 kr., kan projektets udgifter i et projektår samles i den første måned, hvor projektet har udgifter, og bestemmelsen i stk. 1, nr. 1 kan i så fald fraviges.",
      "valid_from": "2016-10-13",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Projekters ansøgning vurderes på baggrund af følgende tildelingskriterier: 1) Projektets formål skal være inden for ansøgningspuljens formål, og projektet skal medvirke til at fremme puljens formål. 2) Ansøgningen skal indeholde en beskrivelse af projektets målgruppe, formål, aktiviteter, tidsplan, organisering samt hvordan projektets resultater forventes at blive dokumenteret. 3) Der skal være sammenhæng mellem projektets formål, mål, aktiviteter og ressourcer. 4) Projektet skal have en plan for forankring af indsatsen efter tilskudsperiodens ophør.",
      "valid_from": "2016-10-13",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. De forventede resultater for projekter, som opnår støtte fra ansøgningspuljen, er en forbedring af børn og unges faglige niveau i folkeskolen, så de i højere grad får de nødvendige kompetencer til at gennemføre en ungdomsuddannelse.",
      "valid_from": "2016-10-13",
      "valid_to": null
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Socialstyrelsen fastsætter retningslinjer for indkaldelse af ansøgninger og for kravene til sådanne ansøgninger. Retningslinjerne offentliggøres på Socialstyrelsens elektroniske ansøgningsportal på internettet (https://tilskudsportal.sm.dk).",
      "valid_from": "2016-10-13",
      "valid_to": null
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Indgivelse af ansøgning og indberetning af oplysninger til ansøgningspuljen sker digitalt på Socialstyrelsens elektroniske ansøgningsportal på internettet (https://tilskudsportal.sm.dk). Stk. 2. Fysiske og juridiske personer, der er fritaget fra tilslutning til digital post, er undtaget fra kravet i stk. 1.",
      "valid_from": "2016-10-13",
      "valid_to": null
    },
    {
      "provision_ref": "6:12",
      "chapter": "6",
      "section": "12",
      "content": "§ 12. Tilskud ydes til enten hel eller delvis dækning af projektrelaterede udgifter. Ved projektrelaterede udgifter forstås udgifter, der er nødvendige for at gennemføre projektet. Ved udgifter forstås afholdte udgifter, der er bogført, godkendt i henhold til regnskabskrav for tilskuddet og betalt, dog maksimalt det bevilligede tilskudsbeløb. Stk. 2. Tilskud kan i særlige tilfælde ydes til dækning af udgifter, som ansøgeren har afholdt eller påtaget sig at afholde, før der blev ydet tilskud, hvis de er åbenbart knyttet til projektet. Stk. 3. Tilskud ydes alene i det omfang, der ikke er opnået eller senere opnås tilskud fra anden side til dækning af de budgetposter, som har opnået tilskud fra den ansøgte ansøgningspulje.",
      "valid_from": "2016-10-13",
      "valid_to": null
    },
    {
      "provision_ref": "6:13",
      "chapter": "6",
      "section": "13",
      "content": "§ 13. Der kan ydes tilskud til følgende udgifter: 1) Lønudgifter til aflønning af medarbejdere i projektet. 2) Udgifter til revisor. 3) Lovpligtige forsikringer, herunder arbejdsskadeforsikringer. 4) Udgifter til transport. 5) Udgifter til aktiviteter målrettet brugere. 6) Udgifter til formidling. 7) Udgifter til lokaler. 8) Småanskaffelser, herunder kontorhold.",
      "valid_from": "2016-10-13",
      "valid_to": null
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Der kan ikke ydes tilskud til dækning af følgende udgifter; 1) Materialeanskaffelser for over 50.000 kr. pr. år. 2) Anskaffelse af fast ejendom. 3) Anlægsudgifter, herunder ombygning og renovering. 4) Dækning af underskud. 5) Tilskud til enkeltpersoners underhold. 6) Aktiviteter der fuldt ud er finansieret fra anden side. 7) Uddannelsesmæssige aktiviteter for frivillige.",
      "valid_from": "2016-10-13",
      "valid_to": null
    },
    {
      "provision_ref": "6:15",
      "chapter": "6",
      "section": "15",
      "content": "§ 15. Socialstyrelsen fastsætter i forbindelse med tildeling af tilskud til det enkelte projekt de nærmere betingelser for udbetaling, herunder betingelser med hensyn til: 1) Regnskab og revision vedrørende aktiviteter, hvortil der gives tilskud. 2) Løbende rapportering af resultater og indberetning vedrørende aktiviteter, hvortil der gives tilskud. 3) Offentliggørelse af projektets resultater. 4) Evaluering af projektet, herunder om efterfølgende opfølgning og effektmåling.",
      "valid_from": "2016-10-13",
      "valid_to": null
    },
    {
      "provision_ref": "6:16",
      "chapter": "6",
      "section": "16",
      "content": "§ 16. Udbetaling af tilskud sker efter, at Socialstyrelsen har modtaget udbetalingsanmodning fra tilskudsmodtager. Stk. 2. Udbetalingsanmodningen skal være modtaget i Socialstyrelsen senest 3 måneder efter, at Socialstyrelsen har udstedt tilskudsbrevet. Såfremt udbetalingsanmodningen ikke er modtaget i Socialstyrelsen inden for fristen, kan Socialstyrelsen lade tilskuddet bortfalde uden yderligere varsel, jf. § 32, nr. 7.",
      "valid_from": "2016-10-13",
      "valid_to": null
    },
    {
      "provision_ref": "6:17",
      "chapter": "6",
      "section": "17",
      "content": "§ 17. Tilskud udbetales som udgangspunkt månedsvis forud i overensstemmelse med det seneste godkendte budget for så vidt angår tilskud på 100.000 kr. eller derover. Stk. 2. Det samlede tilskudsbeløb kan udbetales den første projektmåned for så vidt angår tilskud på mindre end 100.000 kr., jf. § 7, stk. 2.",
      "valid_from": "2016-10-13",
      "valid_to": null
    },
    {
      "provision_ref": "7:18",
      "chapter": "7",
      "section": "18",
      "content": "§ 18. Hvis det omdisponerede beløb udgør mere end 10 pct. af tilskudsbeløbet i projektperioden eller 100.000 kr. eller derover, kan omdisponeringen mellem de godkendte budgetposter inden for et projektår alene ske med Socialstyrelsens forudgående skriftlige godkendelse. Stk. 2. Tilskudsmodtager kan uden forudgående accept omdisponere mellem de godkendte budgetposter, hvis denne mulighed fremgår af tilskudsbrevet.",
      "valid_from": "2016-10-13",
      "valid_to": null
    },
    {
      "provision_ref": "7:19",
      "chapter": "7",
      "section": "19",
      "content": "§ 19. Socialstyrelsen kan beslutte, at uforbrugte tilskudsbeløb i et projektår kan overføres til næste projektår. Tilskudsmodtager skal indsende en begrundet anmodning herom. Stk. 2. Hvis det uforbrugte beløb udgør mindre end 10 pct. af tilskuddet i projektåret og maksimalt 100.000 kr., kan tilskudsmodtager overføre beløbet til næste projektår uden forudgående godkendelse fra Socialstyrelsen, såfremt overførslen kan ske inden for den samlede tilskudsperiode, som Socialstyrelsen har fastsat i tilskudsbrevet.",
      "valid_from": "2016-10-13",
      "valid_to": null
    },
    {
      "provision_ref": "8:20",
      "chapter": "8",
      "section": "20",
      "content": "§ 20. Tilskudsmodtager skal årligt aflægge rapport om gennemførte aktiviteter og resultater for de projektperioder og til de frister, som Socialstyrelsen fastsætter i tilskudsbrevet. Stk. 2. Ved projektets endelige afslutning skal tilskudsmodtager indsende en afsluttende rapport inden for den i tilskudsbrevet angivne frist.",
      "valid_from": "2016-10-13",
      "valid_to": null
    },
    {
      "provision_ref": "9:21",
      "chapter": "9",
      "section": "21",
      "content": "§ 21. Tilskudsmodtager skal årligt indsende regnskab for de projektperioder, som fremgår af tilskudsbrevet, og inden for de frister, som Socialstyrelsen fastsætter i tilskudsbrevet.",
      "valid_from": "2016-10-13",
      "valid_to": null
    },
    {
      "provision_ref": "9:22",
      "chapter": "9",
      "section": "22",
      "content": "§ 22. Ved tilskudsperiodens afslutning aflægges revideret projektregnskab inden for de i tilskudsbrevet angivne frister.",
      "valid_from": "2016-10-13",
      "valid_to": null
    },
    {
      "provision_ref": "9:23",
      "chapter": "9",
      "section": "23",
      "content": "§ 23. Regnskabet skal opfylde følgende krav: 1) Tilskudsmodtager skal anvende det regnskabsskema, som findes på Socialstyrelsens elektroniske ansøgningsportal (https://tilskudsportal.sm.dk). 2) Tilskuddet skal være opført som særskilt indtægtspost. 3) Tilskuddet skal være anvendt i projektperioden, som fremgår af tilskudsbrevet. 4) Udgifter, der er afholdt af tilskuddet, skal være specificeret på samme måde, som det seneste godkendte budget. 5) Væsentlige udgifter skal være yderligere specificeret, eventuelt tilskud fra anden side til samme projekt, eventuel medfinansiering samt eventuelle øvrige indtægter skal opføres som særskilte indtægtsposter. Stk. 2. Regnskabet skal underskrives af tilskudsmodtager. Er tilskudsmodtager en selvejende institution eller forening skal regnskabet underskrives af den, der ifølge vedtægten tegner institutionen eller foreningen. Stk. 3. Socialstyrelsen kan indkalde grunddokumentation, herunder bilag, for de afholdte udgifter.",
      "valid_from": "2016-10-13",
      "valid_to": null
    },
    {
      "provision_ref": "9:24",
      "chapter": "9",
      "section": "24",
      "content": "§ 24. Regnskabet for tilskudsmodtagere af tilskud på over 100.000 kr. skal være revideret af en registreret eller statsautoriseret revisor. Stk. 2. Regnskabet for tilskud på 100.000 kr. eller derunder skal være revideret af en af tilskudsmodtager valgt revisor, der skal være regnskabskyndig, men ikke behøver være registreret eller statsautoriseret. Revisor skal være uafhængig af tilskudsmodtagers virksomhed og må ikke have nogen personlig eller økonomisk interesse i revisionens udfald. Stk. 3. I tilfælde af revisorskift i tilskudsperioden skal den tiltrædende revisor rette henvendelse til den fratrædende revisor, der har pligt til at oplyse årsagen til fratrædelsen. Desuden skal tilskudsmodtager skriftligt give Socialstyrelsen besked om revisorskift.",
      "valid_from": "2016-10-13",
      "valid_to": null
    },
    {
      "provision_ref": "9:25",
      "chapter": "9",
      "section": "25",
      "content": "§ 25. Revisionen foretages i overensstemmelse med god offentlig revisionsskik, således som dette begreb er fastlagt i § 3 i lov om revisionen af statens regnskaber m.m., jf. lovbekendtgørelse nr. 101 af 19. januar 2012, samt i \"God offentlig revisionsskik - normen for offentlig revision\" fra januar 2013. For kommunerne gælder § 42, stk. 2, i lov om kommunernes styrelse, jf. lovbekendtgørelse nr. 769 af 9. juni 2015, og for regioner gælder § 28, stk. 2, i regionsloven, jf. lovbekendtgørelse nr. 770 af 9. juni 2015. Stk. 2. Ved revisionen efterprøves, om projektregnskabet er retvisende, og om de dispositioner, der er omfattet af regnskabsaflæggelsen, er i overensstemmelse med meddelte bevillinger, love og andre forskrifter samt med indgåede aftaler og sædvanlig praksis. Der foretages endvidere en vurdering af, hvorvidt der er taget skyldige økonomiske hensyn ved forvaltningen af de midler, der er omfattet af projektregnskabet.",
      "valid_from": "2016-10-13",
      "valid_to": null
    },
    {
      "provision_ref": "9:26",
      "chapter": "9",
      "section": "26",
      "content": "§ 26. Revisionens omfang afhænger af tilskudsmodtagers administrative struktur og forretningsgange, herunder den interne kontrol og andre forhold af betydning for regnskabsaflæggelsen. Desuden har tilskuddets størrelse betydning for revisionens omfang.",
      "valid_from": "2016-10-13",
      "valid_to": null
    },
    {
      "provision_ref": "9:27",
      "chapter": "9",
      "section": "27",
      "content": "§ 27. Ved revisionen skal revisor efterprøve, om: 1) Projektregnskabet er rigtigt, dvs. uden væsentlige fejl og mangler, herunder at dispositionerne er indenfor de godkendte satser for løn, transport og konsulentbistand. 2) Tilskudsbetingelserne er opfyldt. 3) Tilskuddet er anvendt til formålet. 4) Tilskudsmodtagers ledelse har foretaget en afrapportering. 5) Tilskudsmodtager har udvist sparsommelighed. Stk. 2. For tilskud på 500.000 kr. og derover skal der gennemføres forvaltningsrevision. Ved forvaltningsrevision skal revisor efterprøve, om: 1) De oplysninger, som tilskudsmodtager har meddelt Socialstyrelsen om opfyldelsen af resultatkravene, er dokumenterede. 2) Om de data, der ligger til grund for den faglige afrapportering, er pålidelige. Stk. 3. Revisionen udføres ved stikprøvevise undersøgelser.",
      "valid_from": "2016-10-13",
      "valid_to": null
    },
    {
      "provision_ref": "9:28",
      "chapter": "9",
      "section": "28",
      "content": "§ 28. Tilskudsmodtager skal give revisor de oplysninger, som må anses for at have betydning for bedømmelsen af regnskabet samt for revisors vurdering af forvaltningen, herunder mål og opnåede resultater. Tilskudsmodtager skal give revisor adgang til at foretage de undersøgelser, denne finder nødvendige og skal sørge for, at revisor får de oplysninger og den bistand, som revisor anser for nødvendig for udførelsen af sit hverv.",
      "valid_from": "2016-10-13",
      "valid_to": null
    },
    {
      "provision_ref": "9:29",
      "chapter": "9",
      "section": "29",
      "content": "§ 29. Bliver revisor opmærksom på lovovertrædelser eller tilsidesættelser af forskrifter af væsentlig betydning i forbindelse med midlernes forvaltning, påhviler det revisor straks at give tilskudsmodtager meddelelse herom, samt påse, at tilskudsmodtagers ledelse inden 3 uger foretager underretning til Socialstyrelsen. I modsat fald er det revisors pligt at orientere Socialstyrelsen. Revisors bemærkninger indsendes sammen med meddelelsen. Stk. 2. Hvis revisor under sin revision eller på anden måde bliver opmærksom på, at projektets gennemførelse er usikker af økonomiske eller andre grunde, finder stk. 1 tilsvarende anvendelse.",
      "valid_from": "2016-10-13",
      "valid_to": null
    },
    {
      "provision_ref": "9:30",
      "chapter": "9",
      "section": "30",
      "content": "§ 30. Det reviderede regnskab forsynes med en erklæring, hvoraf det fremgår, at regnskabet er revideret i overensstemmelse med reglerne om revision og regnskab. Eventuelle forbehold og supplerende oplysninger skal fremgå af erklæringen. Stk. 2. Revisor skal afgive en revisionsprotokol med revisors vurdering og konklusion af den udførte revision, jf. § 27. Revisionsprotokollen kan afgives i slutningen af erklæringen. Stk. 3. Genpart af revisionsprotokollen indsendes af tilskudsmodtager til Socialstyrelsen sammen med det påtegnede regnskab.",
      "valid_from": "2016-10-13",
      "valid_to": null
    },
    {
      "provision_ref": "10:31",
      "chapter": "10",
      "section": "31",
      "content": "§ 31. Socialstyrelsen kan beslutte, at udbetaling af tilskud indstilles midlertidigt, hvis fx. 1) Tilskudsmodtager ikke har indsendt relevante dokumenter, rapporter m.v. i overensstemmelse med de i tilskudsbrevet fastsatte vilkår. 2) Socialstyrelsen ikke kan godkende statusrapport, løbende regnskab, budget for resterende tilskudsperiode, udbetalingsanmodning, det endelige regnskab eller den afsluttende rapport. 3) en forfalden tilbagebetaling for et tilskud fra Socialstyrelsen ikke er indbetalt til Socialstyrelsen senest 2 måneder efter forfaldsdagen. 4) Socialstyrelsen bliver bekendt med forhold, som rejser tvivl om, hvorvidt tilskudsmodtager anvender tilskud i overensstemmelse med de givne vilkår. 5) Forudsætningerne for tilskud i øvrigt er ændrede. Stk. 2. Udbetaling af tilskud kan genoptages, når Socialstyrelsen træffer afgørelse herom.",
      "valid_from": "2016-10-13",
      "valid_to": null
    },
    {
      "provision_ref": "10:32",
      "chapter": "10",
      "section": "32",
      "content": "§ 32. Socialstyrelsen kan beslutte, at tilskuddet bortfalder helt eller delvist, hvis fx. 1) Projektet ikke gennemføres i overensstemmelse med vilkårene for tilskuddet. 2) Tilskudsmodtager har givet urigtige eller vildledende oplysninger eller har fortiet oplysninger af betydning for afgørelsen om ydelse af tilskud eller udbetaling af tilskud. 3) Projektet ikke er påbegyndt inden 6 måneder efter godkendt startdato. 4) Projektet indstilles. 5) Tilskudsmodtager går konkurs, træder i likvidation, standser sine betalinger, indleder forhandlinger om tvangsakkord, eller hvis der foretages udlæg eller arrest hos tilskudsmodtager. 6) Aktiviteten, eller de opnåede resultater i projektet, afviger markant fra det beskrevne i ansøgningen 7) Tilskudsmodtager ikke har indsendt relevante dokumenter, udbetalingsanmodning, rapporter m.v. i overensstemmelse med de i tilskudsbrevet fastsatte vilkår. 8) Socialstyrelsen ikke kan godkende statusrapport, løbende regnskab, budget for resterende tilskudsperiode, udbetalingsanmodning, det endelige regnskab eller den afsluttende rapport. 9) En forfalden tilbagebetaling for et tilskud fra Socialstyrelsen ikke er indbetalt til Socialstyrelsen senest 2 måneder efter forfaldsdagen. 10) De samlede godkendte, bogførte og faktiske projektrelaterede udgifter, fratrukket eventuelle indtægter i det endelige regnskab, er mindre end tilskuddet, herunder at tilskud fra anden side m.v. viser sig at overstige det forudsatte ved ydelsen af tilskuddet. 11) Forudsætningerne for tilskud i øvrigt er ændrede.",
      "valid_from": "2016-10-13",
      "valid_to": null
    },
    {
      "provision_ref": "10:33",
      "chapter": "10",
      "section": "33",
      "content": "§ 33. Socialstyrelsen kan beslutte, at udbetalte tilskud skal tilbagebetales helt eller delvis, hvis fx. 1) Der er sket helt eller delvist bortfald af tilskud i henhold til § 32. 2) Tilskudsmodtager efterfølgende får tilskud fra anden side til dækning af de budgetposter, som har opnået tilskud fra ansøgningspuljen. 3) Der i forbindelse med projektet udvikles teknologier m.v., der af tilskudsmodtager efterfølgende udnyttes erhvervsmæssigt 4) Hele beløbet ikke er brugt og ikke ønskes overført til næste periode. Stk. 2. Ved hel eller delvis tilbagebetaling af udbetalt tilskud opkræves det skyldige beløb til betaling senest 14 dage efter påkrav.",
      "valid_from": "2016-10-13",
      "valid_to": null
    },
    {
      "provision_ref": "11:34",
      "chapter": "11",
      "section": "34",
      "content": "§ 34. Tilskudsmodtager skal straks og senest indenfor 3 uger underrette Socialstyrelsen skriftligt, hvis tilskudsmodtager bliver bekendt med forhold, der kan medføre midlertidigt ophør, bortfald, reduktion eller tilbagebetaling af tilskud, jf. §§ 31-33, eller hvis tilskudsmodtager skifter revisor i løbet af projektperioden, jf. § 24, stk. 2.",
      "valid_from": "2016-10-13",
      "valid_to": null
    },
    {
      "provision_ref": "11:35",
      "chapter": "11",
      "section": "35",
      "content": "§ 35. Socialstyrelsen kan pålægge tilskudsmodtager at dokumentere, at betingelserne for udbetaling af tilskud fortsat er opfyldt. Stk. 2. Tilskudsmodtager kan pålægges at indsende nærmere oplysninger om projektet, herunder statusrapporter, projektregnskaber, reviderede regnskaber, budgetter og revisionserklæringer m.v. Stk. 3. Hvis Socialstyrelsen skal have mulighed for offentliggørelse af projektresultater, skal det fremgå af tilskudsbrevet.",
      "valid_from": "2016-10-13",
      "valid_to": null
    },
    {
      "provision_ref": "11:36",
      "chapter": "11",
      "section": "36",
      "content": "§ 36. Tilskudsmodtager er forpligtet til at opbevare dokumentation vedrørende projektet og dets gennemførelse i 10 år fra tidspunktet for projektets afslutning.",
      "valid_from": "2016-10-13",
      "valid_to": null
    },
    {
      "provision_ref": "12:37",
      "chapter": "12",
      "section": "37",
      "content": "§ 37. Det afsluttende regnskab skal indeholde indtægter fra eventuelt salg af tiloversblevet materiel ved projektophør. Stk. 2. Projektet kan, uden forudgående beslutning fra Socialstyrelsen, beholde anskaffet materiel, hvis projektet fortsætter efter tilskuddets ophør, og hvis værdien af materiellet ikke udgør mere end 10.000 kr. Stk. 3. Socialstyrelsen kan beslutte, at projektet kan beholde anskaffet materiel til en værdi på mere end 10.000 kr., hvis projektet fortsætter efter tilskuddets ophør. Stk. 4. Når projektet ophører, kan tilskudsmodtager eller projektmedarbejder erhverve tiloversblevet materiel. Prisen fastsættes af en uafhængig vurderingsmand. Stk. 5. Der kan ikke foretages afskrivning af materiellet.",
      "valid_from": "2016-10-13",
      "valid_to": null
    },
    {
      "provision_ref": "13:38",
      "chapter": "13",
      "section": "38",
      "content": "§ 38. Socialstyrelsens afgørelser efter denne bekendtgørelse kan ikke indbringes for anden administrativ myndighed.",
      "valid_from": "2016-10-13",
      "valid_to": null
    },
    {
      "provision_ref": "13:39",
      "chapter": "13",
      "section": "39",
      "content": "§ 39. Bekendtgørelsen træder i kraft den 16. oktober 2016 og har virkning for tilskud, der ydes fra denne dato eller senere. Stk. 2. For tilskud, der ydes efter denne bekendtgørelse, finder bekendtgørelse nr. 97 af 27. januar 2014 om regnskab og revision m.v. af regnskaber for modtagere af tilskud fra puljer under Social-, Børne og Integrationsministeriets område ikke anvendelse.",
      "valid_from": "2016-10-13",
      "valid_to": null
    }
  ],
  "definitions": [
    {
      "term": "projektrelaterede udgifter",
      "definition": "udgifter, der er nødvendige for at gennemføre projektet",
      "source_provision": "6:12"
    }
  ]
}
