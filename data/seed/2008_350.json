{
  "id": "2008:350",
  "type": "statute",
  "title": "Bekendtgørelse om støtteforanstaltninger til forbedring af betingelserne for produktion og afsætning af biavlsprodukter",
  "short_name": "BEK H#LOKDOK04",
  "status": "in_force",
  "issued_date": "2008-05-14",
  "url": "https://www.retsinformation.dk/eli/lta/2008/350/xml",
  "description": "Retsinformation source. DocumentId=AH002691; AccessionNumber=B20080035005; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Denne bekendtgørelse vedrører foranstaltninger til forbedring af betingelserne for produktion og afsætning af biavls-produkter. Den omfatter projekter, der er godkendt for Danmark under Det Europæiske Fællesskabs program om biavlsprodukter, og hvortil der kan ydes støtte. Stk. 2. Der kan kun ydes støtte til projekter, som falder indenfor følgende foranstaltninger: 1) Faglig bistand til biavlere og sammenslutninger af biavlere. 2) Bekæmpelse af varroatose. 3) Rationalisering af flytninger af bistader. 4) Foranstaltninger til støtte for laboratorier, der analyserer honningens fysisk-kemiske kendetegn. 5) Samarbejde med specialorganer om gennemførelse af programmer for anvendt forskning vedrørende biavl og biavlsprodukter. 6) Foranstaltninger til støtte for genoprettelse af bibestandene i Fællesskabet."
    },
    {
      "provision_ref": "2",
      "section": "2",
      "content": "§ 2. Direktoratet for FødevareErhverv træffer afgørelse efter denne bekendtgørelse. Stk. 2. Direktoratet for FødevareErhverv foretager den administrative kontrol efter denne bekendtgørelse. Stk. 3. Plantedirektoratet forestår den fysiske kontrol på stedet. Stk. 4. Tilskudsmodtager skal i forbindelse med den i stk. 2 og 3 nævnte kontrol yde den fornødne vejledning og hjælp ved kontrollens gennemførelse, herunder fremvise lokaliteter hvor projektaktiviteter foregår, og på begæring udlevere eller indsende regnskabsmateriale m.v."
    },
    {
      "provision_ref": "3",
      "section": "3",
      "content": "§ 3. Ansøgning om støtte i henhold til et program, jf. § 1, skal indsendes til Direktoratet for FødevareErhverv senest den 1. marts i det år, hvori programmet påbegyndes. Stk. 2. De støtteberettigede foranstaltninger, der er fastsat for hvert år i projektperioden i henhold til det godkendte projekt, skal gennemføres i det pågældende projektår tidligst fra den 1. september og være fuldt ud gennemført inden den 31. august det efterfølgende år."
    },
    {
      "provision_ref": "4",
      "section": "4",
      "content": "§ 4. Anmodning om udbetaling af støtte indgives til Direktoratet for FødevareErhverv på en særlig ansøgningsblanket. Stk. 2. Anmodning om udbetaling af støtte samt projektrapport skal være modtaget i direktoratet senest den 15. september i hvert af de år, projektet løber i henhold til dets godkendelse. Stk. 3. Støttebeløbet kan udbetales samlet eller i op til 4 rater, idet hver udbetalingsanmodning skal være ledsaget af en revisors attest for afholdte udgifter. Attesten kan for offentlige institutioners vedkommende erstattes af en særlig erklæring. Stk. 4. Tilskudsmodtager er forpligtet til at opbevare relevant regnskabsmateriale i mindst 5 år efter projektets afslutning."
    },
    {
      "provision_ref": "5",
      "section": "5",
      "content": "§ 5. Tilskudsmodtager skal gennemføre projektet i henhold til den godkendte projektbeskrivelse. Stk. 2. Direktoratet for FødevareErhverv kan efter skriftlig ansøgning tillade, at et projekt ændres. Ændringen af et projekt må ikke påbegyndes, inden direktoratet har meddelt tilladelse hertil."
    },
    {
      "provision_ref": "6",
      "section": "6",
      "content": "§ 6. Direktoratet for FødevareErhverv kan kræve udbetalte beløb helt eller delvist tilbagebetalt, 1) hvis projektet ikke gennemføres i overensstemmelse med den godkendte ansøgning, 2) hvis den i § 5, stk. 2, nævnte fremgangsmåde ikke er anvendt, 3) hvis tilskudsmodtageren tilsidesætter sine pligter efter § 2, stk. 4, eller 4) hvis tilskudsbetingelserne i øvrigt ikke er opfyldt. Stk. 2. Ved opgørelse af tilbagebetalingskrav tillægges der renter. Rentetillægget beregnes fra forfaldsdag til tilbagebetaling sker og med den i renteloven fastsatte referencesats med tillæg. Rentetillægget udgør dog mindst 50 kr."
    },
    {
      "provision_ref": "7",
      "section": "7",
      "content": "§ 7. Klager over afgørelser truffet efter denne bekendtgørelse kan indgives til ministeren for fødevarer, landbrug og fiskeri. Stk. 2. Klagen skal indgives gennem Direktoratet for FødevareErhverv. Klagen skal være direktoratet i hænde senest 4 uger efter modtagelsen af den afgørelse klagen vedrører."
    },
    {
      "provision_ref": "8",
      "section": "8",
      "content": "§ 8. Bekendtgørelsen træder i kraft den 18. maj 2008. Stk. 2. Denne bekendtgørelse finder også anvendelse på de projekter, der i programperioden 1. september 2007 til 31. august 2010 er blevet godkendt for Danmark under Det Europæiske Fællesskabs program om biavlsprodukter."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Denne bekendtgørelse vedrører foranstaltninger til forbedring af betingelserne for produktion og afsætning af biavls-produkter. Den omfatter projekter, der er godkendt for Danmark under Det Europæiske Fællesskabs program om biavlsprodukter, og hvortil der kan ydes støtte. Stk. 2. Der kan kun ydes støtte til projekter, som falder indenfor følgende foranstaltninger: 1) Faglig bistand til biavlere og sammenslutninger af biavlere. 2) Bekæmpelse af varroatose. 3) Rationalisering af flytninger af bistader. 4) Foranstaltninger til støtte for laboratorier, der analyserer honningens fysisk-kemiske kendetegn. 5) Samarbejde med specialorganer om gennemførelse af programmer for anvendt forskning vedrørende biavl og biavlsprodukter. 6) Foranstaltninger til støtte for genoprettelse af bibestandene i Fællesskabet.",
      "valid_from": "2008-05-14",
      "valid_to": null
    },
    {
      "provision_ref": "2",
      "section": "2",
      "content": "§ 2. Direktoratet for FødevareErhverv træffer afgørelse efter denne bekendtgørelse. Stk. 2. Direktoratet for FødevareErhverv foretager den administrative kontrol efter denne bekendtgørelse. Stk. 3. Plantedirektoratet forestår den fysiske kontrol på stedet. Stk. 4. Tilskudsmodtager skal i forbindelse med den i stk. 2 og 3 nævnte kontrol yde den fornødne vejledning og hjælp ved kontrollens gennemførelse, herunder fremvise lokaliteter hvor projektaktiviteter foregår, og på begæring udlevere eller indsende regnskabsmateriale m.v.",
      "valid_from": "2008-05-14",
      "valid_to": null
    },
    {
      "provision_ref": "3",
      "section": "3",
      "content": "§ 3. Ansøgning om støtte i henhold til et program, jf. § 1, skal indsendes til Direktoratet for FødevareErhverv senest den 1. marts i det år, hvori programmet påbegyndes. Stk. 2. De støtteberettigede foranstaltninger, der er fastsat for hvert år i projektperioden i henhold til det godkendte projekt, skal gennemføres i det pågældende projektår tidligst fra den 1. september og være fuldt ud gennemført inden den 31. august det efterfølgende år.",
      "valid_from": "2008-05-14",
      "valid_to": null
    },
    {
      "provision_ref": "4",
      "section": "4",
      "content": "§ 4. Anmodning om udbetaling af støtte indgives til Direktoratet for FødevareErhverv på en særlig ansøgningsblanket. Stk. 2. Anmodning om udbetaling af støtte samt projektrapport skal være modtaget i direktoratet senest den 15. september i hvert af de år, projektet løber i henhold til dets godkendelse. Stk. 3. Støttebeløbet kan udbetales samlet eller i op til 4 rater, idet hver udbetalingsanmodning skal være ledsaget af en revisors attest for afholdte udgifter. Attesten kan for offentlige institutioners vedkommende erstattes af en særlig erklæring. Stk. 4. Tilskudsmodtager er forpligtet til at opbevare relevant regnskabsmateriale i mindst 5 år efter projektets afslutning.",
      "valid_from": "2008-05-14",
      "valid_to": null
    },
    {
      "provision_ref": "5",
      "section": "5",
      "content": "§ 5. Tilskudsmodtager skal gennemføre projektet i henhold til den godkendte projektbeskrivelse. Stk. 2. Direktoratet for FødevareErhverv kan efter skriftlig ansøgning tillade, at et projekt ændres. Ændringen af et projekt må ikke påbegyndes, inden direktoratet har meddelt tilladelse hertil.",
      "valid_from": "2008-05-14",
      "valid_to": null
    },
    {
      "provision_ref": "6",
      "section": "6",
      "content": "§ 6. Direktoratet for FødevareErhverv kan kræve udbetalte beløb helt eller delvist tilbagebetalt, 1) hvis projektet ikke gennemføres i overensstemmelse med den godkendte ansøgning, 2) hvis den i § 5, stk. 2, nævnte fremgangsmåde ikke er anvendt, 3) hvis tilskudsmodtageren tilsidesætter sine pligter efter § 2, stk. 4, eller 4) hvis tilskudsbetingelserne i øvrigt ikke er opfyldt. Stk. 2. Ved opgørelse af tilbagebetalingskrav tillægges der renter. Rentetillægget beregnes fra forfaldsdag til tilbagebetaling sker og med den i renteloven fastsatte referencesats med tillæg. Rentetillægget udgør dog mindst 50 kr.",
      "valid_from": "2008-05-14",
      "valid_to": null
    },
    {
      "provision_ref": "7",
      "section": "7",
      "content": "§ 7. Klager over afgørelser truffet efter denne bekendtgørelse kan indgives til ministeren for fødevarer, landbrug og fiskeri. Stk. 2. Klagen skal indgives gennem Direktoratet for FødevareErhverv. Klagen skal være direktoratet i hænde senest 4 uger efter modtagelsen af den afgørelse klagen vedrører.",
      "valid_from": "2008-05-14",
      "valid_to": null
    },
    {
      "provision_ref": "8",
      "section": "8",
      "content": "§ 8. Bekendtgørelsen træder i kraft den 18. maj 2008. Stk. 2. Denne bekendtgørelse finder også anvendelse på de projekter, der i programperioden 1. september 2007 til 31. august 2010 er blevet godkendt for Danmark under Det Europæiske Fællesskabs program om biavlsprodukter.",
      "valid_from": "2008-05-14",
      "valid_to": null
    }
  ],
  "definitions": []
}
