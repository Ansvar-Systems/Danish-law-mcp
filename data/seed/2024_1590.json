{
  "id": "2024:1590",
  "type": "statute",
  "title": "Bekendtgørelse om genforsikringsordning under Danmarks Grønne Fremtidsfond",
  "short_name": "BEK H#LOKDOK04",
  "status": "in_force",
  "issued_date": "2024-12-13",
  "url": "https://www.retsinformation.dk/eli/lta/2024/1590/xml",
  "description": "Retsinformation source. DocumentId=CQ003091; AccessionNumber=B20240159005; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Staten garanterer for op til 24,0 mia. kr. for genforsikringsordning under Danmarks Grønne Fremtidsfond. Stk. 2. Midlerne skal udmøntes til en genforsikringsordning for grønne projekter, hvor staten indgår aftale med Danmarks Eksport- og Investeringsfond om at påtage sig en del af risikoen på nogle af Danmarks Eksport- og Investeringsfonds projekter sammen med private parter. Private parter kan eksempelvis omfatte private genforsikringsselskaber, kommercielle banker, pensionsselskaber eller andre private långivere, som har en kompleksitet og størrelse tilsvarende private finansielle institutioner, der i EU er underlagt finansiel regulering."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. De nærmere vilkår for genforsikringsordningen ift. bl.a. dækning og prissætning fastsættes i aftale om genforsikring mellem Danmarks Eksport- og Investeringsfond og staten sammen med øvrige generelle vilkår, som afspejler aftaler om genforsikring mellem Danmarks Eksport- og Investeringsfond og private genforsikringsselskaber, jf. dog stk. 5. Stk. 2. Betingelsen for at et grønt projekt kan omfattes af genforsikringsordningen er enten, at EIFO opnår privat genforsikring eller, at andre private parter medfinansierer projektet med et beløb svarende til mindst 20 pct. af EIFOs eksponering. Stk. 3. Præmiebetalingen til staten afspejler markedets vurdering af risikoen på de projekter, der opfylder kriterierne for at falde ind under statens genforsikringsaftale. Administrationsgebyr til EIFO afspejler aftaler om genforsikring mellem Danmarks Eksport- og Investeringsfond og private genforsikringsselskaber. Stk. 4. I tilfælde af, at Danmarks Eksport- og Investeringsfond modtager et krav i henhold til de garantier, Danmarks Eksport- og Investeringsfond har udstedt og efterfølgende genforsikret under ordningen, eller ikke modtager betaling på de lån, Danmarks Eksport- og Investeringsfond har udstedt og efterfølgende genforsikret under ordningen, vil staten skulle udbetale en garantisum i henhold til vilkår, som svarer til vilkår i indgåede aftale om genforsikring mellem Danmarks Eksport- og Investeringsfond og private genforsikrere. Stk. 5. Finansministeren kan efter forelæggelse for Folketingets Finansudvalg fastsætte vilkår i nye aftaler mellem staten og Danmarks Eksport- og Investeringsfond, der afviger fra vilkår fastlagt i aftale mellem Danmarks Eksport- og Investeringsfond og de private genforsikringsselskaber eller baseret på vilkår fra andre deltagende private parter, fx hvis markedsforhold eller andre forhold tilsiger en ændret vurdering af de statslige risici ved ordningen."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. I medfør af tekstanmærkning nr. 139 ad 08.33.16 til § 8 på finansloven 2023 og akt nr. 82 af 5. december 2024 har ordningen en maksimal garantiramme på 24,0 mia. kr. og er tidsubegrænset. Stk. 2. Ordningen kan opsiges af staten i henhold til vilkårene fastlagt i aftale om genforsikring, jf. § 2, stk. 1. Stk. 3. Opsigelse af aftalen om genforsikring har alene virkning fremadrettet og berører således ikke dækningen af Grønne Projekter, der er blevet omfattet af dækning inden opsigelsen får virkning."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Erhvervsministeren fører tilsyn med Danmarks Eksport- og Investeringsfonds administration af midler under Danmarks Grønne Fremtidsfond som del af det almindelige tilsyn med Danmarks Eksport- og Investeringsfond. Stk. 2. Danmarks Eksport- og Investeringsfonds administration af midlerne under Danmarks Grønne Fremtidsfond skal indgå i Danmarks Eksport- og Investeringsfonds årsrapport, der revideres årligt. Stk. 3. Danmarks Eksport- og investeringsfond skal løbende opgøre, hvilke investeringer og finansieringer, der er foretaget under faciliteten. Stk. 4. Danmarks Eksport- og Investeringsfond har pligt til at holde erhvervsministeren orienteret om alle væsentlige forhold om administrationen af midler efter denne bekendtgørelse, herunder om væsentlige afvigelser fra den forventede udvikling af administrationen af midlerne under Danmarks Grønne Fremtidsfond."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Bekendtgørelsen træder i kraft den 19. december 2024. Stk. 2. Bekendtgørelse nr. 1740 af 11. december 2023 om genforsikringsordning under Danmarks Grønne Fremtidsfond ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Staten garanterer for op til 24,0 mia. kr. for genforsikringsordning under Danmarks Grønne Fremtidsfond. Stk. 2. Midlerne skal udmøntes til en genforsikringsordning for grønne projekter, hvor staten indgår aftale med Danmarks Eksport- og Investeringsfond om at påtage sig en del af risikoen på nogle af Danmarks Eksport- og Investeringsfonds projekter sammen med private parter. Private parter kan eksempelvis omfatte private genforsikringsselskaber, kommercielle banker, pensionsselskaber eller andre private långivere, som har en kompleksitet og størrelse tilsvarende private finansielle institutioner, der i EU er underlagt finansiel regulering.",
      "valid_from": "2024-12-13",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. De nærmere vilkår for genforsikringsordningen ift. bl.a. dækning og prissætning fastsættes i aftale om genforsikring mellem Danmarks Eksport- og Investeringsfond og staten sammen med øvrige generelle vilkår, som afspejler aftaler om genforsikring mellem Danmarks Eksport- og Investeringsfond og private genforsikringsselskaber, jf. dog stk. 5. Stk. 2. Betingelsen for at et grønt projekt kan omfattes af genforsikringsordningen er enten, at EIFO opnår privat genforsikring eller, at andre private parter medfinansierer projektet med et beløb svarende til mindst 20 pct. af EIFOs eksponering. Stk. 3. Præmiebetalingen til staten afspejler markedets vurdering af risikoen på de projekter, der opfylder kriterierne for at falde ind under statens genforsikringsaftale. Administrationsgebyr til EIFO afspejler aftaler om genforsikring mellem Danmarks Eksport- og Investeringsfond og private genforsikringsselskaber. Stk. 4. I tilfælde af, at Danmarks Eksport- og Investeringsfond modtager et krav i henhold til de garantier, Danmarks Eksport- og Investeringsfond har udstedt og efterfølgende genforsikret under ordningen, eller ikke modtager betaling på de lån, Danmarks Eksport- og Investeringsfond har udstedt og efterfølgende genforsikret under ordningen, vil staten skulle udbetale en garantisum i henhold til vilkår, som svarer til vilkår i indgåede aftale om genforsikring mellem Danmarks Eksport- og Investeringsfond og private genforsikrere. Stk. 5. Finansministeren kan efter forelæggelse for Folketingets Finansudvalg fastsætte vilkår i nye aftaler mellem staten og Danmarks Eksport- og Investeringsfond, der afviger fra vilkår fastlagt i aftale mellem Danmarks Eksport- og Investeringsfond og de private genforsikringsselskaber eller baseret på vilkår fra andre deltagende private parter, fx hvis markedsforhold eller andre forhold tilsiger en ændret vurdering af de statslige risici ved ordningen.",
      "valid_from": "2024-12-13",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. I medfør af tekstanmærkning nr. 139 ad 08.33.16 til § 8 på finansloven 2023 og akt nr. 82 af 5. december 2024 har ordningen en maksimal garantiramme på 24,0 mia. kr. og er tidsubegrænset. Stk. 2. Ordningen kan opsiges af staten i henhold til vilkårene fastlagt i aftale om genforsikring, jf. § 2, stk. 1. Stk. 3. Opsigelse af aftalen om genforsikring har alene virkning fremadrettet og berører således ikke dækningen af Grønne Projekter, der er blevet omfattet af dækning inden opsigelsen får virkning.",
      "valid_from": "2024-12-13",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Erhvervsministeren fører tilsyn med Danmarks Eksport- og Investeringsfonds administration af midler under Danmarks Grønne Fremtidsfond som del af det almindelige tilsyn med Danmarks Eksport- og Investeringsfond. Stk. 2. Danmarks Eksport- og Investeringsfonds administration af midlerne under Danmarks Grønne Fremtidsfond skal indgå i Danmarks Eksport- og Investeringsfonds årsrapport, der revideres årligt. Stk. 3. Danmarks Eksport- og investeringsfond skal løbende opgøre, hvilke investeringer og finansieringer, der er foretaget under faciliteten. Stk. 4. Danmarks Eksport- og Investeringsfond har pligt til at holde erhvervsministeren orienteret om alle væsentlige forhold om administrationen af midler efter denne bekendtgørelse, herunder om væsentlige afvigelser fra den forventede udvikling af administrationen af midlerne under Danmarks Grønne Fremtidsfond.",
      "valid_from": "2024-12-13",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Bekendtgørelsen træder i kraft den 19. december 2024. Stk. 2. Bekendtgørelse nr. 1740 af 11. december 2023 om genforsikringsordning under Danmarks Grønne Fremtidsfond ophæves.",
      "valid_from": "2024-12-13",
      "valid_to": null
    }
  ],
  "definitions": []
}
