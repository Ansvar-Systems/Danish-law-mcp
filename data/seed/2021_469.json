{
  "id": "2021:469",
  "type": "statute",
  "title": "Bekendtgørelse om ret til uddannelse for personer, der har arbejdet i minkerhvervet eller følgeerhverv inden for en pulje i 2021, og om administration m.v. af puljen",
  "short_name": "BEK H#LOKDOK04",
  "status": "in_force",
  "issued_date": "2021-03-20",
  "url": "https://www.retsinformation.dk/eli/lta/2021/469/xml",
  "description": "Retsinformation source. DocumentId=BE008829; AccessionNumber=B20210046905; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse indeholder bestemmelser om målgruppen og tilbuddet under puljen i 2021 med ret til uddannelse for personer, der har arbejdet i minkerhvervet eller følgeerhverv, samt om puljens anvendelsesområde, fordeling, udbetaling, administration, regnskabsaflæggelse, revision samt evt. tilbageførelse af den bevilling, der er afsat til puljen. Stk. 2. Formålet med puljen er, at personer omfattet af § 97 b, stk. 1, i lov om en aktiv beskæftigelsesindsats, inden for puljen, får tilbud om uddannelse."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Minkerhvervet omfatter minkproducenter/minkfarme beliggende i Danmark. Stk. 2. Følgeerhverv omfatter virksomheder, hvor over halvdelen af virksomhedens omsætning i 2017-19 skal hidrøre fra handel med danske minkproducenter, og hvor virksomhedens produktion ikke umiddelbart kan omlægges til anden aktivitet, jf. dog stk. 3. Stk. 3. Kravet om, at over halvdelen af virksomhedens omsætning skal hidrøre fra handel med dansk minkproduktion fraviges i følgende tilfælde: 1) Udlejning af staldkapacitet til dansk minkavl, hvor der er de nødvendige miljøtilladelser m.v. til minkavlen. 2) Pelserier, der betjener danske minkavlere, hvor pelseriet indgår i en virksomhed, hvor der også drives minkavl i Danmark."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Retten til tilbud om uddannelse og visse andre forløb under puljen omfatter: 1) Tilbud om ordinær uddannelse efter § 90 i lov om en aktiv beskæftigelsesindsats. 2) Tilbud om uddannelse i form af øvrig vejledning og opkvalificering efter lovens § 91, jf. stk. 2. 3) Tilbud om realkompetencevurderinger, jf. stk. 3, og tilbud om jobsøgningskurser efter lovens § 91. Stk. 2. Et uddannelses- eller kursusforløb efter stk. 1, nr. 2, anses som uddannelse, hvis forløbet giver kompetencer inden for et eller flere fagområder. Der kan f.eks. ikke gives tilbud om vejlednings- og afklaringsforløb, særligt tilrettelagte forløb, højskoleophold, kurser på aftenskole og andre forløb, der må anses for fritidsaktiviteter under puljen. Stk. 3. En realkompetencevurdering efter stk. 1, nr. 3, skal foretages af en uddannelsesinstitution, der er godkendt til at udbyde realkompetencevurderinger inden for enten almen voksenuddannelsesområdet (VUC), arbejdsmarkedsuddannelsesområdet (AMU), erhvervsuddannelsesområdet (EUD/EUV/EUX) eller videreuddannelsessystemet for voksne. Stk. 4. Der er ikke ret til tilbud om uddannelse og visse andre forløb i udlandet."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Jobcenteret kan efter reglerne i § 97 b i lov om en aktiv beskæftigelsesindsats give tilbud om uddannelse m.v. omfattet af lovens §§ 90 og 91 til personer omfattet af lovens § 97 b, stk. 1. Stk. 2. Kommunerne kan med midler fra puljen få dækket 100 procent af deres udgifter til køb af uddannelser, realkompetencevurderinger og jobsøgningskurser, herunder udgifter til et fortsat tilbud hvis personen skifter målgruppe, jf. § 97 b, stk. 6, om ret til fortsat uddannelse ved målgruppeskift. Den ledige kan inden for puljen få uddannelse mv., der er bevilget inden den 31. december 2021. Uddannelsen skal være påbegyndt inden den 1. april 2022. Der er ikke nogen øvre grænse for uddannelsens længde."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Der afsættes en bevilling i 2021 til puljen. Stk. 2. Puljen administreres af Styrelsen for Arbejdsmarked og Rekruttering. Stk. 3. Styrelsen for Arbejdsmarked og Rekruttering fordeler 40 mio. kr. af bevillingen og afgiver tilsagn om tilskud til kommunerne senest i april 2021, jf. dog stk. 5. Den resterende del af bevillingen tilbageholdes i en central reserve. Stk. 4. Tilsagnene fordeles på baggrund af kommunernes historiske andel af lønmodtagere inden for minkerhvervet. Alle kommuner får udmeldt et minimumsbeløb på 200.000 kr. Stk. 5. Inden der gives tilsagn, skal kommunerne aktivt tilkendegive, hvor stor en del af den fordelte bevilling, de forventer at kunne anvende. Kommunerne kan endvidere angive, hvis de forventer at kunne anvende mere end den fordelte bevilling. Der gives tilsagn om tilskud på baggrund af kommunernes tilkendegivelser. Stk. 6. Ved afgivelse af tilsagn om tilskud udmelder Styrelsen for Arbejdsmarked og Rekruttering en maksimal tilskudsramme, som kommunen kan anvende til køb af uddannelser."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. I september 2021 afgiver Styrelsen for Arbejdsmarked og Rekruttering tilsagn om tilskud for de resterende midler i puljereserven samt eventuelt mindreforbrug på puljen til kommunerne. Stk. 2. Inden der gives tilsagn, skal kommunerne aktivt tilkendegive, hvor stor en del af den fordelte bevilling, de forventer at kunne anvende. Kommunerne kan endvidere angive, hvis de forventer at kunne anvende mere end den fordelte bevilling. Der gives tilsagn om tilskud på baggrund af kommunernes tilkendegivelser og tidligere forbrug."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Styrelsen for Arbejdsmarked og Rekruttering kan løbende foretage udmelding af reserven og genudmelding af eventuelt mindreforbrug på puljen til kommunerne frem til og med 31. december 2021. Stk. 2. Inden der gives tilsagn, skal kommunerne aktivt tilkendegive deres forventede udgiftsbehov."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Kommuner, der modtager tilsagn om tilskud, jf. §§ 5-7, skal foretage en fuldstændig og løbende bogføring i kommunens regnskab af samtlige udgifter og indtægter, der afholdes eller modtages i henhold til denne bekendtgørelse. Stk. 2. Kommunerne skal kunne oplyse om antallet af personer, der har modtaget tilbud, der er finansieret med midler fra puljen. Stk. 3. Styrelsen for Arbejdsmarked og Rekruttering kan indhente oplysninger om, hvilke uddannelsesforløb kommunerne har ydet støtte til. Stk. 4. Konteringen af indtægter og udgifter skal i øvrigt følge de regler, som Økonomi- og Indenrigsministeriet fastsætter i det kommunale budget- og regnskabssystem."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Kommuner, der modtager tilskud, jf. §§ 5-7, skal udarbejde et særskilt regnskab over deres udgifter til indsatsen. Stk. 2. Kommuner, der modtager tilsagn om tilskud for mindre end 500.000 kr., skal indsende et ledelsespåtegnet regnskab til Styrelsen for Arbejdsmarked og Rekruttering. Stk. 3. Kommuner, der modtager tilsagn om tilskud for 500.000 kr. eller derover, skal indsende et revisionspåtegnede regnskab til Styrelsen for Arbejdsmarked og Rekruttering. Stk. 4. Frist for indsendelse af regnskab for anvendelse af det tildelte tilsagn om tilskud til Styrelsen for Arbejdsmarked og Rekruttering er 3 måneder efter afslutning af det sidste uddannelsesforløb. Stk. 5. Kommuner, der modtager tilsagn om tilskud, kan halvårligt få udbetalt tilskud på baggrund af regnskab for afholdte udgifter. Stk. 6. Regnskab og revision m.v. skal følge de retningslinjer, der fremgår af bekendtgørelse om administration af tilskud fra puljer under Styrelsen for Arbejdsmarked og Rekruttering."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Bekendtgørelsen træder i kraft den 23. marts 2021."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse indeholder bestemmelser om målgruppen og tilbuddet under puljen i 2021 med ret til uddannelse for personer, der har arbejdet i minkerhvervet eller følgeerhverv, samt om puljens anvendelsesområde, fordeling, udbetaling, administration, regnskabsaflæggelse, revision samt evt. tilbageførelse af den bevilling, der er afsat til puljen. Stk. 2. Formålet med puljen er, at personer omfattet af § 97 b, stk. 1, i lov om en aktiv beskæftigelsesindsats, inden for puljen, får tilbud om uddannelse.",
      "valid_from": "2021-03-20",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Minkerhvervet omfatter minkproducenter/minkfarme beliggende i Danmark. Stk. 2. Følgeerhverv omfatter virksomheder, hvor over halvdelen af virksomhedens omsætning i 2017-19 skal hidrøre fra handel med danske minkproducenter, og hvor virksomhedens produktion ikke umiddelbart kan omlægges til anden aktivitet, jf. dog stk. 3. Stk. 3. Kravet om, at over halvdelen af virksomhedens omsætning skal hidrøre fra handel med dansk minkproduktion fraviges i følgende tilfælde: 1) Udlejning af staldkapacitet til dansk minkavl, hvor der er de nødvendige miljøtilladelser m.v. til minkavlen. 2) Pelserier, der betjener danske minkavlere, hvor pelseriet indgår i en virksomhed, hvor der også drives minkavl i Danmark.",
      "valid_from": "2021-03-20",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Retten til tilbud om uddannelse og visse andre forløb under puljen omfatter: 1) Tilbud om ordinær uddannelse efter § 90 i lov om en aktiv beskæftigelsesindsats. 2) Tilbud om uddannelse i form af øvrig vejledning og opkvalificering efter lovens § 91, jf. stk. 2. 3) Tilbud om realkompetencevurderinger, jf. stk. 3, og tilbud om jobsøgningskurser efter lovens § 91. Stk. 2. Et uddannelses- eller kursusforløb efter stk. 1, nr. 2, anses som uddannelse, hvis forløbet giver kompetencer inden for et eller flere fagområder. Der kan f.eks. ikke gives tilbud om vejlednings- og afklaringsforløb, særligt tilrettelagte forløb, højskoleophold, kurser på aftenskole og andre forløb, der må anses for fritidsaktiviteter under puljen. Stk. 3. En realkompetencevurdering efter stk. 1, nr. 3, skal foretages af en uddannelsesinstitution, der er godkendt til at udbyde realkompetencevurderinger inden for enten almen voksenuddannelsesområdet (VUC), arbejdsmarkedsuddannelsesområdet (AMU), erhvervsuddannelsesområdet (EUD/EUV/EUX) eller videreuddannelsessystemet for voksne. Stk. 4. Der er ikke ret til tilbud om uddannelse og visse andre forløb i udlandet.",
      "valid_from": "2021-03-20",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Jobcenteret kan efter reglerne i § 97 b i lov om en aktiv beskæftigelsesindsats give tilbud om uddannelse m.v. omfattet af lovens §§ 90 og 91 til personer omfattet af lovens § 97 b, stk. 1. Stk. 2. Kommunerne kan med midler fra puljen få dækket 100 procent af deres udgifter til køb af uddannelser, realkompetencevurderinger og jobsøgningskurser, herunder udgifter til et fortsat tilbud hvis personen skifter målgruppe, jf. § 97 b, stk. 6, om ret til fortsat uddannelse ved målgruppeskift. Den ledige kan inden for puljen få uddannelse mv., der er bevilget inden den 31. december 2021. Uddannelsen skal være påbegyndt inden den 1. april 2022. Der er ikke nogen øvre grænse for uddannelsens længde.",
      "valid_from": "2021-03-20",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Der afsættes en bevilling i 2021 til puljen. Stk. 2. Puljen administreres af Styrelsen for Arbejdsmarked og Rekruttering. Stk. 3. Styrelsen for Arbejdsmarked og Rekruttering fordeler 40 mio. kr. af bevillingen og afgiver tilsagn om tilskud til kommunerne senest i april 2021, jf. dog stk. 5. Den resterende del af bevillingen tilbageholdes i en central reserve. Stk. 4. Tilsagnene fordeles på baggrund af kommunernes historiske andel af lønmodtagere inden for minkerhvervet. Alle kommuner får udmeldt et minimumsbeløb på 200.000 kr. Stk. 5. Inden der gives tilsagn, skal kommunerne aktivt tilkendegive, hvor stor en del af den fordelte bevilling, de forventer at kunne anvende. Kommunerne kan endvidere angive, hvis de forventer at kunne anvende mere end den fordelte bevilling. Der gives tilsagn om tilskud på baggrund af kommunernes tilkendegivelser. Stk. 6. Ved afgivelse af tilsagn om tilskud udmelder Styrelsen for Arbejdsmarked og Rekruttering en maksimal tilskudsramme, som kommunen kan anvende til køb af uddannelser.",
      "valid_from": "2021-03-20",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. I september 2021 afgiver Styrelsen for Arbejdsmarked og Rekruttering tilsagn om tilskud for de resterende midler i puljereserven samt eventuelt mindreforbrug på puljen til kommunerne. Stk. 2. Inden der gives tilsagn, skal kommunerne aktivt tilkendegive, hvor stor en del af den fordelte bevilling, de forventer at kunne anvende. Kommunerne kan endvidere angive, hvis de forventer at kunne anvende mere end den fordelte bevilling. Der gives tilsagn om tilskud på baggrund af kommunernes tilkendegivelser og tidligere forbrug.",
      "valid_from": "2021-03-20",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Styrelsen for Arbejdsmarked og Rekruttering kan løbende foretage udmelding af reserven og genudmelding af eventuelt mindreforbrug på puljen til kommunerne frem til og med 31. december 2021. Stk. 2. Inden der gives tilsagn, skal kommunerne aktivt tilkendegive deres forventede udgiftsbehov.",
      "valid_from": "2021-03-20",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Kommuner, der modtager tilsagn om tilskud, jf. §§ 5-7, skal foretage en fuldstændig og løbende bogføring i kommunens regnskab af samtlige udgifter og indtægter, der afholdes eller modtages i henhold til denne bekendtgørelse. Stk. 2. Kommunerne skal kunne oplyse om antallet af personer, der har modtaget tilbud, der er finansieret med midler fra puljen. Stk. 3. Styrelsen for Arbejdsmarked og Rekruttering kan indhente oplysninger om, hvilke uddannelsesforløb kommunerne har ydet støtte til. Stk. 4. Konteringen af indtægter og udgifter skal i øvrigt følge de regler, som Økonomi- og Indenrigsministeriet fastsætter i det kommunale budget- og regnskabssystem.",
      "valid_from": "2021-03-20",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Kommuner, der modtager tilskud, jf. §§ 5-7, skal udarbejde et særskilt regnskab over deres udgifter til indsatsen. Stk. 2. Kommuner, der modtager tilsagn om tilskud for mindre end 500.000 kr., skal indsende et ledelsespåtegnet regnskab til Styrelsen for Arbejdsmarked og Rekruttering. Stk. 3. Kommuner, der modtager tilsagn om tilskud for 500.000 kr. eller derover, skal indsende et revisionspåtegnede regnskab til Styrelsen for Arbejdsmarked og Rekruttering. Stk. 4. Frist for indsendelse af regnskab for anvendelse af det tildelte tilsagn om tilskud til Styrelsen for Arbejdsmarked og Rekruttering er 3 måneder efter afslutning af det sidste uddannelsesforløb. Stk. 5. Kommuner, der modtager tilsagn om tilskud, kan halvårligt få udbetalt tilskud på baggrund af regnskab for afholdte udgifter. Stk. 6. Regnskab og revision m.v. skal følge de retningslinjer, der fremgår af bekendtgørelse om administration af tilskud fra puljer under Styrelsen for Arbejdsmarked og Rekruttering.",
      "valid_from": "2021-03-20",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Bekendtgørelsen træder i kraft den 23. marts 2021.",
      "valid_from": "2021-03-20",
      "valid_to": null
    }
  ],
  "definitions": []
}
