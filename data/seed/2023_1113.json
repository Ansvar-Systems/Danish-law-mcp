{
  "id": "2023:1113",
  "type": "statute",
  "title": "Bekendtgørelse om udvidet producentansvar for filtre til tobaksvarer, der er engangsplastprodukter",
  "short_name": "BEK H#LOKDOK04",
  "status": "in_force",
  "issued_date": "2023-08-17",
  "url": "https://www.retsinformation.dk/eli/lta/2023/1113/xml",
  "description": "Retsinformation source. DocumentId=DD000311; AccessionNumber=B20230111305; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på filtre til tobaksvarer, der er engangsplastprodukter."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Affald: Affald som defineret i bekendtgørelse om affald. 2) Behandling: Behandling som defineret i bekendtgørelse om affald. 3) Engangsplastprodukt: Et produkt, der er helt eller delvist fremstillet af plast, og som ikke er udtænkt, designet eller markedsført med henblik på i sin levetid at gennemgå et antal ture eller cyklusser ved at blive returneret til en producent til genpåfyldning eller genbrug til samme formål, som det blev udtænkt til. 4) Etableret i Danmark: Oprettet som aktiv dansk virksomhed i det centrale virksomhedsregister (CVR) med et dansk cvr-nummer. 5) Filtre til tobaksvarer: Tobaksvarer med filtre, der er engangsplastprodukter, og filtre, der er engangsplastprodukter, og som markedsføres til anvendelse i kombination med tobaksvarer. 6) Indsamling: Indsamling som defineret i bekendtgørelse om affald. 7) Loven: Lov om miljøbeskyttelse. 8) Markedsføring: Første tilgængeliggørelse af et produkt på det danske marked. Tilgængeliggør en erhvervsdrivende et produkt på markedet under sit eget navn eller varemærke, anses dette som en første tilgængeliggørelse på det danske marked, selvom produktet tidligere har været markedsført på det danske marked under andet navn eller varemærke. 9) Plast: Et materiale bestående af en polymer som defineret i artikel 3, nr. 5), i Europa-Parlamentets og Rådets forordning om registrering, vurdering og godkendelse af samt begrænsninger for kemikalier (REACH) og om oprettelse af et europæisk kemikalieagentur, hvortil der kan være tilsat tilsætningsstoffer eller andre stoffer, og som kan fungere som strukturel hovedbestanddel i slutprodukter, med undtagelse af naturlige polymerer, der ikke er kemisk modificerede. 10) Producent eller importør: a) enhver fysisk eller juridisk person, der er etableret i Danmark, og som uanset den anvendte salgsteknik, herunder via aftaler om fjernsalg som defineret i artikel 2, nr. 7), i Europa-Parlamentets og Rådets direktiv om forbrugerrettigheder, professionelt fremstiller, sælger eller importerer og i Danmark markedsfører filtre til tobaksvarer, eller b) enhver fysisk eller juridisk person, der er etableret i en anden EU-medlemsstat eller i et tredjeland, og som via aftaler om fjernsalg som defineret i artikel 2, nr. 7), i Europa-Parlamentets og Rådets direktiv om forbrugerrettigheder direkte til private husstande eller til andre brugere end private husstande professionelt i Danmark sælger filtre til tobaksvarer. 11) Repræsentant: En fysisk eller juridisk person, der er bemyndiget til at repræsentere en producent, jf. lovens § 9 y, stk. 1 og 2. 12) Tilgængeliggørelse på markedet: Levering af et produkt med henblik på distribution, forbrug eller anvendelse på det danske marked som led i erhvervsvirksomhed, hvad enten det sker mod eller uden vederlag. »Tilgængeliggørelse« henviser til hvert enkelt produkt og ikke til en produkttype eller serie, som produktet er fremstillet som led i. 13) Tobaksvarer: Tobaksvarer som defineret i artikel 2, nr. 4), i Europa-Parlamentets og Rådets direktiv om indbyrdes tilnærmelse af medlemsstaternes love og administrative bestemmelser om fremstilling, præsentation og salg af tobak og relaterede produkter og om ophævelse af direktiv 2001/37/EF."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Dansk Producentansvar fører som registeransvarlig et digitalt producentregister over 1) producenter og importører, der markedsfører filtre til tobaksvarer, jf. §§ 4 og 5, 2) 2) repræsentanter for producenter og importører omfattet af nr. 1, og 3) kollektive ordninger, jf. § 20. Stk. 2. Alle registreringer i registret skal ske digitalt og skal ske efter Dansk Producentansvars anvisninger. Stk. 3. Registret er offentligt og gratis tilgængeligt på Dansk Producentansvars hjemmeside, www.producentansvar.dk. Stk. 4. Dansk Producentansvar skal på hjemmesiden, www.producentansvar.dk, henvise til de andre EU-medlemsstaters nationale producentregistre."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. En producent eller importør, der markedsfører filtre til tobaksvarer, skal lade sig eller sin repræsentant, jf. lovens § 9 y, stk. 1, registrere i producentregistret, jf. § 3, senest 14 dage før markedsføringen påbegyndes, jf. dog stk. 2. Stk. 2. En producent eller importør, der markedsfører filtre til tobaksvarer i perioden fra og med den 5. januar 2023 til og med den 15. juni 2023, skal lade sig eller sin repræsentant, jf. lovens § 9 y, stk. 1, registrere i producentregistret, jf. § 3, senest den 1. juni 2023."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Producentens eller importørens og dennes eventuelle repræsentants registrering i producentregistret, jf. § 4, skal indeholde de oplysninger, som er nævnt i bilag 1. Stk. 2. Registreringspligten er først opfyldt, når 1) samtlige oplysninger, jf. stk. 1, er indberettet fyldestgørende, 2) gebyr for registrering er betalt til Dansk Producentansvar, jf. § 8, og 3) en eventuel repræsentant har bekræftet registreringen som repræsentant, jf. stk. 7. Stk. 3. Dansk Producentansvar skal bekræfte registreringen i producentregistret over for producenten eller importøren og dennes eventuelle repræsentant, senest 14 dage efter, at registreringen er sket, jf. dog stk. 7, 2. pkt. Stk. 4. Producenten og importøren kan på ethvert tidspunkt registrere en repræsentant i producentregistret, jf. stk. 1 og 2, herunder skift af repræsentant eller ophør af bemyndigelsen. Hver producent eller importør kan kun registrere én repræsentant. Stk. 5. Repræsentanten kan på ethvert tidspunkt registrere ophør af bemyndigelsen. Stk. 6. Dansk Producentansvar bekræfter inden 7 dage registrering af ophør af bemyndigelse over for både producenten eller importøren og den hidtidige repræsentant. Stk. 7. Dansk Producentansvar beder den fysiske eller juridiske person, som producenten eller importøren har registreret som repræsentant, jf. stk. 1, 2 og 4, om inden 7 dage digitalt at be- eller afkræfte registreringen som repræsentant, herunder at de registrerede oplysninger om repræsentanten er korrekte, og at repræsentanten har gjort sig bekendt med sine forpligtelser efter loven og denne bekendtgørelse. Overskrides fristen eller afkræfter den fysiske eller juridiske person, som producenten eller importøren har registreret som repræsentant, registreringen som repræsentant, gennemføres registreringen ikke af Dansk Producentansvar, hvilket samtidig meddeles producenten eller importøren. Stk. 8. Repræsentantens ansvar og rettigheder i henhold til loven og denne bekendtgørelse, består i den periode, repræsentanten repræsenterer producenten eller importøren, jf. stk. 1-7."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Producenten og importøren skal registrere ændringer i de allerede registrerede oplysninger, jf. § 5, stk. 1, i producentregistret senest en måned efter, at ændringerne har fundet sted. Stk. 2. Dansk Producentansvar skal bekræfte ændringerne i registreringen i producentregistret, jf. stk. 1, over for producenten eller importøren senest 14 dage efter, at registreringen er sket."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Hvis en producent eller importør ophører med at markedsføre filtre til tobaksvarer, skal producenten eller importøren registrere dette i producentregistret senest en måned efter, at producenten eller importøren ophører med at markedsføre filtrene."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. For registrering i producentregistret, jf. § 4, betales et engangsgebyr på 1.000 kr. pr. producent eller importør til Dansk Producentansvar. Hvis producenten eller importøren allerede er registreret i producentregistret i henhold til bekendtgørelse om batterier og akkumulatorer og udtjente batterier og akkumulatorer eller bekendtgørelse om håndtering af affald i form af motordrevne køretøjer og affaldsfraktioner herfra eller bekendtgørelse om at bringe elektrisk og elektronisk udstyr i omsætning samt håndtering af affald af sådant udstyr, skal der betales et engangsgebyr på 500 kr."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Dansk Producentansvar kan på anmodning fra en virksomhed, som kan være omfattet af producentansvar efter lovens § 9 t og denne bekendtgørelse, træffe afgørelse om, hvorvidt 1) filtre til tobaksvarer er omfattet af reglerne om producentansvar i lovens § 9 t og denne bekendtgørelse, 2) en producent eller importør er omfattet af producentansvaret, og 3) en repræsentant, jf. § 5, stk. 4, opfylder kravene i § 5 og i lovens § 9 y til at være registreret. Stk. 2. Dansk Producentansvar kan endvidere træffe afgørelse, som angivet i stk. 1, nr. 1-3, hvis Miljøstyrelsen anmoder derom."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Dansk Producentansvar skal sikre, at dokumenter, der er modtaget eller afsendt af Dansk Producentansvar som led i administrativ sagsbehandling i forbindelse med Dansk Producentansvars virksomhed, og som har betydning for en sag eller sagsbehandlingen i øvrigt, er opbevaret på en sådan måde, at det bl.a. i forbindelse med tilsyn, anmodning om aktindsigt eller en klagesag er muligt at identificere dem og finde dem frem. Det samme gælder interne dokumenter, der foreligger i endelig form. Stk. 2. Dokumenter efter stk. 1 skal opbevares i mindst 5 år."
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Producenter og importører af filtre til tobaksvarer skal betale et gebyr til Miljøstyrelsen. Dette gebyr skal dække omkostningerne ved: 1) Den kommunale og statslige oprydning af henkastet affald fra filtrene, og den efterfølgende transport og behandling heraf. 2) Den kommunale og statslige indsamling af affald fra filtrene, der er kasseret i offentlige indsamlingssystemer, og den efterfølgende transport og behandling heraf. 3) Miljøstyrelsens oplysningstiltag af brugere af filtrene med henblik på at reducere henkastet affald heraf. 4) Indsamling og rapportering af data vedrørende filtrene. 5) Miljøstyrelsens administration af gebyret, herunder kontrol, information, evaluering m.v. 6) Dansk Producentansvars administration i henhold til denne bekendtgørelse."
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Det i § 11 nævnte gebyr udgør 0,92 øre i 2023 pr. stk. gebyrpligtige filtre til tobaksvarer. Gebyret reguleres herefter årligt pr. 1. januar på grundlag af det seneste offentliggjorte pris- og lønindeks i Økonomisk-Administrativ Vejledning fra Finansministeriet. Det aktuelle gebyr offentliggøres på Miljøstyrelsens hjemmeside www.mst.dk. Gebyret ændres desuden i fornødent omfang og mindst hvert tredje år på baggrund af affaldsanalyser og opgørelser over de i § 11 nævnte omkostninger. Stk. 2. Til brug for ændring af gebyret, jf. stk. 1, 3. pkt., og efter anmodning fra Miljøstyrelsen, indsender Dansk Producentansvar et budget over omkostninger ved administration, jf. § 11, nr. 6."
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Den første gebyrperiode løber fra og med den 5. januar 2023 til og med den 30. juni 2023. En gebyrperiode er herefter et kalender-kvartal, jf. dog § 16, stk. 3. Stk. 2. Producenten og importøren skal for en gebyrperiode opgøre det gebyrpligtige antal filtre, hvoraf producenten eller importøren skal betale gebyr. Det gebyrpligtige antal filtre udgør summen af antallet af filtre efter fradrag efter bestemmelserne i stk. 3-6, som producenten eller importøren i perioden professionelt har: 1) Fremstillet i Danmark. 2) Indført fra udlandet. 3) Fået leveret fra en anden virksomhed og markedsført på ny under eget navn eller varemærke. 4) Haft på lager i Danmark ved gebyrperiodens begyndelse. 5) Tilført lageret i Danmark som returvare, jf. stk. 3, nr. 3. 6) Solgt via fjernsalg direkte til brugere i Danmark, jf. § 2, nr. 10, litra b. Stk. 3. Producenten eller importøren kan i opgørelsen fradrage: 1) Filtre, der i perioden udføres af landet af producenten eller importøren. 2) Filtre, der hos producenten eller importøren eller under transport til og fra denne er gået tabt ved brand eller lignende i perioden. 3) Filtre, der i perioden returneres til producenten eller importøren, hvis køberen godtgøres varens pris indbefattet gebyret i § 11. 4) Producentens eller importørens lagerbeholdning af filtre ved gebyrperiodens afslutning. 5) Filtre, der kan dokumenteres tilintetgjort i perioden efter reglerne i tobaksafgiftslovens § 6, stk. 2. Stk. 4. Producenten eller importøren kan ved opgørelsen derudover fradrage den mængde af filtre, som i perioden er markedsført til en anden virksomhed, og som denne anden virksomhed i perioden har markedsført på ny under sit navn eller varemærke eller har udført af landet. Stk. 5. Det er en forudsætning for fradrag efter stk. 4, at producenten eller importøren efter anmodning fra tilsynsmyndigheden fremlægger en erklæring fra den virksomhed, som har markedsført filtrene på ny, eller som har udført filtrene af landet. Erklæringen skal indeholde oplysninger om virksomhedens CVR-nr., navn og adresse, mængde i stk. af de udførte eller markedsførte filtre, fakturanr. og dato for videresalg, samt dato og nr. på købsfakturaen. Erklæringen skal opbevares som en del af regnskabsdokumentationen, jf. § 14, stk. 1. Stk. 6. Det er en forudsætning for fradrag efter stk. 3, nr. 1 og 5, samt stk. 4, at det er nye og ubrugte filtre, der markedsføres, tilintetgøres eller udføres af landet."
    },
    {
      "provision_ref": "1:14",
      "chapter": "1",
      "section": "14",
      "content": "§ 14. Producenten og importøren skal føre et regnskab, der kan danne grundlag for opgørelse, jf. § 13, og angivelse, jf. § 15, af det gebyrpligtige antal filtre til tobaksvarer i hver gebyrperiode og for kontrollen med gebyrets korrekte betaling. Stk. 2. Producenten og importøren skal opbevare regnskabsmaterialet i 5 år efter regnskabsårets udløb. Stk. 3. Regnskabsmaterialet skal på Miljøstyrelsens anmodning udleveres eller indsendes til Miljøstyrelsen. Stk. 4. Hvis den kollektive ordning står for at betale gebyr til Miljøstyrelsen, jf. § 20, stk. 1, skal den kollektive ordning på Miljøstyrelsens anmodning udlevere eller indsende en kopi af regnskabsmaterialet fra de producenter og importører, som den kollektive ordning indbetaler gebyr på vegne af, samt en opgørelse over, hvordan det gebyrpligtige antal filtre fordeler sig på de enkelte producenter og importører, jf. § 13."
    },
    {
      "provision_ref": "1:15",
      "chapter": "1",
      "section": "15",
      "content": "§ 15. Producenten og importøren skal efter udløbet af hver gebyrperiode, jf. § 13, stk. 1, eller gebyrperiode fastsat efter § 16, stk. 3, og senest den 15. i den følgende måned angive det gebyrpligtige antal af filtre, jf. § 13, til Miljøstyrelsen. Hvis den sidste rettidige angivelsesdag er en banklukkedag, anses den førstkommende bankdag som sidste rettidige angivelsesdag. Angivelsen skal ske digitalt på www.mst.dk. Stk. 2. Miljøstyrelsen kan i særlige tilfælde dispensere fra kravet om, at angivelsen skal ske digitalt, herunder for producenter og importører, som er beliggende i dele af Danmark, hvor det ikke er teknisk muligt at koble sig på internettet, eller for producenter og importører, som er fritaget for kravet om digital post. Stk. 3. Producenten og importøren skal efter Miljøstyrelsens anmodning levere tilstrækkelig dokumentation for antallet af gebyrpligtige filtre til tobaksvarer, opgjort efter § 13. Hvis Miljøstyrelsen vurderer, at dokumentationen ikke er tilstrækkelig, eller hvis producenten eller importøren ikke angiver det gebyrpligtige antal af filtre inden for fristen, jf. stk. 1, kan Miljøstyrelsen fastsætte dette skønsmæssigt."
    },
    {
      "provision_ref": "1:16",
      "chapter": "1",
      "section": "16",
      "content": "§ 16. Gebyret for en gebyrperiode, jf. § 13, stk. 1, eller gebyrperiode fastsat efter § 16, stk. 3, skal indbetales til Miljøstyrelsen samtidig med angivelsen, jf. § 15, eller inden for en frist, som Miljøstyrelsen fastsætter i forbindelse med angivelsen. Betaling skal ske via bankoverførsel til den bankkonto, der anvises af Miljøstyrelsen ved angivelsen. Stk. 2. Modtager Miljøstyrelsen ikke gebyret inden for fristen, jf. stk. 1, sender Miljøstyrelsen en rykkerskrivelse til producenten eller importøren med en ny betalingsfrist. Modtager Miljøstyrelsen ikke betaling af gebyret inden for den frist, der følger af rykkerskrivelsen, kan beløbet overgives til inddrivelse. Stk. 3. Miljøstyrelsen kan pålægge en producent eller importør, der ikke betaler gebyret rettidigt, en kortere gebyrperiode for fremtidige gebyrbetalinger og en kortere betalingsfrist end den i stk. 1 angivne. Stk. 4. Miljøstyrelsen kan pålægge en producent eller importør, der ikke betaler gebyret rettidigt, at føre det i § 14 nævnte regnskab for en kortere periode end kvartalet. Stk. 5. Hvis det konstateres, at en producent eller importør har afgivet urigtig angivelse, jf. § 15, således at producenten eller importøren har betalt for lidt i gebyr, afkræves producenten eller importøren det skyldige beløb til betaling senest 14 dage efter påkrav. Stk. 6. Hvis producenten eller importøren ved en fejl har indbetalt for meget i gebyr, udbetaler Miljøstyrelsen det for meget betalte beløb til producenten eller importøren. Beløbet udbetales senest 3 uger efter, at producenten eller importøren har gjort Miljøstyrelsen opmærksom på fejlen, eller Miljøstyrelsen har konstateret fejlen."
    },
    {
      "provision_ref": "1:17",
      "chapter": "1",
      "section": "17",
      "content": "§ 17. Miljøstyrelsen kan pålægge en producent eller importør, der ikke betaler gebyret rettidigt, at stille sikkerhed for betaling af fremtidige gebyrer. Stk. 2. Miljøstyrelsen fastsætter størrelsen af sikkerheden, jf. stk. 1. Sikkerhedens størrelse fastsættes på grundlag af det gebyrpligtige antal filtre, som producenten eller importøren har markedsført i det foregående kalender-kvartal, jf. § 13, og på grundlag af den til enhver tid gældende gebyrsats, jf. § 12, stk. 1. Stk. 3. Miljøstyrelsen træffer afgørelse om tidspunktet for, hvornår sikkerheden, jf. stk. 1, skal stilles. Stk. 4. Sikkerheden stilles efter Miljøstyrelsens anvisninger. Producenten eller importøren fremsender dokumentation til Miljøstyrelsen for, at sikkerheden er stillet. Stk. 5. Miljøstyrelsen frigiver den stillede sikkerhed til producenten eller importøren efter ét år, jf. dog stk. 6. Stk. 6. Miljøstyrelsen kan træffe afgørelse om forlængelse af den periode, hvor en producent eller importør skal stille sikkerhed, med op til ét år ad gangen, hvis Miljøstyrelsen vurderer, at producenten eller importøren fortsat er i risiko for at misligholde sit finansielle ansvar, herunder i tilfælde hvor Miljøstyrelsen har fået udbetalt sikkerhedsstillelsen eller dele heraf."
    },
    {
      "provision_ref": "1:18",
      "chapter": "1",
      "section": "18",
      "content": "§ 18. Producenten og importøren skal føre egenkontrol med henblik på at sikre, at denne opfylder sit finansielle ansvar i overensstemmelse med kravene i §§ 11-16, herunder at opgørelse og angivelse af det gebyrpligtige antal filtre til tobaksvarer stemmer overens med kravene i §§ 13-15. Stk. 2. Producenten og importøren skal gennemføre egenkontrol efter stk. 1 minimum én gang årligt. Stk. 3. Producenten og importøren skal udarbejde en skriftlig beskrivelse af procedure og dokumentation for gennemførelse af egenkontrollen. Stk. 4. Beskrivelsen, jf. stk. 3, skal på forespørgsel være tilgængelig for Miljøstyrelsen."
    },
    {
      "provision_ref": "1:19",
      "chapter": "1",
      "section": "19",
      "content": "§ 19. En fysisk eller juridisk person, som er etableret i Danmark, og som sælger filtre til tobaksvarer i en anden EU-medlemsstat, hvor den fysiske eller juridiske person ikke er etableret, skal udnævne en repræsentant i den pågældende medlemsstat med ansvar for opfyldelse af de forpligtelser, der påhviler den fysiske eller juridiske person i henhold til den pågældende medlemsstats ordning for udvidet producentansvar for filtre til tobaksvarer. Stk. 2. Udnævnelsen efter stk. 1 skal ske ved skriftlig fuldmagt. Fuldmagten skal på Miljøstyrelsens anmodning udleveres eller indsendes til Miljøstyrelsen."
    },
    {
      "provision_ref": "1:20",
      "chapter": "1",
      "section": "20",
      "content": "§ 20. En kollektiv ordning kan overtage følgende forpligtelser for producenter og importører: 1) Registrering af oplysninger i producentregistret, jf. §§ 4-6. 2) Betaling af registreringsgebyr til Dansk Producentansvar, jf. § 8. 3) Angivelse og betaling af gebyr til Miljøstyrelsen, jf. §§ 11-16. Stk. 2. Hvis den kollektive ordning ikke opfylder forpligtelsen på vegne af de producenter og importører, der er medlem af ordningen, skal de i stk. 1 nævnte forpligtelser opfyldes af den enkelte producent eller importør."
    },
    {
      "provision_ref": "1:21",
      "chapter": "1",
      "section": "21",
      "content": "§ 21. En kollektiv ordning skal føre egenkontrol med henblik på at sikre, 1) at de indkrævede bidrag fra den kollektive ordnings producenter og importører dækker de i §§ 8 og 11 nævnte gebyrer, hvis den kollektive ordning står for at betale gebyrerne til Dansk Producentansvar og Miljøstyrelsen, og 2) at kvaliteten af de data, som den kollektive ordning modtager fra producenter og importører og angiver til Miljøstyrelsen om markedsførte mængder, stemmer overens med kravene i §§ 12-15. Stk. 2. Kollektive ordninger skal gennemføre egenkontrol efter stk. 1 minimum én gang årligt. Stk. 3. Kollektive ordninger skal udarbejde en skriftlig beskrivelse af procedure og dokumentation for gennemførelse af egenkontrollen. Stk. 4. Beskrivelsen, jf. stk. 3, skal på forespørgsel være tilgængelig for Miljøstyrelsen."
    },
    {
      "provision_ref": "1:22",
      "chapter": "1",
      "section": "22",
      "content": "§ 22. En kollektiv ordning skal sikre, at 1) enhver producent eller importør har lige adgang til at deltage i den kollektive ordning og behandles på lige vilkår, idet der skal tages hensyn til producentens eller importørens markedsandel, 2) der hos den enkelte producent eller importør opkræves de oplysninger, der skal videregives til Miljøstyrelsen og Dansk Producentansvar i henhold til denne bekendtgørelse, 3) der ikke videregives konkurrencefølsomme oplysninger til andre virksomheder, 4) den enkelte producent eller importør på faktura bliver oplyst om størrelsen af de gebyrer, der indbetales til Miljøstyrelsen og til Dansk Producentansvar for den pågældende producent eller importør, jf. §§ 8 og 11, hvis den kollektive ordning står for at betale gebyrerne til Dansk Producentansvar og Miljøstyrelsen, og 5) den kollektive ordning opkræver gebyrerne, jf. §§ 8 og 11, hos den enkelte producent eller importør, hvis den kollektive ordning står for at betale gebyrerne til Dansk Producentansvar og Miljøstyrelsen."
    },
    {
      "provision_ref": "1:23",
      "chapter": "1",
      "section": "23",
      "content": "§ 23. En kollektiv ordning skal, for at forpligtelserne nævnt i § 20, stk. 1, kan overdrages til den kollektive ordning, oprettes i producentregistret, jf. § 3, med angivelse af navnet på ordningen, adresse, telefonnummer, e-mailadresse og CVR-nr., jf. dog stk. 2. Stk. 2. For udenlandske kollektive ordninger, der ikke er registreret i CVR-registret, skal virksomhedens momsnummer (VAT-nummer), europæiske momsregistreringsnummer eller nationale momsregistreringsnummer oplyses i stedet for CVR-nr."
    },
    {
      "provision_ref": "1:24",
      "chapter": "1",
      "section": "24",
      "content": "§ 24. En kollektiv ordning skal på sin hjemmeside offentliggøre oplysninger om 1) ejerskab, 2) producenter og importører i ordningen, og 3) vejledende økonomiske bidrag til ordningen fra producenter og importører per stk. markedsført filter til tobaksvarer, herunder med angivelse af, om bidragene er inklusiv eller eksklusiv de i §§ 8 og 11 nævnte gebyrer."
    },
    {
      "provision_ref": "1:25",
      "chapter": "1",
      "section": "25",
      "content": "§ 25. Dansk Producentansvar skal samarbejde med Miljøstyrelsen og i den forbindelse udveksle oplysninger og dokumenter af betydning for producenters og importørers efterlevelse af deres forpligtelser vedrørende filtre til tobaksvarer og affald heraf i henhold til loven og denne bekendtgørelse."
    },
    {
      "provision_ref": "1:26",
      "chapter": "1",
      "section": "26",
      "content": "§ 26. Dansk Producentansvar skal inden for rammerne af databeskyttelsesreglerne i relevant omfang samarbejde med relevante myndigheder og producentregistre i andre EU-medlemsstater samt EU-Kommissionen og i den forbindelse udveksle oplysninger og dokumenter af betydning for producenters og importørers efterlevelse af deres forpligtelser vedrørende filtre til tobaksvarer og affald heraf i henhold til loven og denne bekendtgørelse. Stk. 2. Udveksling af oplysninger og dokumenter, jf. stk. 1, skal ske digitalt."
    },
    {
      "provision_ref": "1:27",
      "chapter": "1",
      "section": "27",
      "content": "§ 27. Miljøstyrelsen skal som tilsynsmyndighed inden for rammerne af databeskyttelsesreglerne i relevant omfang samarbejde med relevante myndigheder og producentregistre i andre EU-medlemsstater samt EU-Kommissionen og i den forbindelse udveksle oplysninger og dokumenter af betydning for producenters og importørers efterlevelse af deres forpligtelser vedrørende filtre til tobaksvarer og affald heraf i henhold til loven og denne bekendtgørelse, herunder oplysninger om mængder, der er markedsført, og om resultaterne af tilsyn. Stk. 2. Udveksling af oplysninger og dokumenter, jf. stk. 1, skal ske digitalt."
    },
    {
      "provision_ref": "1:28",
      "chapter": "1",
      "section": "28",
      "content": "§ 28. Miljøstyrelsen fører tilsyn med overholdelse af bestemmelserne i denne bekendtgørelse og lovens §§ 9 t og 9 y."
    },
    {
      "provision_ref": "1:29",
      "chapter": "1",
      "section": "29",
      "content": "§ 29. Afgørelser truffet af Dansk Producentansvar kan påklages til Miljøstyrelsen, jf. lovens § 9 ø, stk. 3. Klagefristen er 4 uger fra den dag, afgørelsen er meddelt. Klagen skal være skriftlig. Stk. 2. Reglerne i forvaltningsloven gælder for de sager, hvori der træffes afgørelse af Dansk Producentansvar i medfør af denne bekendtgørelse, jf. forvaltningslovens § 1, stk. 3. Stk. 3. Miljøstyrelsens afgørelser efter denne bekendtgørelse kan ikke indbringes for anden administrativ myndighed."
    },
    {
      "provision_ref": "1:30",
      "chapter": "1",
      "section": "30",
      "content": "§ 30. Medmindre højere straf er forskyldt efter den øvrige lovgivning straffes med bøde den, der 1) markedsfører filtre til tobaksvarer uden at have ladet sig registrere i overensstemmelse med §§ 4 og 5 eller afgiver urigtige eller vildledende oplysninger i henhold til § 5, stk. 1, 2 eller 4, 2) undlader at meddele ændringer i de efter § 5 registrerede oplysninger i overensstemmelse med § 6 eller at meddele ophør med at være producent af filtre til tobaksvarer i overensstemmelse med § 7, 3) undlader at indberette oplysninger eller afgiver urigtige eller vildledende oplysninger til Miljøstyrelsen i henhold til §§ 12-15, 4) undlader at føre regnskab eller at udarbejde opgørelse i henhold til § 14, 5) undlader at stille sikkerhed efter § 17 samt efter anvisningerne i henhold til § 17, stk. 4, 6) undlader at føre egenkontrol eller at udarbejde en skriftlig beskrivelse af procedure og dokumentation for gennemførelse af egenkontrollen eller at gøre beskrivelse og dokumentation tilgængelig for Miljøstyrelsen efter kravene i §§ 18 og 21, 7) undlader at udnævne en repræsentant eller at udlevere eller indsende skriftlig fuldmagt til Miljøstyrelsen i henhold til § 19, 8) som kollektiv ordning undlader at sikre overholdelse af kravene i §§ 20 og 22, eller 9) undlader at offentliggøre oplysninger på den kollektive ordnings hjemmeside, jf. § 24. Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på miljøet eller fremkaldt fare derfor, eller 2) opnået eller tilsigtet en økonomisk fordel for den pågældende selv eller andre, herunder ved besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "1:31",
      "chapter": "1",
      "section": "31",
      "content": "§ 31. Bekendtgørelsen træder i kraft den 1. oktober 2023. Stk. 2. Bekendtgørelse nr. 1277 af 11. september 2022 om udvidet producentansvar for filtre til tobaksvarer, der er engangsplastprodukter, ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på filtre til tobaksvarer, der er engangsplastprodukter.",
      "valid_from": "2023-08-17",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Affald: Affald som defineret i bekendtgørelse om affald. 2) Behandling: Behandling som defineret i bekendtgørelse om affald. 3) Engangsplastprodukt: Et produkt, der er helt eller delvist fremstillet af plast, og som ikke er udtænkt, designet eller markedsført med henblik på i sin levetid at gennemgå et antal ture eller cyklusser ved at blive returneret til en producent til genpåfyldning eller genbrug til samme formål, som det blev udtænkt til. 4) Etableret i Danmark: Oprettet som aktiv dansk virksomhed i det centrale virksomhedsregister (CVR) med et dansk cvr-nummer. 5) Filtre til tobaksvarer: Tobaksvarer med filtre, der er engangsplastprodukter, og filtre, der er engangsplastprodukter, og som markedsføres til anvendelse i kombination med tobaksvarer. 6) Indsamling: Indsamling som defineret i bekendtgørelse om affald. 7) Loven: Lov om miljøbeskyttelse. 8) Markedsføring: Første tilgængeliggørelse af et produkt på det danske marked. Tilgængeliggør en erhvervsdrivende et produkt på markedet under sit eget navn eller varemærke, anses dette som en første tilgængeliggørelse på det danske marked, selvom produktet tidligere har været markedsført på det danske marked under andet navn eller varemærke. 9) Plast: Et materiale bestående af en polymer som defineret i artikel 3, nr. 5), i Europa-Parlamentets og Rådets forordning om registrering, vurdering og godkendelse af samt begrænsninger for kemikalier (REACH) og om oprettelse af et europæisk kemikalieagentur, hvortil der kan være tilsat tilsætningsstoffer eller andre stoffer, og som kan fungere som strukturel hovedbestanddel i slutprodukter, med undtagelse af naturlige polymerer, der ikke er kemisk modificerede. 10) Producent eller importør: a) enhver fysisk eller juridisk person, der er etableret i Danmark, og som uanset den anvendte salgsteknik, herunder via aftaler om fjernsalg som defineret i artikel 2, nr. 7), i Europa-Parlamentets og Rådets direktiv om forbrugerrettigheder, professionelt fremstiller, sælger eller importerer og i Danmark markedsfører filtre til tobaksvarer, eller b) enhver fysisk eller juridisk person, der er etableret i en anden EU-medlemsstat eller i et tredjeland, og som via aftaler om fjernsalg som defineret i artikel 2, nr. 7), i Europa-Parlamentets og Rådets direktiv om forbrugerrettigheder direkte til private husstande eller til andre brugere end private husstande professionelt i Danmark sælger filtre til tobaksvarer. 11) Repræsentant: En fysisk eller juridisk person, der er bemyndiget til at repræsentere en producent, jf. lovens § 9 y, stk. 1 og 2. 12) Tilgængeliggørelse på markedet: Levering af et produkt med henblik på distribution, forbrug eller anvendelse på det danske marked som led i erhvervsvirksomhed, hvad enten det sker mod eller uden vederlag. »Tilgængeliggørelse« henviser til hvert enkelt produkt og ikke til en produkttype eller serie, som produktet er fremstillet som led i. 13) Tobaksvarer: Tobaksvarer som defineret i artikel 2, nr. 4), i Europa-Parlamentets og Rådets direktiv om indbyrdes tilnærmelse af medlemsstaternes love og administrative bestemmelser om fremstilling, præsentation og salg af tobak og relaterede produkter og om ophævelse af direktiv 2001/37/EF.",
      "valid_from": "2023-08-17",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Dansk Producentansvar fører som registeransvarlig et digitalt producentregister over 1) producenter og importører, der markedsfører filtre til tobaksvarer, jf. §§ 4 og 5, 2) 2) repræsentanter for producenter og importører omfattet af nr. 1, og 3) kollektive ordninger, jf. § 20. Stk. 2. Alle registreringer i registret skal ske digitalt og skal ske efter Dansk Producentansvars anvisninger. Stk. 3. Registret er offentligt og gratis tilgængeligt på Dansk Producentansvars hjemmeside, www.producentansvar.dk. Stk. 4. Dansk Producentansvar skal på hjemmesiden, www.producentansvar.dk, henvise til de andre EU-medlemsstaters nationale producentregistre.",
      "valid_from": "2023-08-17",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. En producent eller importør, der markedsfører filtre til tobaksvarer, skal lade sig eller sin repræsentant, jf. lovens § 9 y, stk. 1, registrere i producentregistret, jf. § 3, senest 14 dage før markedsføringen påbegyndes, jf. dog stk. 2. Stk. 2. En producent eller importør, der markedsfører filtre til tobaksvarer i perioden fra og med den 5. januar 2023 til og med den 15. juni 2023, skal lade sig eller sin repræsentant, jf. lovens § 9 y, stk. 1, registrere i producentregistret, jf. § 3, senest den 1. juni 2023.",
      "valid_from": "2023-08-17",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Producentens eller importørens og dennes eventuelle repræsentants registrering i producentregistret, jf. § 4, skal indeholde de oplysninger, som er nævnt i bilag 1. Stk. 2. Registreringspligten er først opfyldt, når 1) samtlige oplysninger, jf. stk. 1, er indberettet fyldestgørende, 2) gebyr for registrering er betalt til Dansk Producentansvar, jf. § 8, og 3) en eventuel repræsentant har bekræftet registreringen som repræsentant, jf. stk. 7. Stk. 3. Dansk Producentansvar skal bekræfte registreringen i producentregistret over for producenten eller importøren og dennes eventuelle repræsentant, senest 14 dage efter, at registreringen er sket, jf. dog stk. 7, 2. pkt. Stk. 4. Producenten og importøren kan på ethvert tidspunkt registrere en repræsentant i producentregistret, jf. stk. 1 og 2, herunder skift af repræsentant eller ophør af bemyndigelsen. Hver producent eller importør kan kun registrere én repræsentant. Stk. 5. Repræsentanten kan på ethvert tidspunkt registrere ophør af bemyndigelsen. Stk. 6. Dansk Producentansvar bekræfter inden 7 dage registrering af ophør af bemyndigelse over for både producenten eller importøren og den hidtidige repræsentant. Stk. 7. Dansk Producentansvar beder den fysiske eller juridiske person, som producenten eller importøren har registreret som repræsentant, jf. stk. 1, 2 og 4, om inden 7 dage digitalt at be- eller afkræfte registreringen som repræsentant, herunder at de registrerede oplysninger om repræsentanten er korrekte, og at repræsentanten har gjort sig bekendt med sine forpligtelser efter loven og denne bekendtgørelse. Overskrides fristen eller afkræfter den fysiske eller juridiske person, som producenten eller importøren har registreret som repræsentant, registreringen som repræsentant, gennemføres registreringen ikke af Dansk Producentansvar, hvilket samtidig meddeles producenten eller importøren. Stk. 8. Repræsentantens ansvar og rettigheder i henhold til loven og denne bekendtgørelse, består i den periode, repræsentanten repræsenterer producenten eller importøren, jf. stk. 1-7.",
      "valid_from": "2023-08-17",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Producenten og importøren skal registrere ændringer i de allerede registrerede oplysninger, jf. § 5, stk. 1, i producentregistret senest en måned efter, at ændringerne har fundet sted. Stk. 2. Dansk Producentansvar skal bekræfte ændringerne i registreringen i producentregistret, jf. stk. 1, over for producenten eller importøren senest 14 dage efter, at registreringen er sket.",
      "valid_from": "2023-08-17",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Hvis en producent eller importør ophører med at markedsføre filtre til tobaksvarer, skal producenten eller importøren registrere dette i producentregistret senest en måned efter, at producenten eller importøren ophører med at markedsføre filtrene.",
      "valid_from": "2023-08-17",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. For registrering i producentregistret, jf. § 4, betales et engangsgebyr på 1.000 kr. pr. producent eller importør til Dansk Producentansvar. Hvis producenten eller importøren allerede er registreret i producentregistret i henhold til bekendtgørelse om batterier og akkumulatorer og udtjente batterier og akkumulatorer eller bekendtgørelse om håndtering af affald i form af motordrevne køretøjer og affaldsfraktioner herfra eller bekendtgørelse om at bringe elektrisk og elektronisk udstyr i omsætning samt håndtering af affald af sådant udstyr, skal der betales et engangsgebyr på 500 kr.",
      "valid_from": "2023-08-17",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Dansk Producentansvar kan på anmodning fra en virksomhed, som kan være omfattet af producentansvar efter lovens § 9 t og denne bekendtgørelse, træffe afgørelse om, hvorvidt 1) filtre til tobaksvarer er omfattet af reglerne om producentansvar i lovens § 9 t og denne bekendtgørelse, 2) en producent eller importør er omfattet af producentansvaret, og 3) en repræsentant, jf. § 5, stk. 4, opfylder kravene i § 5 og i lovens § 9 y til at være registreret. Stk. 2. Dansk Producentansvar kan endvidere træffe afgørelse, som angivet i stk. 1, nr. 1-3, hvis Miljøstyrelsen anmoder derom.",
      "valid_from": "2023-08-17",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Dansk Producentansvar skal sikre, at dokumenter, der er modtaget eller afsendt af Dansk Producentansvar som led i administrativ sagsbehandling i forbindelse med Dansk Producentansvars virksomhed, og som har betydning for en sag eller sagsbehandlingen i øvrigt, er opbevaret på en sådan måde, at det bl.a. i forbindelse med tilsyn, anmodning om aktindsigt eller en klagesag er muligt at identificere dem og finde dem frem. Det samme gælder interne dokumenter, der foreligger i endelig form. Stk. 2. Dokumenter efter stk. 1 skal opbevares i mindst 5 år.",
      "valid_from": "2023-08-17",
      "valid_to": null
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Producenter og importører af filtre til tobaksvarer skal betale et gebyr til Miljøstyrelsen. Dette gebyr skal dække omkostningerne ved: 1) Den kommunale og statslige oprydning af henkastet affald fra filtrene, og den efterfølgende transport og behandling heraf. 2) Den kommunale og statslige indsamling af affald fra filtrene, der er kasseret i offentlige indsamlingssystemer, og den efterfølgende transport og behandling heraf. 3) Miljøstyrelsens oplysningstiltag af brugere af filtrene med henblik på at reducere henkastet affald heraf. 4) Indsamling og rapportering af data vedrørende filtrene. 5) Miljøstyrelsens administration af gebyret, herunder kontrol, information, evaluering m.v. 6) Dansk Producentansvars administration i henhold til denne bekendtgørelse.",
      "valid_from": "2023-08-17",
      "valid_to": null
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Det i § 11 nævnte gebyr udgør 0,92 øre i 2023 pr. stk. gebyrpligtige filtre til tobaksvarer. Gebyret reguleres herefter årligt pr. 1. januar på grundlag af det seneste offentliggjorte pris- og lønindeks i Økonomisk-Administrativ Vejledning fra Finansministeriet. Det aktuelle gebyr offentliggøres på Miljøstyrelsens hjemmeside www.mst.dk. Gebyret ændres desuden i fornødent omfang og mindst hvert tredje år på baggrund af affaldsanalyser og opgørelser over de i § 11 nævnte omkostninger. Stk. 2. Til brug for ændring af gebyret, jf. stk. 1, 3. pkt., og efter anmodning fra Miljøstyrelsen, indsender Dansk Producentansvar et budget over omkostninger ved administration, jf. § 11, nr. 6.",
      "valid_from": "2023-08-17",
      "valid_to": null
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Den første gebyrperiode løber fra og med den 5. januar 2023 til og med den 30. juni 2023. En gebyrperiode er herefter et kalender-kvartal, jf. dog § 16, stk. 3. Stk. 2. Producenten og importøren skal for en gebyrperiode opgøre det gebyrpligtige antal filtre, hvoraf producenten eller importøren skal betale gebyr. Det gebyrpligtige antal filtre udgør summen af antallet af filtre efter fradrag efter bestemmelserne i stk. 3-6, som producenten eller importøren i perioden professionelt har: 1) Fremstillet i Danmark. 2) Indført fra udlandet. 3) Fået leveret fra en anden virksomhed og markedsført på ny under eget navn eller varemærke. 4) Haft på lager i Danmark ved gebyrperiodens begyndelse. 5) Tilført lageret i Danmark som returvare, jf. stk. 3, nr. 3. 6) Solgt via fjernsalg direkte til brugere i Danmark, jf. § 2, nr. 10, litra b. Stk. 3. Producenten eller importøren kan i opgørelsen fradrage: 1) Filtre, der i perioden udføres af landet af producenten eller importøren. 2) Filtre, der hos producenten eller importøren eller under transport til og fra denne er gået tabt ved brand eller lignende i perioden. 3) Filtre, der i perioden returneres til producenten eller importøren, hvis køberen godtgøres varens pris indbefattet gebyret i § 11. 4) Producentens eller importørens lagerbeholdning af filtre ved gebyrperiodens afslutning. 5) Filtre, der kan dokumenteres tilintetgjort i perioden efter reglerne i tobaksafgiftslovens § 6, stk. 2. Stk. 4. Producenten eller importøren kan ved opgørelsen derudover fradrage den mængde af filtre, som i perioden er markedsført til en anden virksomhed, og som denne anden virksomhed i perioden har markedsført på ny under sit navn eller varemærke eller har udført af landet. Stk. 5. Det er en forudsætning for fradrag efter stk. 4, at producenten eller importøren efter anmodning fra tilsynsmyndigheden fremlægger en erklæring fra den virksomhed, som har markedsført filtrene på ny, eller som har udført filtrene af landet. Erklæringen skal indeholde oplysninger om virksomhedens CVR-nr., navn og adresse, mængde i stk. af de udførte eller markedsførte filtre, fakturanr. og dato for videresalg, samt dato og nr. på købsfakturaen. Erklæringen skal opbevares som en del af regnskabsdokumentationen, jf. § 14, stk. 1. Stk. 6. Det er en forudsætning for fradrag efter stk. 3, nr. 1 og 5, samt stk. 4, at det er nye og ubrugte filtre, der markedsføres, tilintetgøres eller udføres af landet.",
      "valid_from": "2023-08-17",
      "valid_to": null
    },
    {
      "provision_ref": "1:14",
      "chapter": "1",
      "section": "14",
      "content": "§ 14. Producenten og importøren skal føre et regnskab, der kan danne grundlag for opgørelse, jf. § 13, og angivelse, jf. § 15, af det gebyrpligtige antal filtre til tobaksvarer i hver gebyrperiode og for kontrollen med gebyrets korrekte betaling. Stk. 2. Producenten og importøren skal opbevare regnskabsmaterialet i 5 år efter regnskabsårets udløb. Stk. 3. Regnskabsmaterialet skal på Miljøstyrelsens anmodning udleveres eller indsendes til Miljøstyrelsen. Stk. 4. Hvis den kollektive ordning står for at betale gebyr til Miljøstyrelsen, jf. § 20, stk. 1, skal den kollektive ordning på Miljøstyrelsens anmodning udlevere eller indsende en kopi af regnskabsmaterialet fra de producenter og importører, som den kollektive ordning indbetaler gebyr på vegne af, samt en opgørelse over, hvordan det gebyrpligtige antal filtre fordeler sig på de enkelte producenter og importører, jf. § 13.",
      "valid_from": "2023-08-17",
      "valid_to": null
    },
    {
      "provision_ref": "1:15",
      "chapter": "1",
      "section": "15",
      "content": "§ 15. Producenten og importøren skal efter udløbet af hver gebyrperiode, jf. § 13, stk. 1, eller gebyrperiode fastsat efter § 16, stk. 3, og senest den 15. i den følgende måned angive det gebyrpligtige antal af filtre, jf. § 13, til Miljøstyrelsen. Hvis den sidste rettidige angivelsesdag er en banklukkedag, anses den førstkommende bankdag som sidste rettidige angivelsesdag. Angivelsen skal ske digitalt på www.mst.dk. Stk. 2. Miljøstyrelsen kan i særlige tilfælde dispensere fra kravet om, at angivelsen skal ske digitalt, herunder for producenter og importører, som er beliggende i dele af Danmark, hvor det ikke er teknisk muligt at koble sig på internettet, eller for producenter og importører, som er fritaget for kravet om digital post. Stk. 3. Producenten og importøren skal efter Miljøstyrelsens anmodning levere tilstrækkelig dokumentation for antallet af gebyrpligtige filtre til tobaksvarer, opgjort efter § 13. Hvis Miljøstyrelsen vurderer, at dokumentationen ikke er tilstrækkelig, eller hvis producenten eller importøren ikke angiver det gebyrpligtige antal af filtre inden for fristen, jf. stk. 1, kan Miljøstyrelsen fastsætte dette skønsmæssigt.",
      "valid_from": "2023-08-17",
      "valid_to": null
    },
    {
      "provision_ref": "1:16",
      "chapter": "1",
      "section": "16",
      "content": "§ 16. Gebyret for en gebyrperiode, jf. § 13, stk. 1, eller gebyrperiode fastsat efter § 16, stk. 3, skal indbetales til Miljøstyrelsen samtidig med angivelsen, jf. § 15, eller inden for en frist, som Miljøstyrelsen fastsætter i forbindelse med angivelsen. Betaling skal ske via bankoverførsel til den bankkonto, der anvises af Miljøstyrelsen ved angivelsen. Stk. 2. Modtager Miljøstyrelsen ikke gebyret inden for fristen, jf. stk. 1, sender Miljøstyrelsen en rykkerskrivelse til producenten eller importøren med en ny betalingsfrist. Modtager Miljøstyrelsen ikke betaling af gebyret inden for den frist, der følger af rykkerskrivelsen, kan beløbet overgives til inddrivelse. Stk. 3. Miljøstyrelsen kan pålægge en producent eller importør, der ikke betaler gebyret rettidigt, en kortere gebyrperiode for fremtidige gebyrbetalinger og en kortere betalingsfrist end den i stk. 1 angivne. Stk. 4. Miljøstyrelsen kan pålægge en producent eller importør, der ikke betaler gebyret rettidigt, at føre det i § 14 nævnte regnskab for en kortere periode end kvartalet. Stk. 5. Hvis det konstateres, at en producent eller importør har afgivet urigtig angivelse, jf. § 15, således at producenten eller importøren har betalt for lidt i gebyr, afkræves producenten eller importøren det skyldige beløb til betaling senest 14 dage efter påkrav. Stk. 6. Hvis producenten eller importøren ved en fejl har indbetalt for meget i gebyr, udbetaler Miljøstyrelsen det for meget betalte beløb til producenten eller importøren. Beløbet udbetales senest 3 uger efter, at producenten eller importøren har gjort Miljøstyrelsen opmærksom på fejlen, eller Miljøstyrelsen har konstateret fejlen.",
      "valid_from": "2023-08-17",
      "valid_to": null
    },
    {
      "provision_ref": "1:17",
      "chapter": "1",
      "section": "17",
      "content": "§ 17. Miljøstyrelsen kan pålægge en producent eller importør, der ikke betaler gebyret rettidigt, at stille sikkerhed for betaling af fremtidige gebyrer. Stk. 2. Miljøstyrelsen fastsætter størrelsen af sikkerheden, jf. stk. 1. Sikkerhedens størrelse fastsættes på grundlag af det gebyrpligtige antal filtre, som producenten eller importøren har markedsført i det foregående kalender-kvartal, jf. § 13, og på grundlag af den til enhver tid gældende gebyrsats, jf. § 12, stk. 1. Stk. 3. Miljøstyrelsen træffer afgørelse om tidspunktet for, hvornår sikkerheden, jf. stk. 1, skal stilles. Stk. 4. Sikkerheden stilles efter Miljøstyrelsens anvisninger. Producenten eller importøren fremsender dokumentation til Miljøstyrelsen for, at sikkerheden er stillet. Stk. 5. Miljøstyrelsen frigiver den stillede sikkerhed til producenten eller importøren efter ét år, jf. dog stk. 6. Stk. 6. Miljøstyrelsen kan træffe afgørelse om forlængelse af den periode, hvor en producent eller importør skal stille sikkerhed, med op til ét år ad gangen, hvis Miljøstyrelsen vurderer, at producenten eller importøren fortsat er i risiko for at misligholde sit finansielle ansvar, herunder i tilfælde hvor Miljøstyrelsen har fået udbetalt sikkerhedsstillelsen eller dele heraf.",
      "valid_from": "2023-08-17",
      "valid_to": null
    },
    {
      "provision_ref": "1:18",
      "chapter": "1",
      "section": "18",
      "content": "§ 18. Producenten og importøren skal føre egenkontrol med henblik på at sikre, at denne opfylder sit finansielle ansvar i overensstemmelse med kravene i §§ 11-16, herunder at opgørelse og angivelse af det gebyrpligtige antal filtre til tobaksvarer stemmer overens med kravene i §§ 13-15. Stk. 2. Producenten og importøren skal gennemføre egenkontrol efter stk. 1 minimum én gang årligt. Stk. 3. Producenten og importøren skal udarbejde en skriftlig beskrivelse af procedure og dokumentation for gennemførelse af egenkontrollen. Stk. 4. Beskrivelsen, jf. stk. 3, skal på forespørgsel være tilgængelig for Miljøstyrelsen.",
      "valid_from": "2023-08-17",
      "valid_to": null
    },
    {
      "provision_ref": "1:19",
      "chapter": "1",
      "section": "19",
      "content": "§ 19. En fysisk eller juridisk person, som er etableret i Danmark, og som sælger filtre til tobaksvarer i en anden EU-medlemsstat, hvor den fysiske eller juridiske person ikke er etableret, skal udnævne en repræsentant i den pågældende medlemsstat med ansvar for opfyldelse af de forpligtelser, der påhviler den fysiske eller juridiske person i henhold til den pågældende medlemsstats ordning for udvidet producentansvar for filtre til tobaksvarer. Stk. 2. Udnævnelsen efter stk. 1 skal ske ved skriftlig fuldmagt. Fuldmagten skal på Miljøstyrelsens anmodning udleveres eller indsendes til Miljøstyrelsen.",
      "valid_from": "2023-08-17",
      "valid_to": null
    },
    {
      "provision_ref": "1:20",
      "chapter": "1",
      "section": "20",
      "content": "§ 20. En kollektiv ordning kan overtage følgende forpligtelser for producenter og importører: 1) Registrering af oplysninger i producentregistret, jf. §§ 4-6. 2) Betaling af registreringsgebyr til Dansk Producentansvar, jf. § 8. 3) Angivelse og betaling af gebyr til Miljøstyrelsen, jf. §§ 11-16. Stk. 2. Hvis den kollektive ordning ikke opfylder forpligtelsen på vegne af de producenter og importører, der er medlem af ordningen, skal de i stk. 1 nævnte forpligtelser opfyldes af den enkelte producent eller importør.",
      "valid_from": "2023-08-17",
      "valid_to": null
    },
    {
      "provision_ref": "1:21",
      "chapter": "1",
      "section": "21",
      "content": "§ 21. En kollektiv ordning skal føre egenkontrol med henblik på at sikre, 1) at de indkrævede bidrag fra den kollektive ordnings producenter og importører dækker de i §§ 8 og 11 nævnte gebyrer, hvis den kollektive ordning står for at betale gebyrerne til Dansk Producentansvar og Miljøstyrelsen, og 2) at kvaliteten af de data, som den kollektive ordning modtager fra producenter og importører og angiver til Miljøstyrelsen om markedsførte mængder, stemmer overens med kravene i §§ 12-15. Stk. 2. Kollektive ordninger skal gennemføre egenkontrol efter stk. 1 minimum én gang årligt. Stk. 3. Kollektive ordninger skal udarbejde en skriftlig beskrivelse af procedure og dokumentation for gennemførelse af egenkontrollen. Stk. 4. Beskrivelsen, jf. stk. 3, skal på forespørgsel være tilgængelig for Miljøstyrelsen.",
      "valid_from": "2023-08-17",
      "valid_to": null
    },
    {
      "provision_ref": "1:22",
      "chapter": "1",
      "section": "22",
      "content": "§ 22. En kollektiv ordning skal sikre, at 1) enhver producent eller importør har lige adgang til at deltage i den kollektive ordning og behandles på lige vilkår, idet der skal tages hensyn til producentens eller importørens markedsandel, 2) der hos den enkelte producent eller importør opkræves de oplysninger, der skal videregives til Miljøstyrelsen og Dansk Producentansvar i henhold til denne bekendtgørelse, 3) der ikke videregives konkurrencefølsomme oplysninger til andre virksomheder, 4) den enkelte producent eller importør på faktura bliver oplyst om størrelsen af de gebyrer, der indbetales til Miljøstyrelsen og til Dansk Producentansvar for den pågældende producent eller importør, jf. §§ 8 og 11, hvis den kollektive ordning står for at betale gebyrerne til Dansk Producentansvar og Miljøstyrelsen, og 5) den kollektive ordning opkræver gebyrerne, jf. §§ 8 og 11, hos den enkelte producent eller importør, hvis den kollektive ordning står for at betale gebyrerne til Dansk Producentansvar og Miljøstyrelsen.",
      "valid_from": "2023-08-17",
      "valid_to": null
    },
    {
      "provision_ref": "1:23",
      "chapter": "1",
      "section": "23",
      "content": "§ 23. En kollektiv ordning skal, for at forpligtelserne nævnt i § 20, stk. 1, kan overdrages til den kollektive ordning, oprettes i producentregistret, jf. § 3, med angivelse af navnet på ordningen, adresse, telefonnummer, e-mailadresse og CVR-nr., jf. dog stk. 2. Stk. 2. For udenlandske kollektive ordninger, der ikke er registreret i CVR-registret, skal virksomhedens momsnummer (VAT-nummer), europæiske momsregistreringsnummer eller nationale momsregistreringsnummer oplyses i stedet for CVR-nr.",
      "valid_from": "2023-08-17",
      "valid_to": null
    },
    {
      "provision_ref": "1:24",
      "chapter": "1",
      "section": "24",
      "content": "§ 24. En kollektiv ordning skal på sin hjemmeside offentliggøre oplysninger om 1) ejerskab, 2) producenter og importører i ordningen, og 3) vejledende økonomiske bidrag til ordningen fra producenter og importører per stk. markedsført filter til tobaksvarer, herunder med angivelse af, om bidragene er inklusiv eller eksklusiv de i §§ 8 og 11 nævnte gebyrer.",
      "valid_from": "2023-08-17",
      "valid_to": null
    },
    {
      "provision_ref": "1:25",
      "chapter": "1",
      "section": "25",
      "content": "§ 25. Dansk Producentansvar skal samarbejde med Miljøstyrelsen og i den forbindelse udveksle oplysninger og dokumenter af betydning for producenters og importørers efterlevelse af deres forpligtelser vedrørende filtre til tobaksvarer og affald heraf i henhold til loven og denne bekendtgørelse.",
      "valid_from": "2023-08-17",
      "valid_to": null
    },
    {
      "provision_ref": "1:26",
      "chapter": "1",
      "section": "26",
      "content": "§ 26. Dansk Producentansvar skal inden for rammerne af databeskyttelsesreglerne i relevant omfang samarbejde med relevante myndigheder og producentregistre i andre EU-medlemsstater samt EU-Kommissionen og i den forbindelse udveksle oplysninger og dokumenter af betydning for producenters og importørers efterlevelse af deres forpligtelser vedrørende filtre til tobaksvarer og affald heraf i henhold til loven og denne bekendtgørelse. Stk. 2. Udveksling af oplysninger og dokumenter, jf. stk. 1, skal ske digitalt.",
      "valid_from": "2023-08-17",
      "valid_to": null
    },
    {
      "provision_ref": "1:27",
      "chapter": "1",
      "section": "27",
      "content": "§ 27. Miljøstyrelsen skal som tilsynsmyndighed inden for rammerne af databeskyttelsesreglerne i relevant omfang samarbejde med relevante myndigheder og producentregistre i andre EU-medlemsstater samt EU-Kommissionen og i den forbindelse udveksle oplysninger og dokumenter af betydning for producenters og importørers efterlevelse af deres forpligtelser vedrørende filtre til tobaksvarer og affald heraf i henhold til loven og denne bekendtgørelse, herunder oplysninger om mængder, der er markedsført, og om resultaterne af tilsyn. Stk. 2. Udveksling af oplysninger og dokumenter, jf. stk. 1, skal ske digitalt.",
      "valid_from": "2023-08-17",
      "valid_to": null
    },
    {
      "provision_ref": "1:28",
      "chapter": "1",
      "section": "28",
      "content": "§ 28. Miljøstyrelsen fører tilsyn med overholdelse af bestemmelserne i denne bekendtgørelse og lovens §§ 9 t og 9 y.",
      "valid_from": "2023-08-17",
      "valid_to": null
    },
    {
      "provision_ref": "1:29",
      "chapter": "1",
      "section": "29",
      "content": "§ 29. Afgørelser truffet af Dansk Producentansvar kan påklages til Miljøstyrelsen, jf. lovens § 9 ø, stk. 3. Klagefristen er 4 uger fra den dag, afgørelsen er meddelt. Klagen skal være skriftlig. Stk. 2. Reglerne i forvaltningsloven gælder for de sager, hvori der træffes afgørelse af Dansk Producentansvar i medfør af denne bekendtgørelse, jf. forvaltningslovens § 1, stk. 3. Stk. 3. Miljøstyrelsens afgørelser efter denne bekendtgørelse kan ikke indbringes for anden administrativ myndighed.",
      "valid_from": "2023-08-17",
      "valid_to": null
    },
    {
      "provision_ref": "1:30",
      "chapter": "1",
      "section": "30",
      "content": "§ 30. Medmindre højere straf er forskyldt efter den øvrige lovgivning straffes med bøde den, der 1) markedsfører filtre til tobaksvarer uden at have ladet sig registrere i overensstemmelse med §§ 4 og 5 eller afgiver urigtige eller vildledende oplysninger i henhold til § 5, stk. 1, 2 eller 4, 2) undlader at meddele ændringer i de efter § 5 registrerede oplysninger i overensstemmelse med § 6 eller at meddele ophør med at være producent af filtre til tobaksvarer i overensstemmelse med § 7, 3) undlader at indberette oplysninger eller afgiver urigtige eller vildledende oplysninger til Miljøstyrelsen i henhold til §§ 12-15, 4) undlader at føre regnskab eller at udarbejde opgørelse i henhold til § 14, 5) undlader at stille sikkerhed efter § 17 samt efter anvisningerne i henhold til § 17, stk. 4, 6) undlader at føre egenkontrol eller at udarbejde en skriftlig beskrivelse af procedure og dokumentation for gennemførelse af egenkontrollen eller at gøre beskrivelse og dokumentation tilgængelig for Miljøstyrelsen efter kravene i §§ 18 og 21, 7) undlader at udnævne en repræsentant eller at udlevere eller indsende skriftlig fuldmagt til Miljøstyrelsen i henhold til § 19, 8) som kollektiv ordning undlader at sikre overholdelse af kravene i §§ 20 og 22, eller 9) undlader at offentliggøre oplysninger på den kollektive ordnings hjemmeside, jf. § 24. Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på miljøet eller fremkaldt fare derfor, eller 2) opnået eller tilsigtet en økonomisk fordel for den pågældende selv eller andre, herunder ved besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2023-08-17",
      "valid_to": null
    },
    {
      "provision_ref": "1:31",
      "chapter": "1",
      "section": "31",
      "content": "§ 31. Bekendtgørelsen træder i kraft den 1. oktober 2023. Stk. 2. Bekendtgørelse nr. 1277 af 11. september 2022 om udvidet producentansvar for filtre til tobaksvarer, der er engangsplastprodukter, ophæves.",
      "valid_from": "2023-08-17",
      "valid_to": null
    }
  ],
  "definitions": []
}
