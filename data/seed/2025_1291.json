{
  "id": "2025:1291",
  "type": "statute",
  "title": "Bekendtgørelse om pilotprojekt om udveksling af oplysninger via MyHealth@EU i Den Europæiske Union",
  "short_name": "BEK H#LOKDOK04",
  "status": "in_force",
  "issued_date": "2025-10-30",
  "url": "https://www.retsinformation.dk/eli/lta/2025/1291/xml",
  "description": "Retsinformation source. DocumentId=DI001611; AccessionNumber=B20250129105; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Sundhedsdatastyrelsen driver MyHealth@EU i Danmark via den fælles digitale infrastruktur, til udveksling og registrering af udvalgte oplysninger om de enkelte borgeres helbredsforhold og andre fortrolige oplysninger, inden for Den Europæiske Union. Stk. 2. I medfør af denne bekendtgørelse og som dataansvarlig for de oplysninger, som Sundhedsdatastyrelsen får adgang til, jf. stk. 3, behandler Sundhedsdatastyrelsen oplysninger om helbredsforhold og andre fortrolige oplysninger, som fremgår af bilag 1, i MyHealth@EU via den fælles digitale infrastruktur. Stk. 3. Relevante oplysninger om helbredsforhold og andre fortrolige oplysninger i MyHealth@EU vises via en brugergrænseflade for sundhedsfaglige, der tilgås af relevante sundhedsprofessionelle, apotekere og apotekspersonale, som deltager i MyHealth@EU i Den Europæiske Union, jf. § 4. Sundhedsdatastyrelsen offentliggør deltagere i MyHealth@EU på sin hjemmeside."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. De kildesystemer, herunder serviceplatforme m.v., der tilknyttes MyHealth@EU via den fælles digitale infrastruktur i medfør af denne bekendtgørelse, fremgår af bilag 2. Stk. 2. Sundhedsdatastyrelsen udarbejder en vejledning indeholdende en teknisk dokumentation af indholdet i MyHealth@EU og fastsætter de tekniske og forretningsmæssige krav, som kildesystemerne og dataansvarlige skal opfylde for at kunne opnå tilslutning til MyHealth@EU. De tekniske og forretningsmæssige krav gøres offentligt tilgængelige via Sundhedsdatastyrelsens hjemmeside. Stk. 3. Regionsråd, kommunalbestyrelser, autoriserede sundhedspersoner, herunder alment praktiserende læger og speciallæger, og de private personer eller institutioner, der driver sygehuse m.v., som er dataansvarlige for de kildesystemer, der tilknyttes MyHealth@EU via den fælles digitale infrastruktur efter bilag 2, giver Sundhedsdatastyrelsen adgang til de oplysninger, der fremgår af bilag 1, umiddelbart efter at oplysningen er registreret i kildesystemet, og under forudsætning af at de tekniske og forretningsmæssige krav til tilslutning er overholdt, jf. stk. 2."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Oplysninger vises alene via MyHealth@EU. Slettefristerne følger de almindelige regler i medfør af § 3 i bekendtgørelse nr. 131 af 3. februar 2025 om drift m.v. af den fælles digitale infrastruktur."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Sundhedsprofessionelle, som defineret i artikel 3, litra f, i direktiv 2011/24/EU, disses medhjælp eller de, der teknisk yder assistance for sundhedsprofessionelle i et andet land end Danmark inden for Den Europæiske Union, indhenter ved opslag via MyHealth@EU oplysninger om helbredsforhold og andre fortrolige oplysninger, når det er nødvendigt i forbindelse med aktuel behandling af patienten. Stk. 2. Apotekere og apotekspersonale i et andet land end Danmark inden for Den Europæiske Union, indhenter ved opslag via MyHealth@EU elektroniske recepter med henblik på ekspedition. Stk. 3. Patienten kan ved tilkendegivelse frabede sig, at sundhedsprofessionelle, apotekere og apotekspersonale indhenter oplysninger via MyHealth@EU."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Sundhedsdatastyrelsen har pligt til at sikre, at patienten har elektronisk adgang til de oplysninger om helbredsforhold og andre fortrolige oplysninger vedrørende patienten, der ved opslag vises via MyHealth@EU."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Sundhedsdatastyrelsen er forpligtet til at foretage maskinel registrering (logning) af anvendelser af personoplysninger for sundhedsprofessionelle, apotekere og apotekspersonale i MyHealth@EU. Logningsoplysninger skal indeholde oplysning om 1) hvem der har foretaget opslag, 2) behandlingssted, hvorfra opslaget er foretaget, 3) dato og tidspunkt for opslaget, og 4) hvilken type oplysninger, der blev tilgået. Stk. 2. Loggen skal opbevares i minimum 2 år efter opslaget er foretaget, hvorefter loggen skal slettes. I særlige tilfælde kan loggen opbevares i op til 5 år. Stk. 3. Sundhedsdatastyrelsen sikrer, at patienten får adgang til en overskuelig og letforståelig oversigt over de logningsoplysninger, der er nævnt i § 6, stk. 1, nr. 1-4, og som vedrører opslag i patientens oplysninger."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Bekendtgørelsen træder i kraft den 15. november 2025."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Sundhedsdatastyrelsen driver MyHealth@EU i Danmark via den fælles digitale infrastruktur, til udveksling og registrering af udvalgte oplysninger om de enkelte borgeres helbredsforhold og andre fortrolige oplysninger, inden for Den Europæiske Union. Stk. 2. I medfør af denne bekendtgørelse og som dataansvarlig for de oplysninger, som Sundhedsdatastyrelsen får adgang til, jf. stk. 3, behandler Sundhedsdatastyrelsen oplysninger om helbredsforhold og andre fortrolige oplysninger, som fremgår af bilag 1, i MyHealth@EU via den fælles digitale infrastruktur. Stk. 3. Relevante oplysninger om helbredsforhold og andre fortrolige oplysninger i MyHealth@EU vises via en brugergrænseflade for sundhedsfaglige, der tilgås af relevante sundhedsprofessionelle, apotekere og apotekspersonale, som deltager i MyHealth@EU i Den Europæiske Union, jf. § 4. Sundhedsdatastyrelsen offentliggør deltagere i MyHealth@EU på sin hjemmeside.",
      "valid_from": "2025-10-30",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. De kildesystemer, herunder serviceplatforme m.v., der tilknyttes MyHealth@EU via den fælles digitale infrastruktur i medfør af denne bekendtgørelse, fremgår af bilag 2. Stk. 2. Sundhedsdatastyrelsen udarbejder en vejledning indeholdende en teknisk dokumentation af indholdet i MyHealth@EU og fastsætter de tekniske og forretningsmæssige krav, som kildesystemerne og dataansvarlige skal opfylde for at kunne opnå tilslutning til MyHealth@EU. De tekniske og forretningsmæssige krav gøres offentligt tilgængelige via Sundhedsdatastyrelsens hjemmeside. Stk. 3. Regionsråd, kommunalbestyrelser, autoriserede sundhedspersoner, herunder alment praktiserende læger og speciallæger, og de private personer eller institutioner, der driver sygehuse m.v., som er dataansvarlige for de kildesystemer, der tilknyttes MyHealth@EU via den fælles digitale infrastruktur efter bilag 2, giver Sundhedsdatastyrelsen adgang til de oplysninger, der fremgår af bilag 1, umiddelbart efter at oplysningen er registreret i kildesystemet, og under forudsætning af at de tekniske og forretningsmæssige krav til tilslutning er overholdt, jf. stk. 2.",
      "valid_from": "2025-10-30",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Oplysninger vises alene via MyHealth@EU. Slettefristerne følger de almindelige regler i medfør af § 3 i bekendtgørelse nr. 131 af 3. februar 2025 om drift m.v. af den fælles digitale infrastruktur.",
      "valid_from": "2025-10-30",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Sundhedsprofessionelle, som defineret i artikel 3, litra f, i direktiv 2011/24/EU, disses medhjælp eller de, der teknisk yder assistance for sundhedsprofessionelle i et andet land end Danmark inden for Den Europæiske Union, indhenter ved opslag via MyHealth@EU oplysninger om helbredsforhold og andre fortrolige oplysninger, når det er nødvendigt i forbindelse med aktuel behandling af patienten. Stk. 2. Apotekere og apotekspersonale i et andet land end Danmark inden for Den Europæiske Union, indhenter ved opslag via MyHealth@EU elektroniske recepter med henblik på ekspedition. Stk. 3. Patienten kan ved tilkendegivelse frabede sig, at sundhedsprofessionelle, apotekere og apotekspersonale indhenter oplysninger via MyHealth@EU.",
      "valid_from": "2025-10-30",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Sundhedsdatastyrelsen har pligt til at sikre, at patienten har elektronisk adgang til de oplysninger om helbredsforhold og andre fortrolige oplysninger vedrørende patienten, der ved opslag vises via MyHealth@EU.",
      "valid_from": "2025-10-30",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Sundhedsdatastyrelsen er forpligtet til at foretage maskinel registrering (logning) af anvendelser af personoplysninger for sundhedsprofessionelle, apotekere og apotekspersonale i MyHealth@EU. Logningsoplysninger skal indeholde oplysning om 1) hvem der har foretaget opslag, 2) behandlingssted, hvorfra opslaget er foretaget, 3) dato og tidspunkt for opslaget, og 4) hvilken type oplysninger, der blev tilgået. Stk. 2. Loggen skal opbevares i minimum 2 år efter opslaget er foretaget, hvorefter loggen skal slettes. I særlige tilfælde kan loggen opbevares i op til 5 år. Stk. 3. Sundhedsdatastyrelsen sikrer, at patienten får adgang til en overskuelig og letforståelig oversigt over de logningsoplysninger, der er nævnt i § 6, stk. 1, nr. 1-4, og som vedrører opslag i patientens oplysninger.",
      "valid_from": "2025-10-30",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Bekendtgørelsen træder i kraft den 15. november 2025.",
      "valid_from": "2025-10-30",
      "valid_to": null
    }
  ],
  "definitions": []
}
