{
  "id": "2018:1327",
  "type": "statute",
  "title": "Bekendtgørelse om indfasning af kvælstof til akvakulturerhvervet",
  "short_name": "BEK H#LOKDOK04",
  "status": "in_force",
  "issued_date": "2018-11-26",
  "url": "https://www.retsinformation.dk/eli/lta/2018/1327/xml",
  "description": "Retsinformation source. DocumentId=CK001866; AccessionNumber=B20180132705; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på godkendelsesmyndighedens behandling af ansøgninger om miljøgodkendelse af visse ferskvandsdambrug, saltvandsdambrug, FREA-anlæg og visse havbrug omfattet af listepunkt I 201-I 205 i bekendtgørelse om godkendelse af listevirksomhed, som indebærer en merudledning af kvælstof, hvorved forstås: 1) Anlæg, der udleder den mængde kvælstof, som anlægget har tilladelse eller godkendelse til på ansøgningstidspunktet, og ansøger om udvidelse af produktionen og dermed en forøgelse af kvælstofudledningen. 2) Anlæg, fra hvilke den faktiske kvælstofudledning, som gennemsnit af de seneste 5 år, er mindre end anlæggets gældende tilladelse eller godkendelse til udledning af kvælstof på ansøgningstidspunktet, som er beregnet på baggrund af anlæggets fodertilladelse eller foderkvote, og som ansøger om udvidelse af produktionen og dermed en forøgelse af anlæggets faktiske kvælstofudledning. 3) Nye anlæg, som ansøger om etablering af en ny produktion og dermed en ny kvælstofudledning. Stk. 2. Bekendtgørelsen fastsætter regler om kvælstofpuljer til brug for godkendelsesmyndighedens behandling og afgørelse af sager om miljøgodkendelse efter § 33 i lov om miljøbeskyttelse af miljø- og ressourceeffektive dambrug og visse havbrug, om Miljøstyrelsens afgørelse om tilladelse til brug af kvælstof fra kvælstofpuljerne og om godkendelsesmyndighedens ansøgning herom."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Bestående ferskvandsdambrug: Ferskvandsdambrug, jf. listepunkt I 202 i bekendtgørelse om godkendelse af listevirksomheder, som ikke har en miljøgodkendelse efter lov om miljøbeskyttelse, men som inden den 1. januar 1999 har indsendt en ansøgning herom i henhold til bekendtgørelse nr. 532 af 20. juni 1992 om indkaldelse af ansøgninger om godkendelse af bestående listevirksomheder. 2) Eksisterende ferskvandsdambrug: Bestående ferskvandsdambrug, jf. nr. 1, og ferskvandsdambrug, jf. listepunkt I 202 i bekendtgørelse om godkendelse af listevirksomheder, som pr. 1. januar 2019 har en miljøgodkendelse efter lov om miljøbeskyttelse. 3) Eksisterende havbrug: Havbrug, jf. listepunkt I 203 og I 205 i bekendtgørelse om godkendelse af listevirksomheder, som pr. 1. januar 2019 har en tilladelse efter bekendtgørelse om saltvandsbaseret fiskeopdræt eller en miljøgodkendelse efter lov om miljøbeskyttelse. 4) Miljø- og ressourceeffektive dambrug: Saltvandsdambrug, ferskvandsdambrug eller FREA-anlæg, jf. listepunkt I 201, I 202 eller I 204 i bekendtgørelse om godkendelse af listevirksomheder, der har en emissionsbaseret miljøgodkendelse, eller som i forbindelse med godkendelsesansøgningen overgår til en emissionsbaseret miljøgodkendelse med minimumsrensegrader på 50 % på kvælstof, 65 % på fosfor og 75 % på organisk materiale og en recirkuleringsgrad af vand i anlægget på minimum 70 %. 5) Visse havbrug: a) Eksisterende havbrug, hvor kvælstofudledningstilladelsen er begrænsende for at udnytte hele fodertilladelsen eller, hvor fodertilladelsen er begrænsende for at udnytte hele kvælstofudledningstilladelsen. b) Eksisterende havbrug, som i forbindelse med overgangen fra deres forudgående tilladelse efter bekendtgørelse om saltvandsbaseret fiskeopdræt og til deres nuværende miljøgodkendelse efter lov om miljøbeskyttelse, er blevet begrænset i deres foder- eller kvælstofudledningstilladelse på grund af lovgivningen om vandplanlægning. 6) Emissionsbaseret miljøgodkendelse: Miljøgodkendelse af saltvandsdambrug, ferskvandsdambrug eller FREA-anlæg, jf. listepunkt I 201, I 202 eller I 204 i bekendtgørelse om godkendelse af listevirksomheder, hvor der fastsættes tilsvarende egenkontrolvilkår om emissionsbaseret regulering, som fremgår af § 13 i bekendtgørelse om miljøgodkendelse og samtidig sagsbehandling af ferskvandsdambrug. 7) Næringsstofudledningsbaseret miljøgodkendelse: Miljøgodkendelse af havbrug, jf. listepunkt I 203 eller I 205 i bekendtgørelse om godkendelse af listevirksomheder, hvor næringsstofudledningen alene er baseret på en udledningstilladelse og ikke en fodertilladelse."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Miljøstyrelsen kan, efter ansøgning fra godkendelsesmyndigheden, tillade, at godkendelsesmyndigheden ved meddelelse af miljøgodkendelse kan gøre brug af kvælstof fra kvælstofpuljerne, jf. § 13, stk. 2, til akvakulturanlæg efter reglerne i denne bekendtgørelse."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Godkendelsesmyndigheden skal som led i behandlingen af en konkret ansøgning om miljøgodkendelse til miljø- og ressourceeffektive dambrug og/eller visse havbrug, jf. § 33 i lov om miljøbeskyttelse, som indebærer en merudledning, jf. § 1, stk. 1, nr. 1-3, ansøge Miljøstyrelsen om tilladelse til brug af kvælstof fra kvælstofpuljerne, jf. § 13, stk. 2, hvis godkendelsesmyndigheden vurderer, 1) at ansøgningskriterierne i kapitel 3 er opfyldt, og 2) at projektet er gennemførligt efter lovgivningen i øvrigt, herunder med hensyn til anlæggets udledning af fosfor, organisk materiale, medicin, hjælpestoffer og vandrelaterede forhold m.v. Stk. 2. Godkendelsesmyndigheden skal, ved vurderingen efter stk. 1, nr. 2, ikke tage stilling til spørgsmål om forhold i forbindelse med merudledningen af kvælstof, som er omfattet af den vurdering, som Miljøstyrelsen foretager af overfladevand efter § 8. Stk. 3. Godkendelsesmyndigheden kan og skal ansøge om tilladelse til brug af kvælstof fra en eller flere af kvælstofpuljerne, jf. § 13, stk. 2, samtidig, hvis anlægget opfylder betingelserne herfor."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Ansøgning om tilladelse til brug af kvælstof fra kvælstofpuljerne efter denne bekendtgørelse, jf. § 4, indgives af godkendelsesmyndigheden til Miljøstyrelsen på det ansøgningsskema, som fremgår af bilag 1. Stk. 2. Godkendelsesmyndigheden skal sende det udfyldte ansøgningsskema i høring hos godkendelsesansøgeren i 2 uger, inden ansøgningen sendes til Miljøstyrelsen. Stk. 3. Miljøstyrelsen kvitterer for, at ansøgningen er modtaget. Stk. 4. Ansøgning kan indsendes via e-mail til Miljøstyrelsens hovedpostkasse. Stk. 5. Miljøstyrelsen kan anmode godkendelsesmyndigheden om supplerende oplysninger, hvis dette er nødvendigt for, at Miljøstyrelsens kan træffe sin afgørelse, jf. § 7."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Der afholdes en årlig ansøgningsrunde i årene 2019-2021. Stk. 2. Ansøgning om tildeling af kvælstof i 2019 kan indsendes fra 1. januar 2019 og skal være modtaget i Miljøstyrelsen senest den 31. marts 2019. Stk. 3. Ansøgning om tildeling af kvælstof i 2020 kan indsendes fra 1. januar 2020 og skal være modtaget i Miljøstyrelsen senest den 31. marts 2020. Stk. 4. Ansøgning om tildeling af kvælstof i 2021 kan indsendes fra 1. januar 2021 og skal være modtaget i Miljøstyrelsen senest den 31. marts 2021."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Efter udløbet af en ansøgningsrunde træffer Miljøstyrelsen afgørelse om, hvorvidt der er grundlag for at tillade den ansøgte mængde kvælstof. Stk. 2. Hvis Miljøstyrelsen ikke kan meddele tilladelse til den fulde ansøgte mængde kvælstof, kan Miljøstyrelsen give tilladelse til en delmængde af det ansøgte kvælstof, jf. dog stk. 3. Stk. 3. Miljøstyrelsen kan ikke meddele tilladelse efter stk. 2, medmindre godkendelsesmyndigheden fortsat anser projektet for gennemførligt, jf. § 4, stk. 1, nr. 2, og godkendelsesmyndigheden i øvrigt har sikret, at den pågældende godkendelsesansøger ønsker at tilpasse sin ansøgning, således at merudledningen begrænses til den kvælstofdelmængde, der kan tillades. Stk. 4. Miljøstyrelsens afgørelse om kvælstof bevarer sin gyldighed, indtil der foreligger en afgørelse om miljøgodkendelse, jf. dog § 12, stk. 3. Stk. 5. En tilladelse til brug af kvælstof fra kvælstofpuljerne kan kun udnyttes i forbindelse med godkendelse af det projekt, som ligger til grund for ansøgningen."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Miljøstyrelsen foretager i forbindelse med afgørelser efter § 7 en vurdering med henblik på at sikre, at tilladelse til merudledning af kvælstof i overensstemmelse med lovgivningen om vandplanlægning, 1) ikke fører til forringelse af overfladevandområdets og tilstødende overfladevandområders tilstand eller hindrer målopfyldelse i overfladevandområdet og tilstødende overfladevandområder, og 2) ikke er til hinder for en vis fortsat, gradvis forbedring af overfladevandområdets og tilstødende overfladevandområders tilstand. Stk. 2. I vurderingen efter stk. 1, lægger Miljøstyrelsen tilførslen af kvælstof til overfladevandområdet og tilstødende overfladevandområder samt Miljøstyrelsens forventninger til udvikling i tilførslen frem til og med 2021 til grund."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. I de tilfælde, hvor der er flere ansøgninger om kvælstof, og disse samlet set overstiger den mængde kvælstof, der er til rådighed i den pågældende kvælstofpulje, jf. § 13, stk. 2, eller den pågældende årspulje, jf. § 21, stk. 2, eller flere ansøgninger vedrører det samme vandområde, jf. § 8, skal Miljøstyrelsen foretage en prioritering mellem ansøgningerne. Stk. 2. Miljøstyrelsen vil, i følgende rækkefølge, prioritere ansøgninger, hvor anlægget har: 1) Den mindste udledning af kvælstof i kg pr. ton produceret fisk. 2) Den mindste udledning af fosfor i kg pr. ton produceret fisk. 3) Den mindste udledning af organisk materiale i kg pr. ton produceret fisk. 4) Den højeste recirkuleringsgrad i pct."
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Miljøstyrelsen træffer sin afgørelse hurtigst muligt, og senest 3 måneder efter ansøgningsfristens udløb. Stk. 2. Kan Miljøstyrelsen ikke træffe sin afgørelse inden for fristen i stk. 1, skal Miljøstyrelsen underrette godkendelsesmyndigheden og angive, hvornår der forventes at foreligge en afgørelse."
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Godkendelsesmyndigheden færdigbehandler ansøgningen om miljøgodkendelse, når Miljøstyrelsen har truffet sin afgørelse om tilladelse til brug af kvælstof efter § 7. Stk. 2. Godkendelsesmyndigheden lægger Miljøstyrelsens afgørelse, jf. § 7, vedrørende forholdet til vandplanlægningen for så vidt angår overfladevand til grund ved udformningen af vilkår om maksimal udledning af kvælstof i miljøgodkendelsen, jf. dog stk. 3. Stk. 3. Godkendelsesmyndigheden vurderer, hvorvidt den øvrige lovgivning er til hinder for eller kræver yderligere undersøgelser eller tilladelser, før der kan meddeles miljøgodkendelse. Stk. 4. Hvis godkendelsesmyndigheden træffer afgørelse om, at bestemmelser i lovgivningen helt eller delvist er til hinder for, at der meddeles miljøgodkendelse til udledning af kvælstof, bortfalder Miljøstyrelsens tilladelse til brug af kvælstof fra kvælstofpuljerne helt eller delvist."
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Godkendelsesmyndigheden meddeler udfaldet af afgørelse om miljøgodkendelse til Miljøstyrelsen senest 14 dage efter afgørelsen er truffet. Stk. 2. Hvis afgørelsen påklages til Miljø- og Fødevareklagenævnet, meddeler godkendelsesmyndigheden nævnets afgørelse til Miljøstyrelsen, senest 14 dage efter afgørelsen er meddelt godkendelsesmyndigheden. Stk. 3. Har godkendelsesmyndigheden ikke truffet afgørelse om miljøgodkendelse senest 2 år efter Miljøstyrelsens afgørelse, jf. § 7, skal godkendelsesmyndigheden genhøre Miljøstyrelsen om, hvorvidt afgørelsen, jf. § 7, fortsat kan lægges til grund i forbindelse med godkendelsesbehandlingen."
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Der er afsat kvælstofpuljer til akvakulturerhvervet på 423 tons. Stk. 2. De 423 tons er fordelt på tre puljer på 200 tons til eksisterende ferskvandsdambrug, 180 tons til eksisterende og nye ferskvandsdambrug, saltvandsdambrug eller FREA-anlæg, jf. dog § 18, stk. 3, og 43 tons til visse havbrug."
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Godkendelsesmyndigheden skal ansøge Miljøstyrelsen om tilladelse til brug af kvælstof fra 200 tons puljen, hvis ansøgningen opfylder følgende betingelser: 1) Ansøgningen skal vedrøre et eksisterende ferskvandsdambrug. 2) Anlægget skal som minimum være miljø- og ressourceeffektivt eller i miljøgodkendelsen ansøge om som minimum at blive miljø- og ressourceeffektivt, jf. § 2, nr. 4. 3) Anlægget ansøger om en merudledning af kvælstof, jf. § 1, stk. 1, nr. 2. Stk. 2. Miljøstyrelsen kan i sin afgørelse, jf. § 7, maksimalt tildele den mængde kvælstof, som svarer til differencen mellem anlæggets nuværende tilladelse eller godkendelse til udledning af kvælstof, som er beregnet på baggrund af anlæggets fodertilladelse eller foderkvote og anlæggets faktiske kvælstofudledning."
    },
    {
      "provision_ref": "3:15",
      "chapter": "3",
      "section": "15",
      "content": "§ 15. Godkendelsesmyndigheden skal også ansøge Miljøstyrelsen om tilladelse til brug af kvælstof fra 200 tons puljen, hvis ansøgningen opfylder følgende betingelser: 1) Ansøgningen opfylder betingelserne i § 14, stk. 1, nr. 1 og 2. 2) Anlægget ansøger om en merudledning af kvælstof, jf. § 1, stk. 1, nr. 1. 3) Anlægget er i forbindelse med overgangen fra sin forudgående tilladelse eller miljøgodkendelse og til sin nuværende emissionsbaserede miljøgodkendelse blevet begrænset i sin kvælstofudledningstilladelse på grund af lovgivningen om vandplanlægning. Stk. 2. Miljøstyrelsen kan i sin afgørelse, jf. § 7, maksimalt tildele den mængde kvælstof svarende til differencen mellem anlæggets nuværende godkendelse til udledning af kvælstof, og anlæggets forudgående kvælstofudledningstilladelse, som var beregnet på baggrund af anlæggets forudgående fodertilladelse eller foderkvote."
    },
    {
      "provision_ref": "3:16",
      "chapter": "3",
      "section": "16",
      "content": "§ 16. Eksisterende ferskvandsdambrug, som i forbindelse med godkendelsesbehandlingen ansøger om en miljøgodkendelse, jf. § 33 i lov om miljøbeskyttelse, på en ny fysisk lokalitet, vil fortsat blive betragtet som et eksisterende anlæg i bekendtgørelsens forstand, og dermed opfylde kravet i § 14, stk. 1, nr. 1."
    },
    {
      "provision_ref": "3:17",
      "chapter": "3",
      "section": "17",
      "content": "§ 17. En eventuel resterende mængde kvælstof fra 200 tons puljen, som ikke er blevet tildelt i ansøgningsåret for 2020, jf. § 6, stk. 3, overgår til 180 tons puljen i ansøgningsåret for 2021, jf. § 6, stk. 4."
    },
    {
      "provision_ref": "3:18",
      "chapter": "3",
      "section": "18",
      "content": "§ 18. Godkendelsesmyndigheden skal ansøge Miljøstyrelsen om tilladelse til brug af kvælstof fra 180 tons puljen, hvis ansøgningen opfylder følgende betingelser: 1) Ansøgningen skal vedrøre et saltvandsdambrug, ferskvandsdambrug eller FREA-anlæg, jf. listepunkt I 201, I 202 eller I 204 i bekendtgørelse om godkendelse af listevirksomheder, jf. dog stk. 3. 2) Anlægget skal som minimum være miljø- og ressourceeffektivt eller i miljøgodkendelsen ansøge om som minimum at blive miljø- og ressourceeffektivt, jf. § 2, nr. 4. 3) Anlægget ansøger om en merudledning af kvælstof, jf. § 1, stk. 1, nr. 1 eller 3. Stk. 2. Miljøstyrelsen kan i sin afgørelse, jf. § 7, maksimalt tildele 45 tons kvælstof pr. anlæg. Stk. 3. FREA-anlæg omfattet af listepunkt I 204 i bekendtgørelse om godkendelse af listevirksomhed vil være omfattet, hvis anlægget har en udledning til overfladevand."
    },
    {
      "provision_ref": "3:19",
      "chapter": "3",
      "section": "19",
      "content": "§ 19. Godkendelsesmyndigheden skal ansøge Miljøstyrelsen om tilladelse til brug af kvælstof fra 43 tons puljen, hvis ansøgningen opfylder følgende betingelser: 1) Ansøgningen skal vedrøre visse havbrug. 2) Anlægget har eller ansøger om at overgå til en næringsstofudledningsbaseret miljøgodkendelse, jf. § 2, nr. 7. 3) Der ansøges om tilladelse til en merudledning af kvælstof, jf. § 1, stk. 1, nr. 1 eller 2. Stk. 2. For visse havbrug omfattet af § 2, nr. 5, litra a, kan Miljøstyrelsen i sin afgørelse, jf. § 7, maksimalt tildele den mængde kvælstof, som svarer til differencen mellem anlæggets nuværende fodertilladelse eller kvælstofudledningstilladelse, og anlæggets faktiske kvælstofudledning. Stk. 3. For visse havbrug omfattet af § 2, nr. 5, litra b, kan Miljøstyrelsen i sin afgørelse, jf. § 7, maksimalt tildele den mængde kvælstof, som svarer til differencen mellem anlæggets forudgående fodertilladelse eller kvælstofudledningstilladelse, og anlæggets nuværende fodertilladelse eller kvælstofudledningstilladelse."
    },
    {
      "provision_ref": "3:20",
      "chapter": "3",
      "section": "20",
      "content": "§ 20. Eksisterende havbrug, som i forbindelse med godkendelsesbehandlingen ansøger om en miljøgodkendelse, jf. § 33 i lov om miljøbeskyttelse, på en ny fysisk lokalitet, vil fortsat blive betragtet som eksisterende havbrug i bekendtgørelsens forstand, og dermed opfylde kravet i § 19, stk. 1, nr. 1."
    },
    {
      "provision_ref": "4:21",
      "chapter": "4",
      "section": "21",
      "content": "§ 21. De 423 tons kvælstof indfases i perioden 2019-2021. Stk. 2. Miljøstyrelsen kan som udgangspunkt maksimalt give tilladelse til: 1) 263 tons kvælstof i 2019. 2) 100 tons kvælstof i 2020. 3) 60 tons kvælstof i 2021. Stk. 3. Kvælstof, som ikke bliver tildelt inden for den givende årspulje, jf. stk. 2, kan videreføres til den efterfølgende årspulje og indtil ordningens udløb i 2021, hvor sidste ansøgningsrunde finder sted."
    },
    {
      "provision_ref": "4:22",
      "chapter": "4",
      "section": "22",
      "content": "§ 22. Alle kvælstofpuljer, jf. § 13, stk. 2, kan ansøges i alle år, hvis der er kvælstof tilbage i de pågældende puljer. Stk. 2. Miljøstyrelsen offentliggør årligt, hvor mange tilladelser der er givet, og fra hvilke puljer tilladelserne er givet, samt hvor meget kvælstof der er tilbage i de enkelte kvælstofpuljer. Stk. 3. Offentliggørelse efter stk. 2 vil ske på Miljøstyrelsens hjemmeside."
    },
    {
      "provision_ref": "4:23",
      "chapter": "4",
      "section": "23",
      "content": "§ 23. Miljøstyrelsen kan gøre en tilladelse til brug af kvælstof fra kvælstofpuljerne, jf. § 13, stk. 2, betinget af, at godkendelsesmyndigheden i miljøgodkendelsen fastsætter vilkår, der sikrer, at der kun sker en gradvis stigning i udledningen af kvælstof fra det pågældende anlæg over årene 2019-2021 op til fuld udnyttelse tidligst i 2021."
    },
    {
      "provision_ref": "5:24",
      "chapter": "5",
      "section": "24",
      "content": "§ 24. Miljøstyrelsens afgørelser efter denne bekendtgørelse kan ikke påklages til en anden administrativ myndighed."
    },
    {
      "provision_ref": "6:25",
      "chapter": "6",
      "section": "25",
      "content": "§ 25. Bekendtgørelsen træder i kraft den 1. januar 2019."
    },
    {
      "provision_ref": "6:26",
      "chapter": "6",
      "section": "26",
      "content": "§ 26. Verserende sager i 1. instans om godkendelse efter § 33 i lov om miljøbeskyttelse af miljø- og ressourceeffektive dambrug og visse havbrug, jf. listepunkt I 201-I 205 i bekendtgørelse om godkendelse af listevirksomheder, som ikke er færdigbehandlet den 1. januar 2019, skal færdigbehandles efter de regler, som er fastsat i denne bekendtgørelse. Stk. 2. Verserende sager om godkendelse efter § 33 i lov om miljøbeskyttelse af miljø- og ressourceeffektive dambrug og visse havbrug, jf. listepunkt I 201-I 205 i bekendtgørelse om godkendelse af listevirksomheder, som er hjemvist til fornyet behandling af Miljø- og Fødevareklagenævnet efter den 1. januar 2019, skal færdigbehandles efter de regler, som er fastsat i denne bekendtgørelse."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på godkendelsesmyndighedens behandling af ansøgninger om miljøgodkendelse af visse ferskvandsdambrug, saltvandsdambrug, FREA-anlæg og visse havbrug omfattet af listepunkt I 201-I 205 i bekendtgørelse om godkendelse af listevirksomhed, som indebærer en merudledning af kvælstof, hvorved forstås: 1) Anlæg, der udleder den mængde kvælstof, som anlægget har tilladelse eller godkendelse til på ansøgningstidspunktet, og ansøger om udvidelse af produktionen og dermed en forøgelse af kvælstofudledningen. 2) Anlæg, fra hvilke den faktiske kvælstofudledning, som gennemsnit af de seneste 5 år, er mindre end anlæggets gældende tilladelse eller godkendelse til udledning af kvælstof på ansøgningstidspunktet, som er beregnet på baggrund af anlæggets fodertilladelse eller foderkvote, og som ansøger om udvidelse af produktionen og dermed en forøgelse af anlæggets faktiske kvælstofudledning. 3) Nye anlæg, som ansøger om etablering af en ny produktion og dermed en ny kvælstofudledning. Stk. 2. Bekendtgørelsen fastsætter regler om kvælstofpuljer til brug for godkendelsesmyndighedens behandling og afgørelse af sager om miljøgodkendelse efter § 33 i lov om miljøbeskyttelse af miljø- og ressourceeffektive dambrug og visse havbrug, om Miljøstyrelsens afgørelse om tilladelse til brug af kvælstof fra kvælstofpuljerne og om godkendelsesmyndighedens ansøgning herom.",
      "valid_from": "2018-11-26",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Bestående ferskvandsdambrug: Ferskvandsdambrug, jf. listepunkt I 202 i bekendtgørelse om godkendelse af listevirksomheder, som ikke har en miljøgodkendelse efter lov om miljøbeskyttelse, men som inden den 1. januar 1999 har indsendt en ansøgning herom i henhold til bekendtgørelse nr. 532 af 20. juni 1992 om indkaldelse af ansøgninger om godkendelse af bestående listevirksomheder. 2) Eksisterende ferskvandsdambrug: Bestående ferskvandsdambrug, jf. nr. 1, og ferskvandsdambrug, jf. listepunkt I 202 i bekendtgørelse om godkendelse af listevirksomheder, som pr. 1. januar 2019 har en miljøgodkendelse efter lov om miljøbeskyttelse. 3) Eksisterende havbrug: Havbrug, jf. listepunkt I 203 og I 205 i bekendtgørelse om godkendelse af listevirksomheder, som pr. 1. januar 2019 har en tilladelse efter bekendtgørelse om saltvandsbaseret fiskeopdræt eller en miljøgodkendelse efter lov om miljøbeskyttelse. 4) Miljø- og ressourceeffektive dambrug: Saltvandsdambrug, ferskvandsdambrug eller FREA-anlæg, jf. listepunkt I 201, I 202 eller I 204 i bekendtgørelse om godkendelse af listevirksomheder, der har en emissionsbaseret miljøgodkendelse, eller som i forbindelse med godkendelsesansøgningen overgår til en emissionsbaseret miljøgodkendelse med minimumsrensegrader på 50 % på kvælstof, 65 % på fosfor og 75 % på organisk materiale og en recirkuleringsgrad af vand i anlægget på minimum 70 %. 5) Visse havbrug: a) Eksisterende havbrug, hvor kvælstofudledningstilladelsen er begrænsende for at udnytte hele fodertilladelsen eller, hvor fodertilladelsen er begrænsende for at udnytte hele kvælstofudledningstilladelsen. b) Eksisterende havbrug, som i forbindelse med overgangen fra deres forudgående tilladelse efter bekendtgørelse om saltvandsbaseret fiskeopdræt og til deres nuværende miljøgodkendelse efter lov om miljøbeskyttelse, er blevet begrænset i deres foder- eller kvælstofudledningstilladelse på grund af lovgivningen om vandplanlægning. 6) Emissionsbaseret miljøgodkendelse: Miljøgodkendelse af saltvandsdambrug, ferskvandsdambrug eller FREA-anlæg, jf. listepunkt I 201, I 202 eller I 204 i bekendtgørelse om godkendelse af listevirksomheder, hvor der fastsættes tilsvarende egenkontrolvilkår om emissionsbaseret regulering, som fremgår af § 13 i bekendtgørelse om miljøgodkendelse og samtidig sagsbehandling af ferskvandsdambrug. 7) Næringsstofudledningsbaseret miljøgodkendelse: Miljøgodkendelse af havbrug, jf. listepunkt I 203 eller I 205 i bekendtgørelse om godkendelse af listevirksomheder, hvor næringsstofudledningen alene er baseret på en udledningstilladelse og ikke en fodertilladelse.",
      "valid_from": "2018-11-26",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Miljøstyrelsen kan, efter ansøgning fra godkendelsesmyndigheden, tillade, at godkendelsesmyndigheden ved meddelelse af miljøgodkendelse kan gøre brug af kvælstof fra kvælstofpuljerne, jf. § 13, stk. 2, til akvakulturanlæg efter reglerne i denne bekendtgørelse.",
      "valid_from": "2018-11-26",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Godkendelsesmyndigheden skal som led i behandlingen af en konkret ansøgning om miljøgodkendelse til miljø- og ressourceeffektive dambrug og/eller visse havbrug, jf. § 33 i lov om miljøbeskyttelse, som indebærer en merudledning, jf. § 1, stk. 1, nr. 1-3, ansøge Miljøstyrelsen om tilladelse til brug af kvælstof fra kvælstofpuljerne, jf. § 13, stk. 2, hvis godkendelsesmyndigheden vurderer, 1) at ansøgningskriterierne i kapitel 3 er opfyldt, og 2) at projektet er gennemførligt efter lovgivningen i øvrigt, herunder med hensyn til anlæggets udledning af fosfor, organisk materiale, medicin, hjælpestoffer og vandrelaterede forhold m.v. Stk. 2. Godkendelsesmyndigheden skal, ved vurderingen efter stk. 1, nr. 2, ikke tage stilling til spørgsmål om forhold i forbindelse med merudledningen af kvælstof, som er omfattet af den vurdering, som Miljøstyrelsen foretager af overfladevand efter § 8. Stk. 3. Godkendelsesmyndigheden kan og skal ansøge om tilladelse til brug af kvælstof fra en eller flere af kvælstofpuljerne, jf. § 13, stk. 2, samtidig, hvis anlægget opfylder betingelserne herfor.",
      "valid_from": "2018-11-26",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Ansøgning om tilladelse til brug af kvælstof fra kvælstofpuljerne efter denne bekendtgørelse, jf. § 4, indgives af godkendelsesmyndigheden til Miljøstyrelsen på det ansøgningsskema, som fremgår af bilag 1. Stk. 2. Godkendelsesmyndigheden skal sende det udfyldte ansøgningsskema i høring hos godkendelsesansøgeren i 2 uger, inden ansøgningen sendes til Miljøstyrelsen. Stk. 3. Miljøstyrelsen kvitterer for, at ansøgningen er modtaget. Stk. 4. Ansøgning kan indsendes via e-mail til Miljøstyrelsens hovedpostkasse. Stk. 5. Miljøstyrelsen kan anmode godkendelsesmyndigheden om supplerende oplysninger, hvis dette er nødvendigt for, at Miljøstyrelsens kan træffe sin afgørelse, jf. § 7.",
      "valid_from": "2018-11-26",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Der afholdes en årlig ansøgningsrunde i årene 2019-2021. Stk. 2. Ansøgning om tildeling af kvælstof i 2019 kan indsendes fra 1. januar 2019 og skal være modtaget i Miljøstyrelsen senest den 31. marts 2019. Stk. 3. Ansøgning om tildeling af kvælstof i 2020 kan indsendes fra 1. januar 2020 og skal være modtaget i Miljøstyrelsen senest den 31. marts 2020. Stk. 4. Ansøgning om tildeling af kvælstof i 2021 kan indsendes fra 1. januar 2021 og skal være modtaget i Miljøstyrelsen senest den 31. marts 2021.",
      "valid_from": "2018-11-26",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Efter udløbet af en ansøgningsrunde træffer Miljøstyrelsen afgørelse om, hvorvidt der er grundlag for at tillade den ansøgte mængde kvælstof. Stk. 2. Hvis Miljøstyrelsen ikke kan meddele tilladelse til den fulde ansøgte mængde kvælstof, kan Miljøstyrelsen give tilladelse til en delmængde af det ansøgte kvælstof, jf. dog stk. 3. Stk. 3. Miljøstyrelsen kan ikke meddele tilladelse efter stk. 2, medmindre godkendelsesmyndigheden fortsat anser projektet for gennemførligt, jf. § 4, stk. 1, nr. 2, og godkendelsesmyndigheden i øvrigt har sikret, at den pågældende godkendelsesansøger ønsker at tilpasse sin ansøgning, således at merudledningen begrænses til den kvælstofdelmængde, der kan tillades. Stk. 4. Miljøstyrelsens afgørelse om kvælstof bevarer sin gyldighed, indtil der foreligger en afgørelse om miljøgodkendelse, jf. dog § 12, stk. 3. Stk. 5. En tilladelse til brug af kvælstof fra kvælstofpuljerne kan kun udnyttes i forbindelse med godkendelse af det projekt, som ligger til grund for ansøgningen.",
      "valid_from": "2018-11-26",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Miljøstyrelsen foretager i forbindelse med afgørelser efter § 7 en vurdering med henblik på at sikre, at tilladelse til merudledning af kvælstof i overensstemmelse med lovgivningen om vandplanlægning, 1) ikke fører til forringelse af overfladevandområdets og tilstødende overfladevandområders tilstand eller hindrer målopfyldelse i overfladevandområdet og tilstødende overfladevandområder, og 2) ikke er til hinder for en vis fortsat, gradvis forbedring af overfladevandområdets og tilstødende overfladevandområders tilstand. Stk. 2. I vurderingen efter stk. 1, lægger Miljøstyrelsen tilførslen af kvælstof til overfladevandområdet og tilstødende overfladevandområder samt Miljøstyrelsens forventninger til udvikling i tilførslen frem til og med 2021 til grund.",
      "valid_from": "2018-11-26",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. I de tilfælde, hvor der er flere ansøgninger om kvælstof, og disse samlet set overstiger den mængde kvælstof, der er til rådighed i den pågældende kvælstofpulje, jf. § 13, stk. 2, eller den pågældende årspulje, jf. § 21, stk. 2, eller flere ansøgninger vedrører det samme vandområde, jf. § 8, skal Miljøstyrelsen foretage en prioritering mellem ansøgningerne. Stk. 2. Miljøstyrelsen vil, i følgende rækkefølge, prioritere ansøgninger, hvor anlægget har: 1) Den mindste udledning af kvælstof i kg pr. ton produceret fisk. 2) Den mindste udledning af fosfor i kg pr. ton produceret fisk. 3) Den mindste udledning af organisk materiale i kg pr. ton produceret fisk. 4) Den højeste recirkuleringsgrad i pct.",
      "valid_from": "2018-11-26",
      "valid_to": null
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Miljøstyrelsen træffer sin afgørelse hurtigst muligt, og senest 3 måneder efter ansøgningsfristens udløb. Stk. 2. Kan Miljøstyrelsen ikke træffe sin afgørelse inden for fristen i stk. 1, skal Miljøstyrelsen underrette godkendelsesmyndigheden og angive, hvornår der forventes at foreligge en afgørelse.",
      "valid_from": "2018-11-26",
      "valid_to": null
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Godkendelsesmyndigheden færdigbehandler ansøgningen om miljøgodkendelse, når Miljøstyrelsen har truffet sin afgørelse om tilladelse til brug af kvælstof efter § 7. Stk. 2. Godkendelsesmyndigheden lægger Miljøstyrelsens afgørelse, jf. § 7, vedrørende forholdet til vandplanlægningen for så vidt angår overfladevand til grund ved udformningen af vilkår om maksimal udledning af kvælstof i miljøgodkendelsen, jf. dog stk. 3. Stk. 3. Godkendelsesmyndigheden vurderer, hvorvidt den øvrige lovgivning er til hinder for eller kræver yderligere undersøgelser eller tilladelser, før der kan meddeles miljøgodkendelse. Stk. 4. Hvis godkendelsesmyndigheden træffer afgørelse om, at bestemmelser i lovgivningen helt eller delvist er til hinder for, at der meddeles miljøgodkendelse til udledning af kvælstof, bortfalder Miljøstyrelsens tilladelse til brug af kvælstof fra kvælstofpuljerne helt eller delvist.",
      "valid_from": "2018-11-26",
      "valid_to": null
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Godkendelsesmyndigheden meddeler udfaldet af afgørelse om miljøgodkendelse til Miljøstyrelsen senest 14 dage efter afgørelsen er truffet. Stk. 2. Hvis afgørelsen påklages til Miljø- og Fødevareklagenævnet, meddeler godkendelsesmyndigheden nævnets afgørelse til Miljøstyrelsen, senest 14 dage efter afgørelsen er meddelt godkendelsesmyndigheden. Stk. 3. Har godkendelsesmyndigheden ikke truffet afgørelse om miljøgodkendelse senest 2 år efter Miljøstyrelsens afgørelse, jf. § 7, skal godkendelsesmyndigheden genhøre Miljøstyrelsen om, hvorvidt afgørelsen, jf. § 7, fortsat kan lægges til grund i forbindelse med godkendelsesbehandlingen.",
      "valid_from": "2018-11-26",
      "valid_to": null
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Der er afsat kvælstofpuljer til akvakulturerhvervet på 423 tons. Stk. 2. De 423 tons er fordelt på tre puljer på 200 tons til eksisterende ferskvandsdambrug, 180 tons til eksisterende og nye ferskvandsdambrug, saltvandsdambrug eller FREA-anlæg, jf. dog § 18, stk. 3, og 43 tons til visse havbrug.",
      "valid_from": "2018-11-26",
      "valid_to": null
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Godkendelsesmyndigheden skal ansøge Miljøstyrelsen om tilladelse til brug af kvælstof fra 200 tons puljen, hvis ansøgningen opfylder følgende betingelser: 1) Ansøgningen skal vedrøre et eksisterende ferskvandsdambrug. 2) Anlægget skal som minimum være miljø- og ressourceeffektivt eller i miljøgodkendelsen ansøge om som minimum at blive miljø- og ressourceeffektivt, jf. § 2, nr. 4. 3) Anlægget ansøger om en merudledning af kvælstof, jf. § 1, stk. 1, nr. 2. Stk. 2. Miljøstyrelsen kan i sin afgørelse, jf. § 7, maksimalt tildele den mængde kvælstof, som svarer til differencen mellem anlæggets nuværende tilladelse eller godkendelse til udledning af kvælstof, som er beregnet på baggrund af anlæggets fodertilladelse eller foderkvote og anlæggets faktiske kvælstofudledning.",
      "valid_from": "2018-11-26",
      "valid_to": null
    },
    {
      "provision_ref": "3:15",
      "chapter": "3",
      "section": "15",
      "content": "§ 15. Godkendelsesmyndigheden skal også ansøge Miljøstyrelsen om tilladelse til brug af kvælstof fra 200 tons puljen, hvis ansøgningen opfylder følgende betingelser: 1) Ansøgningen opfylder betingelserne i § 14, stk. 1, nr. 1 og 2. 2) Anlægget ansøger om en merudledning af kvælstof, jf. § 1, stk. 1, nr. 1. 3) Anlægget er i forbindelse med overgangen fra sin forudgående tilladelse eller miljøgodkendelse og til sin nuværende emissionsbaserede miljøgodkendelse blevet begrænset i sin kvælstofudledningstilladelse på grund af lovgivningen om vandplanlægning. Stk. 2. Miljøstyrelsen kan i sin afgørelse, jf. § 7, maksimalt tildele den mængde kvælstof svarende til differencen mellem anlæggets nuværende godkendelse til udledning af kvælstof, og anlæggets forudgående kvælstofudledningstilladelse, som var beregnet på baggrund af anlæggets forudgående fodertilladelse eller foderkvote.",
      "valid_from": "2018-11-26",
      "valid_to": null
    },
    {
      "provision_ref": "3:16",
      "chapter": "3",
      "section": "16",
      "content": "§ 16. Eksisterende ferskvandsdambrug, som i forbindelse med godkendelsesbehandlingen ansøger om en miljøgodkendelse, jf. § 33 i lov om miljøbeskyttelse, på en ny fysisk lokalitet, vil fortsat blive betragtet som et eksisterende anlæg i bekendtgørelsens forstand, og dermed opfylde kravet i § 14, stk. 1, nr. 1.",
      "valid_from": "2018-11-26",
      "valid_to": null
    },
    {
      "provision_ref": "3:17",
      "chapter": "3",
      "section": "17",
      "content": "§ 17. En eventuel resterende mængde kvælstof fra 200 tons puljen, som ikke er blevet tildelt i ansøgningsåret for 2020, jf. § 6, stk. 3, overgår til 180 tons puljen i ansøgningsåret for 2021, jf. § 6, stk. 4.",
      "valid_from": "2018-11-26",
      "valid_to": null
    },
    {
      "provision_ref": "3:18",
      "chapter": "3",
      "section": "18",
      "content": "§ 18. Godkendelsesmyndigheden skal ansøge Miljøstyrelsen om tilladelse til brug af kvælstof fra 180 tons puljen, hvis ansøgningen opfylder følgende betingelser: 1) Ansøgningen skal vedrøre et saltvandsdambrug, ferskvandsdambrug eller FREA-anlæg, jf. listepunkt I 201, I 202 eller I 204 i bekendtgørelse om godkendelse af listevirksomheder, jf. dog stk. 3. 2) Anlægget skal som minimum være miljø- og ressourceeffektivt eller i miljøgodkendelsen ansøge om som minimum at blive miljø- og ressourceeffektivt, jf. § 2, nr. 4. 3) Anlægget ansøger om en merudledning af kvælstof, jf. § 1, stk. 1, nr. 1 eller 3. Stk. 2. Miljøstyrelsen kan i sin afgørelse, jf. § 7, maksimalt tildele 45 tons kvælstof pr. anlæg. Stk. 3. FREA-anlæg omfattet af listepunkt I 204 i bekendtgørelse om godkendelse af listevirksomhed vil være omfattet, hvis anlægget har en udledning til overfladevand.",
      "valid_from": "2018-11-26",
      "valid_to": null
    },
    {
      "provision_ref": "3:19",
      "chapter": "3",
      "section": "19",
      "content": "§ 19. Godkendelsesmyndigheden skal ansøge Miljøstyrelsen om tilladelse til brug af kvælstof fra 43 tons puljen, hvis ansøgningen opfylder følgende betingelser: 1) Ansøgningen skal vedrøre visse havbrug. 2) Anlægget har eller ansøger om at overgå til en næringsstofudledningsbaseret miljøgodkendelse, jf. § 2, nr. 7. 3) Der ansøges om tilladelse til en merudledning af kvælstof, jf. § 1, stk. 1, nr. 1 eller 2. Stk. 2. For visse havbrug omfattet af § 2, nr. 5, litra a, kan Miljøstyrelsen i sin afgørelse, jf. § 7, maksimalt tildele den mængde kvælstof, som svarer til differencen mellem anlæggets nuværende fodertilladelse eller kvælstofudledningstilladelse, og anlæggets faktiske kvælstofudledning. Stk. 3. For visse havbrug omfattet af § 2, nr. 5, litra b, kan Miljøstyrelsen i sin afgørelse, jf. § 7, maksimalt tildele den mængde kvælstof, som svarer til differencen mellem anlæggets forudgående fodertilladelse eller kvælstofudledningstilladelse, og anlæggets nuværende fodertilladelse eller kvælstofudledningstilladelse.",
      "valid_from": "2018-11-26",
      "valid_to": null
    },
    {
      "provision_ref": "3:20",
      "chapter": "3",
      "section": "20",
      "content": "§ 20. Eksisterende havbrug, som i forbindelse med godkendelsesbehandlingen ansøger om en miljøgodkendelse, jf. § 33 i lov om miljøbeskyttelse, på en ny fysisk lokalitet, vil fortsat blive betragtet som eksisterende havbrug i bekendtgørelsens forstand, og dermed opfylde kravet i § 19, stk. 1, nr. 1.",
      "valid_from": "2018-11-26",
      "valid_to": null
    },
    {
      "provision_ref": "4:21",
      "chapter": "4",
      "section": "21",
      "content": "§ 21. De 423 tons kvælstof indfases i perioden 2019-2021. Stk. 2. Miljøstyrelsen kan som udgangspunkt maksimalt give tilladelse til: 1) 263 tons kvælstof i 2019. 2) 100 tons kvælstof i 2020. 3) 60 tons kvælstof i 2021. Stk. 3. Kvælstof, som ikke bliver tildelt inden for den givende årspulje, jf. stk. 2, kan videreføres til den efterfølgende årspulje og indtil ordningens udløb i 2021, hvor sidste ansøgningsrunde finder sted.",
      "valid_from": "2018-11-26",
      "valid_to": null
    },
    {
      "provision_ref": "4:22",
      "chapter": "4",
      "section": "22",
      "content": "§ 22. Alle kvælstofpuljer, jf. § 13, stk. 2, kan ansøges i alle år, hvis der er kvælstof tilbage i de pågældende puljer. Stk. 2. Miljøstyrelsen offentliggør årligt, hvor mange tilladelser der er givet, og fra hvilke puljer tilladelserne er givet, samt hvor meget kvælstof der er tilbage i de enkelte kvælstofpuljer. Stk. 3. Offentliggørelse efter stk. 2 vil ske på Miljøstyrelsens hjemmeside.",
      "valid_from": "2018-11-26",
      "valid_to": null
    },
    {
      "provision_ref": "4:23",
      "chapter": "4",
      "section": "23",
      "content": "§ 23. Miljøstyrelsen kan gøre en tilladelse til brug af kvælstof fra kvælstofpuljerne, jf. § 13, stk. 2, betinget af, at godkendelsesmyndigheden i miljøgodkendelsen fastsætter vilkår, der sikrer, at der kun sker en gradvis stigning i udledningen af kvælstof fra det pågældende anlæg over årene 2019-2021 op til fuld udnyttelse tidligst i 2021.",
      "valid_from": "2018-11-26",
      "valid_to": null
    },
    {
      "provision_ref": "5:24",
      "chapter": "5",
      "section": "24",
      "content": "§ 24. Miljøstyrelsens afgørelser efter denne bekendtgørelse kan ikke påklages til en anden administrativ myndighed.",
      "valid_from": "2018-11-26",
      "valid_to": null
    },
    {
      "provision_ref": "6:25",
      "chapter": "6",
      "section": "25",
      "content": "§ 25. Bekendtgørelsen træder i kraft den 1. januar 2019.",
      "valid_from": "2018-11-26",
      "valid_to": null
    },
    {
      "provision_ref": "6:26",
      "chapter": "6",
      "section": "26",
      "content": "§ 26. Verserende sager i 1. instans om godkendelse efter § 33 i lov om miljøbeskyttelse af miljø- og ressourceeffektive dambrug og visse havbrug, jf. listepunkt I 201-I 205 i bekendtgørelse om godkendelse af listevirksomheder, som ikke er færdigbehandlet den 1. januar 2019, skal færdigbehandles efter de regler, som er fastsat i denne bekendtgørelse. Stk. 2. Verserende sager om godkendelse efter § 33 i lov om miljøbeskyttelse af miljø- og ressourceeffektive dambrug og visse havbrug, jf. listepunkt I 201-I 205 i bekendtgørelse om godkendelse af listevirksomheder, som er hjemvist til fornyet behandling af Miljø- og Fødevareklagenævnet efter den 1. januar 2019, skal færdigbehandles efter de regler, som er fastsat i denne bekendtgørelse.",
      "valid_from": "2018-11-26",
      "valid_to": null
    }
  ],
  "definitions": []
}
