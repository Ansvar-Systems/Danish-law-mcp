{
  "id": "2011:585",
  "type": "statute",
  "title": "Bekendtgørelse for Grønland om undersøgelse af ulykker til søs",
  "short_name": "BEK H#LOKDOK04",
  "status": "in_force",
  "issued_date": "2011-06-08",
  "url": "https://www.retsinformation.dk/eli/lta/2011/585/xml",
  "description": "Retsinformation source. DocumentId=AU004463; AccessionNumber=B20110058505; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Undersøgelse af ulykker og dødsfald til søs, hvor grønlandske skibe er involveret, foretages af Den Maritime Havarikommission. Kommissionen kan også undersøge tilfælde, hvor der har været en overhængende fare for sådanne ulykker. Stk. 2. Kommissionen kan endvidere deltage i eller forestå undersøgelser af ulykker til søs på udenlandske skibe, såfremt der er knyttet grønlandske interesser til ulykken. Såfremt ulykken er foregået uden for territorialfarvandet ved Grønland, foretages undersøgelsen i samarbejde med flagstatens søfartsmyndigheder."
    },
    {
      "provision_ref": "2",
      "section": "2",
      "content": "§ 2. Formålet med undersøgelse af ulykker og dødsfald til søs samt forureningsuheld i forbindelse med bunkring er at tilvejebringe oplysninger om de faktiske omstændigheder ved ulykken og at klarlægge de årsager og det begivenhedsforløb, som har ført til ulykken, med henblik på, at der af Søfartsstyrelsen eller andre kan træffes foranstaltninger for at reducere risikoen for gentagelser. Undersøgelserne sigter ikke mod at tage stilling til de strafferetlige eller erstatningsretlige aspekter ved ulykkerne. Stk. 2. Undersøgelserne foretages i overensstemmelse med principperne i den internationale søfartsorganisation IMO's kode vedrørende undersøgelse af ulykker og hændelser til søs. De involverede skibes og rederiers sikkerhedsstyringssystem (ISM) inddrages i undersøgelserne, når dette er relevant."
    },
    {
      "provision_ref": "3",
      "section": "3",
      "content": "§ 3. Ulykker mv., der alene involverer fritidsfartøjer, undersøges kun, såfremt det skønnes, at der er et særligt behov herfor. Det kan endvidere besluttes, at ulykker mv., der involverer andre fartøjer end fritidsfartøjer, ikke undersøges."
    },
    {
      "provision_ref": "4",
      "section": "4",
      "content": "§ 4. Den Maritime Havarikommission kan ved sine undersøgelser lade sig assistere af andre personer eller institutter, herunder personer, som har særlig erfaring med sejlads i grønlandske farvande. Stk. 2. Lovgivningens almindelige bestemmelser om tavshedspligt for personer, der virker i offentlig tjeneste eller udfører opgaver for en offentlig myndighed, finder anvendelse på de i stk. 1 nævnte personer."
    },
    {
      "provision_ref": "5",
      "section": "5",
      "content": "§ 5. Når et grønlandsk handels- eller fiskeskib er involveret i kollision, påsejling, grundstødning, brand, eksplosion, lækage, slagside, kæntring, når der er sket en anden hændelse med væsentlig materiel skade til følge, eller når der om bord på skibet eller fra dette er indtruffet dødsfald eller alvorlig personulykke, skal Søfartsstyrelsen straks underrettes herom. Stk. 2. For skibe hjemmehørende i Grønland med et dimensionstal på under 20, jf. Meddelelser fra Søfartsstyrelsen F, kapitel 1, regel 17, skal der kun foretages anmeldelse til Søfartsstyrelsen, hvis der er indtruffet dødsfald eller alvorlig personulykke. Stk. 3. Det påhviler skibets fører at sikre, at indberetning sker. Er denne ikke i stand til at opfylde pligten, påhviler pligten rederen. For havanlæg, som er omfattet af lov om sikkerhed til søs påhviler pligten tillige den ansvarlige for anlægget."
    },
    {
      "provision_ref": "6",
      "section": "6",
      "content": "§ 6. Medarbejdere ved Søfartsstyrelsens kontor i Grønland kan efter anmodning fra kommissionen indsamle oplysninger og foretage de fornødne undersøgelser i Grønland på enhedens vegne. Oplysningerne indberettes til kommissionen, som forestår det videre undersøgelsesarbejde. Stk. 2. Politimesteren i Grønland eller andre grønlandske myndigheder underretter Søfartsstyrelsen, såfremt man bliver opmærksom på en ulykke eller anden hændelse, som er omfattet af anmeldelsespligten i § 5, men som styrelsen må formodes ikke at være bekendt med."
    },
    {
      "provision_ref": "7",
      "section": "7",
      "content": "§ 7. Kommissionens medarbejdere har efter § 19, stk. 1, i lov om sikkerhed til søs til enhver tid adgang til mod behørig legitimation uden retskendelse at gå om bord i skibe, når det skønnes nødvendigt i forbindelse med deres hverv. Stk. 2. Kommissionen kan foretage målinger, afprøvninger, tekniske undersøgelser og rekonstruktioner, der er af betydning for klarlæggelse af ulykkens årsag. Det påhviler i henhold til § 19, stk. 2, i lov om sikkerhed til søs såvel skibets reder, fører og maskinchef som enhver, der handler på disses vegne, at yde kommissionen den nødvendige bistand ved dens undersøgelser og give enhver oplysning i forbindelse hermed, jf. dog stk. 3. Stk. 3. Inden kommissionen optager forklaring fra en person, som enheden skønner, at det er sandsynligt, at der vil blive rejst straffesag imod i forbindelse med ulykken, skal den pågældende gøres bekendt med, at vedkommende ikke er forpligtet til at udtale sig. Stk. 4. Kommissionen udfærdiger notat om de forklaringer, der optages. Det skal af notatet fremgå, om den pågældende har modtaget vejledning efter stk. 3. Der gives den, som har afgivet forklaring, mulighed for at gøre sig bekendt med notatet."
    },
    {
      "provision_ref": "8",
      "section": "8",
      "content": "§ 8. Søfartsstyrelsen kan begære, at søforklaring afgives efter sølovens bestemmelser herom."
    },
    {
      "provision_ref": "9",
      "section": "9",
      "content": "§ 9. Den Maritime Havarikommission kan samarbejde med andre berørte staters søfartsmyndigheder om gennemførelsen af undersøgelser og kan i forbindelse hermed i fornødent omfang meddele oplysninger til disse myndigheder, herunder videregive oplysninger om registreringer i involverede skibes Voyage Data Recorders."
    },
    {
      "provision_ref": "10",
      "section": "10",
      "content": "§ 10. Såfremt et skibs videre sejlads vil indebære en hindring for Den Maritime Havarikommissions undersøgelser, kan denne påbyde, at dets videre sejlads skal udskydes. Den Maritime Havarikommission kan endvidere påbyde, at instrumenter eller lignende ikke må fjernes eller røres, indtil enheden har haft lejlighed til at foretage de fornødne undersøgelser. Den Maritime Havarikommission skal drage omsorg for, at skibe ikke unødigt opholdes, og at arbejdet om bord ikke unødigt vanskeliggøres. § 16, stk. 4, i lov om sikkerhed til søs finder anvendelse ved de i 1. pkt. nævnte påbud. Stk. 2. Kommissionen kan bestemme, at vrag og vragdele ikke må fjernes eller røres, indtil enheden har haft lejlighed til at foretage de fornødne undersøgelser. I tilfælde, hvor et skib er sunket, grundstødt eller drivende og kan give anledning til fare for sejladssikkerheden eller for miljøet, aftales det mellem kommissionen og henholdsvis Farvandsvæsenet eller Grønlands Kommando, hvorledes der skal forholdes. Stk. 3. Kommissionen kan tage de i stk. 1 og 2 nævnte vragdele og instrumenter mv. i sin varetægt, såfremt det er nødvendigt, for at undersøgelsen kan gennemføres."
    },
    {
      "provision_ref": "11",
      "section": "11",
      "content": "§ 11. Det bestemmes ved aftale mellem kommissionen og de militære myndigheder, hvorledes der skal forholdes ved ulykker til søs, hvori både civile skibe og krigs- eller troppetransportskibe er indblandet, eller som indtræffer på militært område."
    },
    {
      "provision_ref": "12",
      "section": "12",
      "content": "§ 12. Når Kommissionen har afsluttet sin undersøgelse, udarbejdes en rapport om ulykken. Rapporten skal indeholde en beskrivelse af hændelsesforløbet og en konklusion om ulykkens årsag, i det omfang det har været muligt at fastlægge denne. Rapporten kan endvidere indeholde anbefalinger om initiativer, der kan forebygge ulykker af samme eller lignende art. Stk. 2. Rapporten sendes til de implicerede i ulykken og offentliggøres, medmindre særlige forhold taler herimod. For at medvirke til at fremtidige ulykker forebygges eller disses konsekvenser begrænses kan rapporter, som offentliggøres, indeholde oplysninger om involverede personers helbredsmæssige forhold, hvor dette sker for at give et retvisende billede af ulykken og dens konsekvenser. Stk. 3. Såfremt der efter undersøgelsens afslutning fremkommer nye oplysninger, som må antages at være af væsentlig betydning for undersøgelsens konklusioner, kan kommissionen beslutte, at undersøgelsen skal genoptages. Stk. 4. Når resultatet af en ulykkesundersøgelse eller ulykkens karakter taler herfor, kan kommissionen undlade at udfærdige rapport."
    },
    {
      "provision_ref": "13",
      "section": "13",
      "content": "§ 13. Bestemmelser om aktindsigt i lov om offentlighed i forvaltningen finder ikke anvendelse på oplysninger, undersøgelser, materialer o.l., der indgår i en verserende undersøgelse af en ulykke eller et dødsfald til søs. Stk. 2. Bestemmelsen i stk. 1 finder kun anvendelse, indtil endelig søulykkesrapport foreligger, eller der er truffet beslutning om, at rapport ikke skal udfærdiges."
    },
    {
      "provision_ref": "14",
      "section": "14",
      "content": "§ 14. En statistik over ulykker til søs offentliggøres mindst én gang om året."
    },
    {
      "provision_ref": "15",
      "section": "15",
      "content": "§ 15. Overtrædelse af § 5 kan medføre bødeforanstaltning efter kriminalloven for Grønland. Det samme gælder den, der i strid med § 7, stk. 1, lægger hindringer i vejen for kommissionens undersøgelser, eller som ikke yder kommissionen bistand eller meddeler oplysninger som foreskrevet i § 7, stk. 2, jf. dog bestemmelsen i § 7, stk. 3, samt den, der handler i strid med påbud eller bestemmelser, der er fastsat i medfør af § 10, stk. 1, 1. eller 2. pkt., eller § 10, stk. 2, 1. pkt. Stk. 2. Såfremt en straffesag pådømmes uden for Grønland, eller den vedrører en person eller virksomhed (juridisk person), der har bopæl eller er etableret uden for Grønland, kan der i stedet for bødeforanstaltning idømmes straf i form af bøde."
    },
    {
      "provision_ref": "16",
      "section": "16",
      "content": "§ 16. Bekendtgørelsen træder i kraft den 15. juni 2011. Stk. 2. Samtidig ophæves bekendtgørelse nr. 790 af 10. juni 2006 om undersøgelse af ulykker til søs."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Undersøgelse af ulykker og dødsfald til søs, hvor grønlandske skibe er involveret, foretages af Den Maritime Havarikommission. Kommissionen kan også undersøge tilfælde, hvor der har været en overhængende fare for sådanne ulykker. Stk. 2. Kommissionen kan endvidere deltage i eller forestå undersøgelser af ulykker til søs på udenlandske skibe, såfremt der er knyttet grønlandske interesser til ulykken. Såfremt ulykken er foregået uden for territorialfarvandet ved Grønland, foretages undersøgelsen i samarbejde med flagstatens søfartsmyndigheder.",
      "valid_from": "2011-06-08",
      "valid_to": null
    },
    {
      "provision_ref": "2",
      "section": "2",
      "content": "§ 2. Formålet med undersøgelse af ulykker og dødsfald til søs samt forureningsuheld i forbindelse med bunkring er at tilvejebringe oplysninger om de faktiske omstændigheder ved ulykken og at klarlægge de årsager og det begivenhedsforløb, som har ført til ulykken, med henblik på, at der af Søfartsstyrelsen eller andre kan træffes foranstaltninger for at reducere risikoen for gentagelser. Undersøgelserne sigter ikke mod at tage stilling til de strafferetlige eller erstatningsretlige aspekter ved ulykkerne. Stk. 2. Undersøgelserne foretages i overensstemmelse med principperne i den internationale søfartsorganisation IMO's kode vedrørende undersøgelse af ulykker og hændelser til søs. De involverede skibes og rederiers sikkerhedsstyringssystem (ISM) inddrages i undersøgelserne, når dette er relevant.",
      "valid_from": "2011-06-08",
      "valid_to": null
    },
    {
      "provision_ref": "3",
      "section": "3",
      "content": "§ 3. Ulykker mv., der alene involverer fritidsfartøjer, undersøges kun, såfremt det skønnes, at der er et særligt behov herfor. Det kan endvidere besluttes, at ulykker mv., der involverer andre fartøjer end fritidsfartøjer, ikke undersøges.",
      "valid_from": "2011-06-08",
      "valid_to": null
    },
    {
      "provision_ref": "4",
      "section": "4",
      "content": "§ 4. Den Maritime Havarikommission kan ved sine undersøgelser lade sig assistere af andre personer eller institutter, herunder personer, som har særlig erfaring med sejlads i grønlandske farvande. Stk. 2. Lovgivningens almindelige bestemmelser om tavshedspligt for personer, der virker i offentlig tjeneste eller udfører opgaver for en offentlig myndighed, finder anvendelse på de i stk. 1 nævnte personer.",
      "valid_from": "2011-06-08",
      "valid_to": null
    },
    {
      "provision_ref": "5",
      "section": "5",
      "content": "§ 5. Når et grønlandsk handels- eller fiskeskib er involveret i kollision, påsejling, grundstødning, brand, eksplosion, lækage, slagside, kæntring, når der er sket en anden hændelse med væsentlig materiel skade til følge, eller når der om bord på skibet eller fra dette er indtruffet dødsfald eller alvorlig personulykke, skal Søfartsstyrelsen straks underrettes herom. Stk. 2. For skibe hjemmehørende i Grønland med et dimensionstal på under 20, jf. Meddelelser fra Søfartsstyrelsen F, kapitel 1, regel 17, skal der kun foretages anmeldelse til Søfartsstyrelsen, hvis der er indtruffet dødsfald eller alvorlig personulykke. Stk. 3. Det påhviler skibets fører at sikre, at indberetning sker. Er denne ikke i stand til at opfylde pligten, påhviler pligten rederen. For havanlæg, som er omfattet af lov om sikkerhed til søs påhviler pligten tillige den ansvarlige for anlægget.",
      "valid_from": "2011-06-08",
      "valid_to": null
    },
    {
      "provision_ref": "6",
      "section": "6",
      "content": "§ 6. Medarbejdere ved Søfartsstyrelsens kontor i Grønland kan efter anmodning fra kommissionen indsamle oplysninger og foretage de fornødne undersøgelser i Grønland på enhedens vegne. Oplysningerne indberettes til kommissionen, som forestår det videre undersøgelsesarbejde. Stk. 2. Politimesteren i Grønland eller andre grønlandske myndigheder underretter Søfartsstyrelsen, såfremt man bliver opmærksom på en ulykke eller anden hændelse, som er omfattet af anmeldelsespligten i § 5, men som styrelsen må formodes ikke at være bekendt med.",
      "valid_from": "2011-06-08",
      "valid_to": null
    },
    {
      "provision_ref": "7",
      "section": "7",
      "content": "§ 7. Kommissionens medarbejdere har efter § 19, stk. 1, i lov om sikkerhed til søs til enhver tid adgang til mod behørig legitimation uden retskendelse at gå om bord i skibe, når det skønnes nødvendigt i forbindelse med deres hverv. Stk. 2. Kommissionen kan foretage målinger, afprøvninger, tekniske undersøgelser og rekonstruktioner, der er af betydning for klarlæggelse af ulykkens årsag. Det påhviler i henhold til § 19, stk. 2, i lov om sikkerhed til søs såvel skibets reder, fører og maskinchef som enhver, der handler på disses vegne, at yde kommissionen den nødvendige bistand ved dens undersøgelser og give enhver oplysning i forbindelse hermed, jf. dog stk. 3. Stk. 3. Inden kommissionen optager forklaring fra en person, som enheden skønner, at det er sandsynligt, at der vil blive rejst straffesag imod i forbindelse med ulykken, skal den pågældende gøres bekendt med, at vedkommende ikke er forpligtet til at udtale sig. Stk. 4. Kommissionen udfærdiger notat om de forklaringer, der optages. Det skal af notatet fremgå, om den pågældende har modtaget vejledning efter stk. 3. Der gives den, som har afgivet forklaring, mulighed for at gøre sig bekendt med notatet.",
      "valid_from": "2011-06-08",
      "valid_to": null
    },
    {
      "provision_ref": "8",
      "section": "8",
      "content": "§ 8. Søfartsstyrelsen kan begære, at søforklaring afgives efter sølovens bestemmelser herom.",
      "valid_from": "2011-06-08",
      "valid_to": null
    },
    {
      "provision_ref": "9",
      "section": "9",
      "content": "§ 9. Den Maritime Havarikommission kan samarbejde med andre berørte staters søfartsmyndigheder om gennemførelsen af undersøgelser og kan i forbindelse hermed i fornødent omfang meddele oplysninger til disse myndigheder, herunder videregive oplysninger om registreringer i involverede skibes Voyage Data Recorders.",
      "valid_from": "2011-06-08",
      "valid_to": null
    },
    {
      "provision_ref": "10",
      "section": "10",
      "content": "§ 10. Såfremt et skibs videre sejlads vil indebære en hindring for Den Maritime Havarikommissions undersøgelser, kan denne påbyde, at dets videre sejlads skal udskydes. Den Maritime Havarikommission kan endvidere påbyde, at instrumenter eller lignende ikke må fjernes eller røres, indtil enheden har haft lejlighed til at foretage de fornødne undersøgelser. Den Maritime Havarikommission skal drage omsorg for, at skibe ikke unødigt opholdes, og at arbejdet om bord ikke unødigt vanskeliggøres. § 16, stk. 4, i lov om sikkerhed til søs finder anvendelse ved de i 1. pkt. nævnte påbud. Stk. 2. Kommissionen kan bestemme, at vrag og vragdele ikke må fjernes eller røres, indtil enheden har haft lejlighed til at foretage de fornødne undersøgelser. I tilfælde, hvor et skib er sunket, grundstødt eller drivende og kan give anledning til fare for sejladssikkerheden eller for miljøet, aftales det mellem kommissionen og henholdsvis Farvandsvæsenet eller Grønlands Kommando, hvorledes der skal forholdes. Stk. 3. Kommissionen kan tage de i stk. 1 og 2 nævnte vragdele og instrumenter mv. i sin varetægt, såfremt det er nødvendigt, for at undersøgelsen kan gennemføres.",
      "valid_from": "2011-06-08",
      "valid_to": null
    },
    {
      "provision_ref": "11",
      "section": "11",
      "content": "§ 11. Det bestemmes ved aftale mellem kommissionen og de militære myndigheder, hvorledes der skal forholdes ved ulykker til søs, hvori både civile skibe og krigs- eller troppetransportskibe er indblandet, eller som indtræffer på militært område.",
      "valid_from": "2011-06-08",
      "valid_to": null
    },
    {
      "provision_ref": "12",
      "section": "12",
      "content": "§ 12. Når Kommissionen har afsluttet sin undersøgelse, udarbejdes en rapport om ulykken. Rapporten skal indeholde en beskrivelse af hændelsesforløbet og en konklusion om ulykkens årsag, i det omfang det har været muligt at fastlægge denne. Rapporten kan endvidere indeholde anbefalinger om initiativer, der kan forebygge ulykker af samme eller lignende art. Stk. 2. Rapporten sendes til de implicerede i ulykken og offentliggøres, medmindre særlige forhold taler herimod. For at medvirke til at fremtidige ulykker forebygges eller disses konsekvenser begrænses kan rapporter, som offentliggøres, indeholde oplysninger om involverede personers helbredsmæssige forhold, hvor dette sker for at give et retvisende billede af ulykken og dens konsekvenser. Stk. 3. Såfremt der efter undersøgelsens afslutning fremkommer nye oplysninger, som må antages at være af væsentlig betydning for undersøgelsens konklusioner, kan kommissionen beslutte, at undersøgelsen skal genoptages. Stk. 4. Når resultatet af en ulykkesundersøgelse eller ulykkens karakter taler herfor, kan kommissionen undlade at udfærdige rapport.",
      "valid_from": "2011-06-08",
      "valid_to": null
    },
    {
      "provision_ref": "13",
      "section": "13",
      "content": "§ 13. Bestemmelser om aktindsigt i lov om offentlighed i forvaltningen finder ikke anvendelse på oplysninger, undersøgelser, materialer o.l., der indgår i en verserende undersøgelse af en ulykke eller et dødsfald til søs. Stk. 2. Bestemmelsen i stk. 1 finder kun anvendelse, indtil endelig søulykkesrapport foreligger, eller der er truffet beslutning om, at rapport ikke skal udfærdiges.",
      "valid_from": "2011-06-08",
      "valid_to": null
    },
    {
      "provision_ref": "14",
      "section": "14",
      "content": "§ 14. En statistik over ulykker til søs offentliggøres mindst én gang om året.",
      "valid_from": "2011-06-08",
      "valid_to": null
    },
    {
      "provision_ref": "15",
      "section": "15",
      "content": "§ 15. Overtrædelse af § 5 kan medføre bødeforanstaltning efter kriminalloven for Grønland. Det samme gælder den, der i strid med § 7, stk. 1, lægger hindringer i vejen for kommissionens undersøgelser, eller som ikke yder kommissionen bistand eller meddeler oplysninger som foreskrevet i § 7, stk. 2, jf. dog bestemmelsen i § 7, stk. 3, samt den, der handler i strid med påbud eller bestemmelser, der er fastsat i medfør af § 10, stk. 1, 1. eller 2. pkt., eller § 10, stk. 2, 1. pkt. Stk. 2. Såfremt en straffesag pådømmes uden for Grønland, eller den vedrører en person eller virksomhed (juridisk person), der har bopæl eller er etableret uden for Grønland, kan der i stedet for bødeforanstaltning idømmes straf i form af bøde.",
      "valid_from": "2011-06-08",
      "valid_to": null
    },
    {
      "provision_ref": "16",
      "section": "16",
      "content": "§ 16. Bekendtgørelsen træder i kraft den 15. juni 2011. Stk. 2. Samtidig ophæves bekendtgørelse nr. 790 af 10. juni 2006 om undersøgelse af ulykker til søs.",
      "valid_from": "2011-06-08",
      "valid_to": null
    }
  ],
  "definitions": []
}
