{
  "id": "2025:1265",
  "type": "statute",
  "title": "Bekendtgørelse om Revisorrådet",
  "short_name": "BEK H#LOKDOK04",
  "status": "in_force",
  "issued_date": "2025-10-27",
  "url": "https://www.retsinformation.dk/eli/lta/2025/1265/xml",
  "description": "Retsinformation source. DocumentId=CQ003349; AccessionNumber=B20250126505; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Revisorrådet rådgiver Erhvervsstyrelsen om generelle forhold i revisorlovgivningen og i forbindelse med tilsynet med revisorer og revisionsvirksomheder efter revisorlovens § 32, stk. 3 og 4. Rådet kan ikke behandle forhold vedrørende Erhvervsstyrelsens konkrete tilsynsvirksomhed efter revisorlovens §§ 34-35 b. Stk. 2. Revisorrådet rådgiver desuden Erhvervsstyrelsen om generelle forhold i lov om uafhængige erklæringsudbydere vedrørende bæredygtighedsrapportering og i forbindelse med tilsynet med verifikatorer og uafhængige erklæringsudbydere efter § 33, stk. 1 og 2. Rådet kan ikke behandle forhold vedrørende DANAKs konkrete tilsynsvirksomhed efter § 5 og §§ 36 og 37 i lov om uafhængige erklæringsudbydere vedrørende bæredygtighedsrapportering. Stk. 3. Revisorrådet bistår endvidere Erhvervsstyrelsen vedrørende følgende eksamener og prøver: 1) Eksamen for statsautoriserede revisorer (revisoreksamen). 2) Prøve om udførelse af erklæringsopgaver om bæredygtighedsrapportering, jf. revisorlovens § 3 b og § 11, stk. 1, nr. 5, i lov om uafhængige erklæringsudbydere vedrørende bæredygtighedsrapportering. 3) Særlig prøve, jf. revisorlovens § 9, stk. 3, og § 18, stk. 3, i lov om uafhængige erklæringsudbydere vedrørende bæredygtighedsrapportering. 4) Egnethedsprøve for personer, som i udlandet er godkendt til at udføre lovpligtig revision, jf. revisorlovens § 10, stk. 3. 5) Egnethedsprøve for personer med godkendelse i et andet EU-land eller EØS-land til at afgive erklæringer om bæredygtighedsrapportering, jf. revisorlovens § 10 a, stk. 2, og § 19, stk. 2, i lov om uafhængige erklæringsudbydere vedrørende bæredygtighedsrapportering. Stk. 4. Rådet består af en formand, et medlem fra Erhvervsstyrelsen og 12 andre medlemmer. Fire medlemmer skal være repræsentanter for revisorbranchen, 2 medlemmer skal være repræsentanter for uafhængige erklæringsudbydere og seks medlemmer skal være repræsentanter for investorer og regnskabsbrugere. Stk. 5. Medlemmer af Revisorrådet må ikke: 1) Inden for de seneste fem år ved Revisornævnet være meddelt en advarsel, strafbortfald, ikendt en bøde, midlertidigt forbud, betinget eller ubetinget rettighedsfrakendelse. 2) Være optaget i Det Centrale Kriminalregister for overtrædelser, som Erhvervsstyrelsen vurderer har betydning for udførelsen af hvervet. Stk. 6. Repræsentanterne for investorerne og regnskabsbrugerne, herunder formanden, må ikke være godkendte revisorer eller verifikatorer, ansat hos eller drive revisionsvirksomhed sammen med godkendte revisorer eller ansat hos eller drive virksomhed som uafhængig erklæringsudbyder. De i 1. pkt. nævnte medlemmer må ikke indenfor de seneste tre år før udpegningen til medlem have været godkendte revisorer eller verifikatorer, have været ansat hos eller drevet revisionsvirksomhed sammen med godkendte revisorer eller have været ansat hos eller drevet virksomhed som uafhængig erklæringsudbyder."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Erhvervsstyrelsen udpeger Revisorrådets formand og medlemmer for en periode af indtil fire år. Rådets formand og medlemmer kan genudpeges. Erhvervsstyrelsen kan kræve, at en person bekræfter at opfylde betingelserne i § 1, stk. 5 og 6, forinden udpegning. Erhvervsstyrelsen kan endvidere kræve, at en person bekræfter ikke at være at være indbragt for Revisornævnet eller sigtet for en overtrædelse, som vil kunne føre til, at vedkommende ikke vil opfylde betingelserne i § 1, stk. 5. Stk. 2. Et medlem har pligt til straks at meddele Erhvervsstyrelsen, hvis vedkommende ikke længere opfylder betingelserne i § 1, stk. 5 og 6. Et medlem skal endvidere straks meddele Erhvervsstyrelsen, hvis vedkommende indbringes for Revisornævnet eller bliver sigtet for en overtrædelse, der kan føre til, at vedkommende ikke vil opfylde betingelserne i § 1, stk. 5. Stk. 3. Erhvervsstyrelsen kan tilbagekalde en udpegning, hvis et medlem ikke længere opfylder betingelserne i § 1, stk. 5 eller 6. Erhvervsstyrelsen kan midlertidig tilbagekalde en udpegning, hvis vedkommende indbringes for Revisornævnet eller bliver sigtet for en overtrædelse, der kan føre til, at vedkommende ikke vil opfylde betingelserne i § 1, stk. 5."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Revisorrådets sekretariatsopgaver varetages af Erhvervsstyrelsen."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Lov om offentlighed i forvaltningen og forvaltningsloven gælder for Revisorrådets virksomhed."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Formanden tilrettelægger Revisorrådets arbejde. Stk. 2. Formanden påser, at de sager, der forelægges for rådet, fremmes med tilbørlig hurtighed."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Revisorrådet mødes mindst fire gange årligt, eller så ofte formanden bestemmer det. Stk. 2. Indkaldelse til rådets møder sker så vidt muligt med mindst en uges varsel og med angivelse af, hvilke sager der kommer til behandling på mødet. Stk. 3. For at beslutning kan træffes, skal mindst otte medlemmer være til stede. Blandt de tilstedeværende skal være formanden, en repræsentant for revisorbranchen og en repræsentant for investorerne og regnskabsbrugerne. Stk. 4. Beslutning træffes ved almindelig stemmeflerhed. I tilfælde af stemmelighed er formandens stemme afgørende."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Revisorrådets møder er ikke offentlige. Stk. 2. En repræsentant fra DANAK, en repræsentant fra Finanstilsynet og en repræsentant fra Skat kan deltage i rådets møder som observatører. Erhvervsstyrelsen kan beslutte, at andre kan deltage i møderne."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Formanden drager omsorg for, at der føres referat fra Revisorrådets møder. Eventuelle mindretal kan begære deres bemærkninger anført i rådets indstillinger eller udtalelser. Stk. 2. Rådet kan beslutte at offentliggøre sine udtalelser på rådets hjemmeside, såfremt rådet finder, at en udtalelse har almen interesse. Stk. 3. Formanden underskriver på rådets vegne."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Revisorrådet nedsætter et eksamensudvalg, hvis formand er Revisorrådets formand, og som udgøres af op til 12 andre medlemmer, hvoraf mindst et medlem udpeges af Erhvervsstyrelsen. Flertallet af medlemmer må ikke være godkendte revisorer eller verifikatorer eller repræsentere revisorbranchen eller branchen for uafhængige erklæringsudbydere. Stk. 2. Betingelserne i § 1, stk. 5 og 6, finder tilsvarende anvendelse på udvalgets medlemmer. Stk. 3. Udvalgets medlemmer udpeges for en periode af indtil fire år. Udvalgets medlemmer kan genudpeges. Bestemmelsen i § 2 finder tilsvarende anvendelse på udvalgets medlemmer."
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Eksamensudvalget bistår Erhvervsstyrelsen ved de i § 1, stk. 3, nævnte eksamener og prøver. Stk. 2. Sekretariatsfunktionen for udvalget varetages af Erhvervsstyrelsen. Stk. 3. Lov om offentlighed i forvaltningen og forvaltningsloven gælder for udvalgets virksomhed, herunder reglerne om tavshedspligt og inhabilitet."
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Eksamensudvalget varetager følgende opgaver for de i § 1, stk. 3, nr. 1, 3 og 4, nævnte eksamener og prøver vedrørende godkendelse som revisor: 1) Fastsættelse af retningslinjer for indholdet af og fremgangsmåden ved eksamenerne og prøverne. 2) Fastsættelse af retningslinjer for fastsættelse af betaling for deltagelse i eksamener og prøver. 3) Udnævnelse og afskedigelse af eksaminatorer og censorer. 4) Fastsættelse af retningslinjer for eksaminatorers og censorers medvirken ved eksamener og prøver. 5) Behandling af anmodninger om dispensationer vedrørende deltagelse i eksamener og prøver. 6) Behandling af klager over afviklingen og bedømmelsen af eksamener og prøver. 7) Behandling af sager om brud på eksamensregler, herunder eksamenssnyd. Stk. 2. Eksamensudvalget varetager følgende opgaver for de i § 1, stk. 3, nr. 2, 3 og 5, nævnte prøver vedrørende godkendelse til at afgive erklæringer om bæredygtighedsrapportering: 1) Godkendelse af indholdet af prøverne (læringsmål) efter indstilling af IBA Erhvervsakademi Kolding. 2) Udnævnelse og afskedigelse af eksaminatorer og censorer."
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Formanden tilrettelægger Eksamensudvalgets arbejde. Stk. 2. For at beslutninger kan træffes vedrørende de i § 1, stk. 3, nr. 1, 3 og 4, nævnte eksamener og prøver vedrørende godkendelse som revisor, skal mindst formanden og halvdelen af udvalgets øvrige medlemmer være til stede. Blandt de øvrige tilstedeværende skal der være én repræsentant for revisorbranchen og én repræsentant for investorerne og regnskabsbrugerne. Flertallet inklusiv formanden må ikke være godkendte revisorer eller repræsentere revisorbranchen. Repræsentanter for uafhængige erklæringsudbydere har ikke stemmeret. Stk. 3. For at beslutninger kan træffes vedrørende de i § 1, stk. 3, nr. 2, 3 og 5, nævnte prøver vedrørende godkendelse til at afgive erklæringer om bæredygtighedsrapportering, skal mindst formanden og halvdelen af udvalgets øvrige medlemmer være til stede. Blandt de øvrige tilstedeværende skal der være én repræsentant for revisorbranchen, én repræsentant for uafhængige erklæringsudbydere og én repræsentant for investorerne og regnskabsbrugerne. Flertallet inklusiv formanden må ikke være godkendte revisorer, verifikatorer eller repræsentere revisorbranchen eller uafhængige erklæringsudbydere. Stk. 4. Beslutninger træffes ved almindelig stemmeflerhed. I tilfælde af stemmelighed er formandens stemme afgørende. Stk. 5. Formanden kan, hvor en sag ikke kan afvente en behandling i udvalget, træffe afgørelse på udvalgets vegne. Udvalgets medlemmer orienteres efterfølgende om afgørelsen."
    },
    {
      "provision_ref": "2:13",
      "chapter": "2",
      "section": "13",
      "content": "§ 13. Eksamensudvalgets møder er ikke offentlige. Stk. 2. En repræsentant fra DANAK, en repræsentant fra Finanstilsynet, en repræsentant fra skattemyndighederne, den administrative medarbejder hos FSR – danske revisorer, som varetager administrative opgaver vedrørende de i § 1, stk. 3, nævnte eksamener og prøver, og en repræsentant for IBA Erhvervsakademi Kolding kan deltage i udvalgets møder som observatører. Udvalgets formand kan bestemme, at andre kan deltage i udvalgets møder."
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Revisorrådets formand, medlemmer samt observatører som nævnt i § 7, stk. 2, er undergivet tavshedspligt efter revisorlovens § 48 med hensyn til oplysninger, som medlemmerne bliver bekendt med vedrørende Erhvervsstyrelsens tilsyn med revisionsvirksomheder og revisorer."
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Bekendtgørelsen træder i kraft den 1. januar 2026. Stk. 2. Bekendtgørelse nr. 526 af 24. maj 2024 om Revisorrådet ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Revisorrådet rådgiver Erhvervsstyrelsen om generelle forhold i revisorlovgivningen og i forbindelse med tilsynet med revisorer og revisionsvirksomheder efter revisorlovens § 32, stk. 3 og 4. Rådet kan ikke behandle forhold vedrørende Erhvervsstyrelsens konkrete tilsynsvirksomhed efter revisorlovens §§ 34-35 b. Stk. 2. Revisorrådet rådgiver desuden Erhvervsstyrelsen om generelle forhold i lov om uafhængige erklæringsudbydere vedrørende bæredygtighedsrapportering og i forbindelse med tilsynet med verifikatorer og uafhængige erklæringsudbydere efter § 33, stk. 1 og 2. Rådet kan ikke behandle forhold vedrørende DANAKs konkrete tilsynsvirksomhed efter § 5 og §§ 36 og 37 i lov om uafhængige erklæringsudbydere vedrørende bæredygtighedsrapportering. Stk. 3. Revisorrådet bistår endvidere Erhvervsstyrelsen vedrørende følgende eksamener og prøver: 1) Eksamen for statsautoriserede revisorer (revisoreksamen). 2) Prøve om udførelse af erklæringsopgaver om bæredygtighedsrapportering, jf. revisorlovens § 3 b og § 11, stk. 1, nr. 5, i lov om uafhængige erklæringsudbydere vedrørende bæredygtighedsrapportering. 3) Særlig prøve, jf. revisorlovens § 9, stk. 3, og § 18, stk. 3, i lov om uafhængige erklæringsudbydere vedrørende bæredygtighedsrapportering. 4) Egnethedsprøve for personer, som i udlandet er godkendt til at udføre lovpligtig revision, jf. revisorlovens § 10, stk. 3. 5) Egnethedsprøve for personer med godkendelse i et andet EU-land eller EØS-land til at afgive erklæringer om bæredygtighedsrapportering, jf. revisorlovens § 10 a, stk. 2, og § 19, stk. 2, i lov om uafhængige erklæringsudbydere vedrørende bæredygtighedsrapportering. Stk. 4. Rådet består af en formand, et medlem fra Erhvervsstyrelsen og 12 andre medlemmer. Fire medlemmer skal være repræsentanter for revisorbranchen, 2 medlemmer skal være repræsentanter for uafhængige erklæringsudbydere og seks medlemmer skal være repræsentanter for investorer og regnskabsbrugere. Stk. 5. Medlemmer af Revisorrådet må ikke: 1) Inden for de seneste fem år ved Revisornævnet være meddelt en advarsel, strafbortfald, ikendt en bøde, midlertidigt forbud, betinget eller ubetinget rettighedsfrakendelse. 2) Være optaget i Det Centrale Kriminalregister for overtrædelser, som Erhvervsstyrelsen vurderer har betydning for udførelsen af hvervet. Stk. 6. Repræsentanterne for investorerne og regnskabsbrugerne, herunder formanden, må ikke være godkendte revisorer eller verifikatorer, ansat hos eller drive revisionsvirksomhed sammen med godkendte revisorer eller ansat hos eller drive virksomhed som uafhængig erklæringsudbyder. De i 1. pkt. nævnte medlemmer må ikke indenfor de seneste tre år før udpegningen til medlem have været godkendte revisorer eller verifikatorer, have været ansat hos eller drevet revisionsvirksomhed sammen med godkendte revisorer eller have været ansat hos eller drevet virksomhed som uafhængig erklæringsudbyder.",
      "valid_from": "2025-10-27",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Erhvervsstyrelsen udpeger Revisorrådets formand og medlemmer for en periode af indtil fire år. Rådets formand og medlemmer kan genudpeges. Erhvervsstyrelsen kan kræve, at en person bekræfter at opfylde betingelserne i § 1, stk. 5 og 6, forinden udpegning. Erhvervsstyrelsen kan endvidere kræve, at en person bekræfter ikke at være at være indbragt for Revisornævnet eller sigtet for en overtrædelse, som vil kunne føre til, at vedkommende ikke vil opfylde betingelserne i § 1, stk. 5. Stk. 2. Et medlem har pligt til straks at meddele Erhvervsstyrelsen, hvis vedkommende ikke længere opfylder betingelserne i § 1, stk. 5 og 6. Et medlem skal endvidere straks meddele Erhvervsstyrelsen, hvis vedkommende indbringes for Revisornævnet eller bliver sigtet for en overtrædelse, der kan føre til, at vedkommende ikke vil opfylde betingelserne i § 1, stk. 5. Stk. 3. Erhvervsstyrelsen kan tilbagekalde en udpegning, hvis et medlem ikke længere opfylder betingelserne i § 1, stk. 5 eller 6. Erhvervsstyrelsen kan midlertidig tilbagekalde en udpegning, hvis vedkommende indbringes for Revisornævnet eller bliver sigtet for en overtrædelse, der kan føre til, at vedkommende ikke vil opfylde betingelserne i § 1, stk. 5.",
      "valid_from": "2025-10-27",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Revisorrådets sekretariatsopgaver varetages af Erhvervsstyrelsen.",
      "valid_from": "2025-10-27",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Lov om offentlighed i forvaltningen og forvaltningsloven gælder for Revisorrådets virksomhed.",
      "valid_from": "2025-10-27",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Formanden tilrettelægger Revisorrådets arbejde. Stk. 2. Formanden påser, at de sager, der forelægges for rådet, fremmes med tilbørlig hurtighed.",
      "valid_from": "2025-10-27",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Revisorrådet mødes mindst fire gange årligt, eller så ofte formanden bestemmer det. Stk. 2. Indkaldelse til rådets møder sker så vidt muligt med mindst en uges varsel og med angivelse af, hvilke sager der kommer til behandling på mødet. Stk. 3. For at beslutning kan træffes, skal mindst otte medlemmer være til stede. Blandt de tilstedeværende skal være formanden, en repræsentant for revisorbranchen og en repræsentant for investorerne og regnskabsbrugerne. Stk. 4. Beslutning træffes ved almindelig stemmeflerhed. I tilfælde af stemmelighed er formandens stemme afgørende.",
      "valid_from": "2025-10-27",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Revisorrådets møder er ikke offentlige. Stk. 2. En repræsentant fra DANAK, en repræsentant fra Finanstilsynet og en repræsentant fra Skat kan deltage i rådets møder som observatører. Erhvervsstyrelsen kan beslutte, at andre kan deltage i møderne.",
      "valid_from": "2025-10-27",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Formanden drager omsorg for, at der føres referat fra Revisorrådets møder. Eventuelle mindretal kan begære deres bemærkninger anført i rådets indstillinger eller udtalelser. Stk. 2. Rådet kan beslutte at offentliggøre sine udtalelser på rådets hjemmeside, såfremt rådet finder, at en udtalelse har almen interesse. Stk. 3. Formanden underskriver på rådets vegne.",
      "valid_from": "2025-10-27",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Revisorrådet nedsætter et eksamensudvalg, hvis formand er Revisorrådets formand, og som udgøres af op til 12 andre medlemmer, hvoraf mindst et medlem udpeges af Erhvervsstyrelsen. Flertallet af medlemmer må ikke være godkendte revisorer eller verifikatorer eller repræsentere revisorbranchen eller branchen for uafhængige erklæringsudbydere. Stk. 2. Betingelserne i § 1, stk. 5 og 6, finder tilsvarende anvendelse på udvalgets medlemmer. Stk. 3. Udvalgets medlemmer udpeges for en periode af indtil fire år. Udvalgets medlemmer kan genudpeges. Bestemmelsen i § 2 finder tilsvarende anvendelse på udvalgets medlemmer.",
      "valid_from": "2025-10-27",
      "valid_to": null
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Eksamensudvalget bistår Erhvervsstyrelsen ved de i § 1, stk. 3, nævnte eksamener og prøver. Stk. 2. Sekretariatsfunktionen for udvalget varetages af Erhvervsstyrelsen. Stk. 3. Lov om offentlighed i forvaltningen og forvaltningsloven gælder for udvalgets virksomhed, herunder reglerne om tavshedspligt og inhabilitet.",
      "valid_from": "2025-10-27",
      "valid_to": null
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Eksamensudvalget varetager følgende opgaver for de i § 1, stk. 3, nr. 1, 3 og 4, nævnte eksamener og prøver vedrørende godkendelse som revisor: 1) Fastsættelse af retningslinjer for indholdet af og fremgangsmåden ved eksamenerne og prøverne. 2) Fastsættelse af retningslinjer for fastsættelse af betaling for deltagelse i eksamener og prøver. 3) Udnævnelse og afskedigelse af eksaminatorer og censorer. 4) Fastsættelse af retningslinjer for eksaminatorers og censorers medvirken ved eksamener og prøver. 5) Behandling af anmodninger om dispensationer vedrørende deltagelse i eksamener og prøver. 6) Behandling af klager over afviklingen og bedømmelsen af eksamener og prøver. 7) Behandling af sager om brud på eksamensregler, herunder eksamenssnyd. Stk. 2. Eksamensudvalget varetager følgende opgaver for de i § 1, stk. 3, nr. 2, 3 og 5, nævnte prøver vedrørende godkendelse til at afgive erklæringer om bæredygtighedsrapportering: 1) Godkendelse af indholdet af prøverne (læringsmål) efter indstilling af IBA Erhvervsakademi Kolding. 2) Udnævnelse og afskedigelse af eksaminatorer og censorer.",
      "valid_from": "2025-10-27",
      "valid_to": null
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Formanden tilrettelægger Eksamensudvalgets arbejde. Stk. 2. For at beslutninger kan træffes vedrørende de i § 1, stk. 3, nr. 1, 3 og 4, nævnte eksamener og prøver vedrørende godkendelse som revisor, skal mindst formanden og halvdelen af udvalgets øvrige medlemmer være til stede. Blandt de øvrige tilstedeværende skal der være én repræsentant for revisorbranchen og én repræsentant for investorerne og regnskabsbrugerne. Flertallet inklusiv formanden må ikke være godkendte revisorer eller repræsentere revisorbranchen. Repræsentanter for uafhængige erklæringsudbydere har ikke stemmeret. Stk. 3. For at beslutninger kan træffes vedrørende de i § 1, stk. 3, nr. 2, 3 og 5, nævnte prøver vedrørende godkendelse til at afgive erklæringer om bæredygtighedsrapportering, skal mindst formanden og halvdelen af udvalgets øvrige medlemmer være til stede. Blandt de øvrige tilstedeværende skal der være én repræsentant for revisorbranchen, én repræsentant for uafhængige erklæringsudbydere og én repræsentant for investorerne og regnskabsbrugerne. Flertallet inklusiv formanden må ikke være godkendte revisorer, verifikatorer eller repræsentere revisorbranchen eller uafhængige erklæringsudbydere. Stk. 4. Beslutninger træffes ved almindelig stemmeflerhed. I tilfælde af stemmelighed er formandens stemme afgørende. Stk. 5. Formanden kan, hvor en sag ikke kan afvente en behandling i udvalget, træffe afgørelse på udvalgets vegne. Udvalgets medlemmer orienteres efterfølgende om afgørelsen.",
      "valid_from": "2025-10-27",
      "valid_to": null
    },
    {
      "provision_ref": "2:13",
      "chapter": "2",
      "section": "13",
      "content": "§ 13. Eksamensudvalgets møder er ikke offentlige. Stk. 2. En repræsentant fra DANAK, en repræsentant fra Finanstilsynet, en repræsentant fra skattemyndighederne, den administrative medarbejder hos FSR – danske revisorer, som varetager administrative opgaver vedrørende de i § 1, stk. 3, nævnte eksamener og prøver, og en repræsentant for IBA Erhvervsakademi Kolding kan deltage i udvalgets møder som observatører. Udvalgets formand kan bestemme, at andre kan deltage i udvalgets møder.",
      "valid_from": "2025-10-27",
      "valid_to": null
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Revisorrådets formand, medlemmer samt observatører som nævnt i § 7, stk. 2, er undergivet tavshedspligt efter revisorlovens § 48 med hensyn til oplysninger, som medlemmerne bliver bekendt med vedrørende Erhvervsstyrelsens tilsyn med revisionsvirksomheder og revisorer.",
      "valid_from": "2025-10-27",
      "valid_to": null
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Bekendtgørelsen træder i kraft den 1. januar 2026. Stk. 2. Bekendtgørelse nr. 526 af 24. maj 2024 om Revisorrådet ophæves.",
      "valid_from": "2025-10-27",
      "valid_to": null
    }
  ],
  "definitions": []
}
