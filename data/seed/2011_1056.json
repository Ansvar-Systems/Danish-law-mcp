{
  "id": "2011:1056",
  "type": "statute",
  "title": "Bekendtgørelse om teknisk forskrift om udstyr i skibe",
  "short_name": "BEK H#LOKDOK04",
  "status": "in_force",
  "issued_date": "2011-11-16",
  "url": "https://www.retsinformation.dk/eli/lta/2011/1056/xml",
  "description": "Retsinformation source. DocumentId=BP000035; AccessionNumber=B20110105605; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Bekendtgørelsen omfatter gennemførelsen af Rådets direktiv 96/98/EF af 20. de­cember 1996 om udstyr på skibe, som æn­dret ved Kommissionens direktiv 98/85/EF af 11. november 1998, Kom­missionens direktiv 2001/53/EF af 10. juli 2001, Kommis­sionens direktiv 2002/75/EF af 2. september 2002, Europa-Parlamentets og Rådets direktiv 2002/84/EF af 5. november 2002, Kommissionens direktiv 2008/67/EF af 30. juni 2008, Kommissionens direktiv 2009/26/EF af 6. april 2009 og Kommissionens direktiv 2010/68/EU af 22. oktober 2010. Stk. 2. De nærmere regler om udstyr i skibe er optrykt som bilag til bekendtgørelsen."
    },
    {
      "provision_ref": "2",
      "section": "2",
      "content": "§ 2. Overtrædelse af denne bekendtgørelse straffes med bøde eller fængsel i indtil 1 år. Stk. 2. Straffen kan stige til fængsel i indtil 2 år, hvis der 1) ved overtrædelsen er sket skade på liv eller helbred eller fremkaldt fare herfor, 2) tidligere er afgivet forbud eller påbud for samme eller tilsvarende forhold, eller 3) ved overtrædelsen er opnået eller tilsigtet en økonomisk fordel for den pågældende selv eller andre. Stk. 3. Sker der ikke konfiskation af udbytte, som er opnået ved overtrædelsen, skal der ved udmåling af bøde, herunder tillægsbøde, tages særligt hensyn til størrelsen af en opnået eller tilsigtet økonomisk fordel. Stk. 4. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "3",
      "section": "3",
      "content": "§ 3. Såfremt forholdet er omfattet af anordning om ikrafttræden for Grønland af lov om sikkerhed til søs, kan der fastsættes foranstaltninger i henhold til kriminalloven for Grønland. Stk. 2. De i § 2, stk. 2, nævnte forhold skal anses som skærpende omstændigheder. Stk. 3. Sker der ikke konfiskation af udbytte, jfr. kriminallovens kap. 37, som er opnået ved overtrædelsen, skal der ved udmåling af bøde, herunder tillægsbøde, tages særligt hensyn til størrelsen af en opnået eller tilsigtet økonomisk fordel. Stk. 4. Er en overtrædelse begået af selskaber m.v. (juridiske personer), kan der pålægges den juridiske person som sådan bødeansvar. Er overtrædelsen begået af staten, Grønlands Selvstyre, en kommune, et kommunalt fællesskab, der er omfattet af § 64 i Landstingslov om kommunalbestyrelser og bygdebestyrelser m.v., eller en bygdebestyrelse, kan der pålægges vedkommende offentlige myndighed som sådan bødeansvar. Stk. 5. Såfremt den pågældende ikke er bosat i Grønland, eller hans tilknytning til det grønlandske samfund i øvrigt har en sådan løsere karakter, at forudsætningerne for anvendelse af foranstaltninger ikke er til stede, kan sagen anlægges eller henvises til forfølgning i Danmark."
    },
    {
      "provision_ref": "4",
      "section": "4",
      "content": "§ 4. Bekendtgørelsen træder i kraft den 10. december 2011. Stk. 2. Bekendtgørelse nr. 197 af 5. marts 2010 om teknisk forskrift om udstyr i skibe ophæves. Stk. 3. Udstyr, der under »udstyrets betegnelse« i bilag A.1 er betegnet som »nyt« eller er overført fra bilag A.2 til bilag A.1, og som er fremstillet inden den 10. december 2011, i overensstemmelse med procedurer for typegodkendelse, der allerede var i kraft i en medlemsstat inden den nævnte dato, kan markedsføres og installeres om bord på et EF-skib i op til to år fra nævnte dato."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Bekendtgørelsen omfatter gennemførelsen af Rådets direktiv 96/98/EF af 20. de­cember 1996 om udstyr på skibe, som æn­dret ved Kommissionens direktiv 98/85/EF af 11. november 1998, Kom­missionens direktiv 2001/53/EF af 10. juli 2001, Kommis­sionens direktiv 2002/75/EF af 2. september 2002, Europa-Parlamentets og Rådets direktiv 2002/84/EF af 5. november 2002, Kommissionens direktiv 2008/67/EF af 30. juni 2008, Kommissionens direktiv 2009/26/EF af 6. april 2009 og Kommissionens direktiv 2010/68/EU af 22. oktober 2010. Stk. 2. De nærmere regler om udstyr i skibe er optrykt som bilag til bekendtgørelsen.",
      "valid_from": "2011-11-16",
      "valid_to": null
    },
    {
      "provision_ref": "2",
      "section": "2",
      "content": "§ 2. Overtrædelse af denne bekendtgørelse straffes med bøde eller fængsel i indtil 1 år. Stk. 2. Straffen kan stige til fængsel i indtil 2 år, hvis der 1) ved overtrædelsen er sket skade på liv eller helbred eller fremkaldt fare herfor, 2) tidligere er afgivet forbud eller påbud for samme eller tilsvarende forhold, eller 3) ved overtrædelsen er opnået eller tilsigtet en økonomisk fordel for den pågældende selv eller andre. Stk. 3. Sker der ikke konfiskation af udbytte, som er opnået ved overtrædelsen, skal der ved udmåling af bøde, herunder tillægsbøde, tages særligt hensyn til størrelsen af en opnået eller tilsigtet økonomisk fordel. Stk. 4. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2011-11-16",
      "valid_to": null
    },
    {
      "provision_ref": "3",
      "section": "3",
      "content": "§ 3. Såfremt forholdet er omfattet af anordning om ikrafttræden for Grønland af lov om sikkerhed til søs, kan der fastsættes foranstaltninger i henhold til kriminalloven for Grønland. Stk. 2. De i § 2, stk. 2, nævnte forhold skal anses som skærpende omstændigheder. Stk. 3. Sker der ikke konfiskation af udbytte, jfr. kriminallovens kap. 37, som er opnået ved overtrædelsen, skal der ved udmåling af bøde, herunder tillægsbøde, tages særligt hensyn til størrelsen af en opnået eller tilsigtet økonomisk fordel. Stk. 4. Er en overtrædelse begået af selskaber m.v. (juridiske personer), kan der pålægges den juridiske person som sådan bødeansvar. Er overtrædelsen begået af staten, Grønlands Selvstyre, en kommune, et kommunalt fællesskab, der er omfattet af § 64 i Landstingslov om kommunalbestyrelser og bygdebestyrelser m.v., eller en bygdebestyrelse, kan der pålægges vedkommende offentlige myndighed som sådan bødeansvar. Stk. 5. Såfremt den pågældende ikke er bosat i Grønland, eller hans tilknytning til det grønlandske samfund i øvrigt har en sådan løsere karakter, at forudsætningerne for anvendelse af foranstaltninger ikke er til stede, kan sagen anlægges eller henvises til forfølgning i Danmark.",
      "valid_from": "2011-11-16",
      "valid_to": null
    },
    {
      "provision_ref": "4",
      "section": "4",
      "content": "§ 4. Bekendtgørelsen træder i kraft den 10. december 2011. Stk. 2. Bekendtgørelse nr. 197 af 5. marts 2010 om teknisk forskrift om udstyr i skibe ophæves. Stk. 3. Udstyr, der under »udstyrets betegnelse« i bilag A.1 er betegnet som »nyt« eller er overført fra bilag A.2 til bilag A.1, og som er fremstillet inden den 10. december 2011, i overensstemmelse med procedurer for typegodkendelse, der allerede var i kraft i en medlemsstat inden den nævnte dato, kan markedsføres og installeres om bord på et EF-skib i op til to år fra nævnte dato.",
      "valid_from": "2011-11-16",
      "valid_to": null
    }
  ],
  "definitions": []
}
