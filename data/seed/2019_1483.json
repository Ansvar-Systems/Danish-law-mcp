{
  "id": "2019:1483",
  "type": "statute",
  "title": "Bekendtgørelse om bekæmpelse af smitsom blæreudslæt hos svin",
  "short_name": "BEK H#LOKDOK04",
  "status": "in_force",
  "issued_date": "2019-12-12",
  "url": "https://www.retsinformation.dk/eli/lta/2019/1483/xml",
  "description": "Retsinformation source. DocumentId=CK002296; AccessionNumber=B20190148305; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse vedrører bekæmpelse af smitsom blæreudslæt hos svin, herefter: SVD."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Husdyrbrug: Enhver lokaliltet, ejendom, konstruktion, eller i tilfælde af frilandsproduktion ethvert område, hvor der holdes dyr eller opbevares avlsmateriale midlertidigt eller permanent, undtagen: a) husstande, hvor der udelukkende holdes selskabsdyr, eller b) dyrlægepraksis eller -klinik. 2) Ejer eller bruger: Den eller de fysiske eller juridiske personer, der ejer ét eller flere dyr af modtagelige arter eller har til opgave at passe det eller dem, mod eller uden vederlag. 3) Beskyttelseszone: En zone med en radius på 3 km omkring hver smittet husdyrbrug, jf. dog § 12, stk. 2. 4) Overvågningszone: En zone med en radius på mindst 10 km omkring hver smittet husdyrbrug, jf. dog § 12, stk. 2. 5) Avlsmateriale: Sæd, oocytter og embryoner fra svin."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Ejere eller brugere af svinebesætninger skal ved mistanke om eller bekræftelse af SVD på husdyrbrug straks tilkalde en dyrlæge. Stk. 2. Tilkaldelse af en dyrlæge på grund af mistanke om SVD, jf. stk. 1, skal ske, såfremt der hos svin påvises blærer i mundhule, læber, på tryne eller ved klovene. Stk. 3. Tilkaldes en dyrlæge på grund af mistanke om SVD, jf. stk. 1, eller får en dyrlæge i øvrigt i forbindelse med sit arbejde mistanke om forekomst af SVD, skal dyrlægen snarest muligt foretage en undersøgelse af det mistænkte dyr. Stk. 4. Hvis dyrlægen efter undersøgelsen ikke kan afkræfte mistanken om SVD, skal dyrlægen straks underrette Fødevarestyrelsen om mistanken."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Den, der får mistanke om forekomst af SVD hos vildtlevende svin, skal straks anmelde det til Fødevarestyrelsen."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Ejeren eller brugeren skal ved mistanke om smitte med SVD, indtil det offentlige tilsyn er iværksat, jf. § 6, påse, at ingen svin flyttes til eller fra husdyrbruget."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Et husdyrbrug, hvor der forefindes svin, der mistænkes for at være smittet med SVD, pålægges af Fødevarestyrelsen et offentligt tilsyn. Det offentlige tilsyn omfatter følgende: 1) Ejeren eller brugeren skal lade foretage en optælling over bestanden af svin på husdyrbruget. For hver art angives, hvor mange der allerede er døde eller mistænkes for at være smittede. 2) Ejeren eller brugeren skal lade foretage en optælling af svin, der fødes og dør på husdyrbruget i den periode, hvor der foreligger mistanke. Optællingerne skal ajourføres dagligt. 3) Ejeren eller brugeren skal påse, at alle svin holdes i deres stalde eller lukkes inde andetsteds, hvor de er isoleret. 4) Flytning af svin til eller fra husdyrbruget ikke er tilladt. 5) Til- eller fraførelse af andre dyr end svin kun må ske med tilladelse fra Fødevarestyrelsen. 6) Færdsel til eller fra husdyrbruget af mennesker, køretøjer eller transportmidler m.v. kun må finde sted med tilladelse fra Fødevarestyrelsen. 7) Det ikke er tilladt at flytte kød eller dyrekroppe, avlsmateriale, foder, redskaber, materialer, gødning, gylle, strøelse eller affald fra bedriften, medmindre der foreligger tilladelse hertil fra Fødevarestyrelsen. 8) Ejeren eller brugeren skal lade husdyrbruget deltage i en epidemiologisk undersøgelse i henhold til § 11. 9) Ejeren eller brugeren skal iværksætte skadedyrsbekæmpelse, såfremt Fødevarestyrelsen finder det nødvendigt. Bekæmpelsen skal ske efter Fødevarestyrelsens anvisning. 10) Ejer eller bruger af husdyrbruget skal lade udtage prøver til laboratorieundersøgelser efter Fødevarestyrelsens anvisning. Stk. 2. Ejeren eller brugeren skal sørge for, at der sker desinfektion ved ind- og udgange til de stalde, hvori svin opholder sig, og ved husdyrbrugets ind- og udgange. Desinfektion skal ske efter Fødevarestyrelsens anvisning. Personer, der skal ind på eller forlader husdyrbruget, skal, efter Fødevarestyrelsens anvisning, træffe foranstaltninger til at mindske af risiko for spredning af sygdommen. Stk. 3. De i stk. 1, nr. 1 og 2, nævnte oplysninger skal opbevares i mindst fem år og skal på anmodning forevises Fødevarestyrelsen. Stk. 4. Ejeren eller brugeren skal, indtil det offentlige tilsyn er iværksat, selv påse, at de i stk. 1 nævnte foranstaltninger følges. Stk. 5. Tilsynet ophæves af Fødevarestyrelsen, når mistanken om SVD på husdyrbruget er afkræftet."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Foranstaltningerne i § 6 finder ligeledes anvendelse på husdyrbrug, hvis geografiske beliggenhed eller kontakt med det mistænkte husdyrbrug giver Fødevarestyrelsen anledning til mistanke om en eventuel smittespredning."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Et husdyrbrug skal anses for værende smittet med SVD: 1) hvis det nationale referencelaboratorium eller et officielt laboratorium, der af Fødevarestyrelsen er udpeget til at foretage den pågældende analyse, har påvist det pågældende virus i materiale fra svin på husdyrbruget, 2) hvis det pågældende virus er påvist i miljøet på husdyrbruget, 3) hvis der på husdyrbruget holdes svin som er seropositive for det pågældende virus, såfremt disse svin eller andre svin på husdyrbruget udviser læsioner, der er karakteristiske for SVD, 4) hvis der på husdyrbruget holdes svin som udviser kliniske tegn eller er seropositive for det pågældende virus, såfremt der er en epidemiologisk forbindelse med en bekræftet smittekilde, eller 5) hvis der i besætninger er påvist sero-positive svin, og hvor supplerende undersøgelser bekræfter forekomsten af sygdommen. Stk. 2. I tilfælde af en epidemi kan Fødevarestyrelsen anse et husdyrbrug for værende smittet alene på grundlag af kliniske symptomer eller epidemiologiske resultater."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Et husdyrbrug, som anses for værende smittet med SVD, pålægges af Fødevarestyrelsen et offentligt tilsyn, der omfatter følgende: 1) Ejeren eller brugeren skal lade samtlige svin på husdyrbruget aflive og destruere efter Fødevarestyrelsens anvisning. 2) Ejeren eller brugeren skal lade døde og aflivede svin destruere, bortskaffe, brænde eller nedgrave efter Fødevarestyrelsens anvisning. 3) Affald såsom foder, strøelse, gødning og gylle, som kan være inficeret, skal destrueres eller behandles efter Fødevarestyrelsens anvisning. 4) Ejeren eller brugeren skal påse, at sæd, embryoner og oocytter fra dyr af modtagelige arter, der opbevares på husdyrbruget, destrueres. Fødevarestyrelsen kan dog på nærmere fastsatte vilkår tillade, at produkterne anvendes. 5) Ejeren eller brugeren skal påse, at bygninger, der tjener som stalde for svin, samt transportkøretøjer og andet materiel, der kan være inficeret, rengøres og desinficeres efter Fødevarestyrelsens anvisning. Stk. 2. På et husdyrbrug, hvor der forefindes dyr af modtagelige arter, som anses smittet med SVD, foretager Fødevarestyrelsen en epidemiologisk undersøgelse, jf. § 11. Stk. 3. Sæd, embryoner og oocytter, der er opsamlet fra svin på husdyrbruget i en periode, hvor smitten antages at have været på husdyrbruget, opspores af Fødevarestyrelsen og skal af ejeren lade destruere efter Fødevarestyrelsen anvisninger. Stk. 4. Genindsættelse af svin på husdyrbruget må tidligst ske 28 dage efter, at Fødevarestyrelsen har godkendt den i stk. 1, nr. 5, nævnte rengøring og desinfektion, jf. dog stk. 5. Stk. 5. Konstateres der SVD på et slagteri, pålægges slagteriet et offentligt tilsyn, i henhold til stk. 1, nr. 1- 3 og 5, og stk. 2. Genindsættelse af svin til slagtning må tidligst ske 24 timer efter, at Fødevarestyrelsen har godkendt den i stk. 1, nr. 5, nævnte rengøring og desinfektion. Stk. 6. På husdyrbrug der underkastes supplerende undersøgelser jf. § 8, stk. 1, nr. 5, hvor de supplerende undersøgelser ikke bekræfter sygdommen, men hvor svinene fortsat er sero-positive, skal svinene efter Fødevarestyrelsen anvisning, enten: 1) aflives og destrueres, eller 2) slagtes på et slagteri udpeget af Fødevarestyrelsen og ved ankomst til slagteriet holdes adskilt og slagtes adskilt fra andre svin, og kødet efterfølgende forbeholdes hjemmemarkedet."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Foranstaltningerne i § 9 finder ligeledes anvendelse på andre husdyrbrug, såfremt disse husdyrbrugs beliggenhed eller kontakt med det smittede husdyrbrug giver Fødevarestyrelsen anledning til mistanke om smittespredning."
    },
    {
      "provision_ref": "1:11",
      "chapter": "1",
      "section": "11",
      "content": "§ 11. En epidemiologisk undersøgelse iværksat i medfør af denne bekendtgørelse omfatter følgende: 1) Det tidsrum, hvor der kan være forekommet SVD på husdyrbruget. 2) Oplysninger om mulig oprindelse af SVD på husdyrbruget samt identifikation af andre husdyrbrug, hvor der findes svin, som kan være blevet smittede ad samme vej. 3) Oplysninger om flytninger af svin fra eller til husdyrbruget, herunder fjernelse af døde dyr af modtagelige arter."
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Når der er konstateret SVD på et husdyrbrug, opretter Fødevarestyrelsen en beskyttelseszone og en overvågningszone omkring husdyrbruget. Stk. 2. Fødevarestyrelsen kan udvide eller indskrænke zonerne. Stk. 3. Zonerne ophæves af Fødevarestyrelsen."
    },
    {
      "provision_ref": "1:13",
      "chapter": "1",
      "section": "13",
      "content": "§ 13. I beskyttelseszonen er flytning af svin forbudt, jf. dog §§ 14-16. Ejeren eller brugeren skal: 1) informere Fødevarestyrelsen om husdyrbrugets nøjagtige beliggenhed samt om antal af dyr af modtagelige arter og andre dyrearter, der holdes på husdyrbruget, 2) på Fødevarestyrelsens anmodning lade dyrene underkaste en regelmæssig klinisk inspektion, og 3) på Fødevarestyrelsens anmodning lade udtage prøver af dyr af modtagelige arter med henblik på gennemførelse af en laboratoriemæssig undersøgelse for SVD."
    },
    {
      "provision_ref": "1:14",
      "chapter": "1",
      "section": "14",
      "content": "§ 14. Inden for beskyttelseszonen er følgende ikke tilladt: 1) Flytte eller transportere svin ad offentlig eller privat vej, bortset fra husdyrbrugenes interne forbindelsesveje, jf. dog § 15. 2) Fjerne køretøjer og materiel, som er anvendt inden for beskyttelseszonen til transport af svin samt eventuelt forurenet materiale, fra et husdyrbrug eller fra et slagteri, der ligger i beskyttelseszonen, uden at disse er blevet rengjort og desinficeret efter Fødevarestyrelsens anvisning. 3) Fjerne køretøjer og materiel, som er anvendt inden for beskyttelseszonen til transport af svin samt eventuelt forurenet materiale, ud af beskyttelseszonen, uden at disse er blevet rengjort og desinficeret efter Fødevarestyrelsens anvisning samt er inspicerede af Fødevarestyrelsen. 4) Til- eller fraføre avlsmateriale fra et husdyrbrug uden Fødevarestyrelsens tilladelse. Stk. 2. Ejeren eller brugeren skal iværksætte skadedyrsbekæmpelse, såfremt Fødevarestyrelsen finder det nødvendigt. Bekæmpelsen skal ske efter Fødevarestyrelsens anvisning. Stk. 3. Transittransport ad landevej eller med jernbane uden aflæsning eller ophold kan finde sted efter tilladelse fra Fødevarestyrelsen."
    },
    {
      "provision_ref": "1:15",
      "chapter": "1",
      "section": "15",
      "content": "§ 15. Fødevarestyrelsen kan på nærmere fastsatte vilkår tillade, at slagtesvin føres ind i beskyttelseszonen, såfremt de transporteres direkte til et slagteri udpeget af Fødevarestyrelsen."
    },
    {
      "provision_ref": "1:16",
      "chapter": "1",
      "section": "16",
      "content": "§ 16. I beskyttelseszonen må svin i 21 dage efter afslutning af den indledende rengøring og desinfektion, jf. § 9, stk. 1, nr. 5, ikke flyttes fra det husdyrbrug, hvor de holdes. Efter 21 dage kan svin flyttes efter tilladelse fra Fødevarestyrelsen, jf. stk. 2 og 3. Stk. 2. Svin kan flyttes direkte til et slagteri udpeget af Fødevarestyrelsen, såfremt: 1) alle svin på husdyrbruget er inspicerede, 2) der er foretaget en klinisk undersøgelse af alle svin, der skal slagtes, 3) hvert enkelt svin er øremærket eller identificeret på anden godkendt måde, 4) svinene transporteres i køretøjer, der er forseglede af Fødevarestyrelsen, 5) den Fødevarestyrelsen, hvor slagteriet ligger, forinden transporten er underrettet om forsendelsen, 6) svinene ved ankomst til slagteriet holdes adskilt og slagtes adskilt fra andre svin, og 7) et repræsentativt antal svin undersøges serologisk for SVD ved blodprøver udtaget på slagteriet. Stk. 3. Svin kan flyttes direkte til et andet husdyrbrug inden for beskyttelseszonen, såfremt: 1) alle svin på husdyrbruget er inspicerede, 2) der er foretaget en klinisk undersøgelse af alle svin, der skal flyttes, og 3) hvert enkelt svin er øremærket eller identificeret på anden godkendt måde. Stk. 4. Såfremt prøver udtaget i henhold til stk. 2, nr. 7, giver et positivt resultat for SVD, finder bestemmelserne i § 5, § 6, § 9, stk. 5, og § 11 anvendelse."
    },
    {
      "provision_ref": "1:17",
      "chapter": "1",
      "section": "17",
      "content": "§ 17. Kød fra svin som omhandlet i § 16, stk. 2, i denne bekendtgørelse, må ikke indgå i samhandelen inden for EU eller eksporteres til tredjelande. Reglerne om mærkning og håndtering m.v. i § 5 i bekendtgørelse om dyresundhedsbestemmelser for behandling og markedsføring af animalske fødevarer finder anvendelse på sådant kød."
    },
    {
      "provision_ref": "1:18",
      "chapter": "1",
      "section": "18",
      "content": "§ 18. Hvis forbuddet mod at flytte dyr, jf. § 16, stk. 1, 1. pkt., som følge af yderligere sygdomstilfælde i beskyttelseszonen opretholdes i mere end 30 dage, kan Fødevarestyrelsen efter ansøgning og kontrol af de faktiske forhold, tillade flytning af dyr fra et husdyrbrug i beskyttelseszonen med henblik på at imødegå velfærdsmæssige problemer. Stk. 2. Reglerne i § 17 finder tilsvarende anvendelse for kød fra svin, der er omhandlet af tilladelser efter stk. 1."
    },
    {
      "provision_ref": "1:19",
      "chapter": "1",
      "section": "19",
      "content": "§ 19. I overvågningszonen gælder bestemmelserne i § 13, stk. 1, nr. 1. Stk. 2. Inden for overvågningszonen er det ikke tilladt, at flytte og transportere svin, bortset fra direkte transport til slagteri, jf. dog stk. 3. Stk. 3. Svin kan flyttes fra et husdyrbrug, såfremt der ikke er tilført svin til husdyrbruget indenfor de seneste 21 dage. Stk. 4. Svin kan flyttes ud af overvågningszonen, efter tilladelse fra Fødevarestyrelsen, såfremt: 1) alle svin på husdyrbruget er inspicerede senest 48 timer før transporten, 2) der er foretaget en klinisk undersøgelse af alle svin, der skal flyttes, senest 48 timer forud for transporten uden fund af kliniske tegn på SVD, 3) der inden for de seneste 14 dage forud for transporten er foretaget en serologisk repræsentativ undersøgelse af de svin, der skal transporteres, uden fund af antistoffer mod SVD, 4) hvert enkelt svin er øremærket eller identificeret på anden godkendt måde, og 5) køretøjer og materiel, som er anvendt til transporten, rengøres og desinficeres efter hver enkelt transport. Stk. 5. Undersøgelsen i henhold til stk. 4, nr. 3, kan for så vidt angår slagtesvin foretages på grundlag af blodprøver udtaget på slagteriet, der er udpeget af Fødevarestyrelsen. Såfremt prøver giver et positivt resultat for SVD, finder bestemmelserne i § 9, stk. 5, sted. Stk. 6. Køretøjer og materiel, som er anvendt inden for overvågningszonen til transport af svin samt eventuelt forurenet materiale, fra et husdyrbrug eller fra et slagteri, der ligger i overvågningszonen, må ikke føres ud af overvågningszonen, uden at disse er blevet rengjort og desinficeret efter Fødevarestyrelsen anvisning. Stk. 7. Til- eller fraførelse af avlsmateriale fra svin fra et husdyrbrug i overvågningszonen må kun ske efter Fødevarestyrelsens tilladelse. Stk. 8. Ejeren eller brugeren skal iværksætte gnaver- og insektbekæmpelse, såfremt Fødevarestyrelsen finder det nødvendigt. Bekæmpelsen skal ske efter Fødevarestyrelsens anvisning."
    },
    {
      "provision_ref": "1:20",
      "chapter": "1",
      "section": "20",
      "content": "§ 20. Det er ikke tilladt at vaccinere mod SVD, jf. dog stk. 2. Stk. 2. Fødevarestyrelsen kan ved udbrud af SVD påbyde vaccination af svin."
    },
    {
      "provision_ref": "1:21",
      "chapter": "1",
      "section": "21",
      "content": "§ 21. Med bøde straffes den, der: 1) overtræder §§ 3-5, § 6, stk. 1-4, § 7, § 9, stk. 1, 3 eller 5, § 10, § 13, § 14, stk. 1 og 2, § 16, stk. 1-3, §§ 17-20, eller 2) tilsidesætter anvisninger eller vilkår fastsat i medfør af § 6, stk. 1 eller 2, § 9, stk. 1 eller 3, § 14, stk. 1, § 15 eller § 19, stk. 5-8. Stk. 2. Straffen kan stige til fængsel i indtil 2 år, hvis den ved handlingen eller undladelsen skete overtrædelse er begået med forsæt eller grov uagtsomhed, og der ved overtrædelsen er 1) forvoldt skade på menneskers eller dyrs sundhed eller fremkaldt fare herfor, eller 2) opnået eller tilsigtet opnået en økonomisk fordel for den pågældende selv eller andre, herunder ved besparelser. Stk. 3. Der kan pålægges selskaber mv. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "1:22",
      "chapter": "1",
      "section": "22",
      "content": "§ 22. Bekendtgørelsen træder i kraft den 1. januar 2020. Stk. 2. Bekendtgørelse nr. 1480 af 8. december 2015 om bekæmpelse af smitsom blæreudslæt hos svin ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse vedrører bekæmpelse af smitsom blæreudslæt hos svin, herefter: SVD.",
      "valid_from": "2019-12-12",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Husdyrbrug: Enhver lokaliltet, ejendom, konstruktion, eller i tilfælde af frilandsproduktion ethvert område, hvor der holdes dyr eller opbevares avlsmateriale midlertidigt eller permanent, undtagen: a) husstande, hvor der udelukkende holdes selskabsdyr, eller b) dyrlægepraksis eller -klinik. 2) Ejer eller bruger: Den eller de fysiske eller juridiske personer, der ejer ét eller flere dyr af modtagelige arter eller har til opgave at passe det eller dem, mod eller uden vederlag. 3) Beskyttelseszone: En zone med en radius på 3 km omkring hver smittet husdyrbrug, jf. dog § 12, stk. 2. 4) Overvågningszone: En zone med en radius på mindst 10 km omkring hver smittet husdyrbrug, jf. dog § 12, stk. 2. 5) Avlsmateriale: Sæd, oocytter og embryoner fra svin.",
      "valid_from": "2019-12-12",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Ejere eller brugere af svinebesætninger skal ved mistanke om eller bekræftelse af SVD på husdyrbrug straks tilkalde en dyrlæge. Stk. 2. Tilkaldelse af en dyrlæge på grund af mistanke om SVD, jf. stk. 1, skal ske, såfremt der hos svin påvises blærer i mundhule, læber, på tryne eller ved klovene. Stk. 3. Tilkaldes en dyrlæge på grund af mistanke om SVD, jf. stk. 1, eller får en dyrlæge i øvrigt i forbindelse med sit arbejde mistanke om forekomst af SVD, skal dyrlægen snarest muligt foretage en undersøgelse af det mistænkte dyr. Stk. 4. Hvis dyrlægen efter undersøgelsen ikke kan afkræfte mistanken om SVD, skal dyrlægen straks underrette Fødevarestyrelsen om mistanken.",
      "valid_from": "2019-12-12",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Den, der får mistanke om forekomst af SVD hos vildtlevende svin, skal straks anmelde det til Fødevarestyrelsen.",
      "valid_from": "2019-12-12",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Ejeren eller brugeren skal ved mistanke om smitte med SVD, indtil det offentlige tilsyn er iværksat, jf. § 6, påse, at ingen svin flyttes til eller fra husdyrbruget.",
      "valid_from": "2019-12-12",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Et husdyrbrug, hvor der forefindes svin, der mistænkes for at være smittet med SVD, pålægges af Fødevarestyrelsen et offentligt tilsyn. Det offentlige tilsyn omfatter følgende: 1) Ejeren eller brugeren skal lade foretage en optælling over bestanden af svin på husdyrbruget. For hver art angives, hvor mange der allerede er døde eller mistænkes for at være smittede. 2) Ejeren eller brugeren skal lade foretage en optælling af svin, der fødes og dør på husdyrbruget i den periode, hvor der foreligger mistanke. Optællingerne skal ajourføres dagligt. 3) Ejeren eller brugeren skal påse, at alle svin holdes i deres stalde eller lukkes inde andetsteds, hvor de er isoleret. 4) Flytning af svin til eller fra husdyrbruget ikke er tilladt. 5) Til- eller fraførelse af andre dyr end svin kun må ske med tilladelse fra Fødevarestyrelsen. 6) Færdsel til eller fra husdyrbruget af mennesker, køretøjer eller transportmidler m.v. kun må finde sted med tilladelse fra Fødevarestyrelsen. 7) Det ikke er tilladt at flytte kød eller dyrekroppe, avlsmateriale, foder, redskaber, materialer, gødning, gylle, strøelse eller affald fra bedriften, medmindre der foreligger tilladelse hertil fra Fødevarestyrelsen. 8) Ejeren eller brugeren skal lade husdyrbruget deltage i en epidemiologisk undersøgelse i henhold til § 11. 9) Ejeren eller brugeren skal iværksætte skadedyrsbekæmpelse, såfremt Fødevarestyrelsen finder det nødvendigt. Bekæmpelsen skal ske efter Fødevarestyrelsens anvisning. 10) Ejer eller bruger af husdyrbruget skal lade udtage prøver til laboratorieundersøgelser efter Fødevarestyrelsens anvisning. Stk. 2. Ejeren eller brugeren skal sørge for, at der sker desinfektion ved ind- og udgange til de stalde, hvori svin opholder sig, og ved husdyrbrugets ind- og udgange. Desinfektion skal ske efter Fødevarestyrelsens anvisning. Personer, der skal ind på eller forlader husdyrbruget, skal, efter Fødevarestyrelsens anvisning, træffe foranstaltninger til at mindske af risiko for spredning af sygdommen. Stk. 3. De i stk. 1, nr. 1 og 2, nævnte oplysninger skal opbevares i mindst fem år og skal på anmodning forevises Fødevarestyrelsen. Stk. 4. Ejeren eller brugeren skal, indtil det offentlige tilsyn er iværksat, selv påse, at de i stk. 1 nævnte foranstaltninger følges. Stk. 5. Tilsynet ophæves af Fødevarestyrelsen, når mistanken om SVD på husdyrbruget er afkræftet.",
      "valid_from": "2019-12-12",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Foranstaltningerne i § 6 finder ligeledes anvendelse på husdyrbrug, hvis geografiske beliggenhed eller kontakt med det mistænkte husdyrbrug giver Fødevarestyrelsen anledning til mistanke om en eventuel smittespredning.",
      "valid_from": "2019-12-12",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Et husdyrbrug skal anses for værende smittet med SVD: 1) hvis det nationale referencelaboratorium eller et officielt laboratorium, der af Fødevarestyrelsen er udpeget til at foretage den pågældende analyse, har påvist det pågældende virus i materiale fra svin på husdyrbruget, 2) hvis det pågældende virus er påvist i miljøet på husdyrbruget, 3) hvis der på husdyrbruget holdes svin som er seropositive for det pågældende virus, såfremt disse svin eller andre svin på husdyrbruget udviser læsioner, der er karakteristiske for SVD, 4) hvis der på husdyrbruget holdes svin som udviser kliniske tegn eller er seropositive for det pågældende virus, såfremt der er en epidemiologisk forbindelse med en bekræftet smittekilde, eller 5) hvis der i besætninger er påvist sero-positive svin, og hvor supplerende undersøgelser bekræfter forekomsten af sygdommen. Stk. 2. I tilfælde af en epidemi kan Fødevarestyrelsen anse et husdyrbrug for værende smittet alene på grundlag af kliniske symptomer eller epidemiologiske resultater.",
      "valid_from": "2019-12-12",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Et husdyrbrug, som anses for værende smittet med SVD, pålægges af Fødevarestyrelsen et offentligt tilsyn, der omfatter følgende: 1) Ejeren eller brugeren skal lade samtlige svin på husdyrbruget aflive og destruere efter Fødevarestyrelsens anvisning. 2) Ejeren eller brugeren skal lade døde og aflivede svin destruere, bortskaffe, brænde eller nedgrave efter Fødevarestyrelsens anvisning. 3) Affald såsom foder, strøelse, gødning og gylle, som kan være inficeret, skal destrueres eller behandles efter Fødevarestyrelsens anvisning. 4) Ejeren eller brugeren skal påse, at sæd, embryoner og oocytter fra dyr af modtagelige arter, der opbevares på husdyrbruget, destrueres. Fødevarestyrelsen kan dog på nærmere fastsatte vilkår tillade, at produkterne anvendes. 5) Ejeren eller brugeren skal påse, at bygninger, der tjener som stalde for svin, samt transportkøretøjer og andet materiel, der kan være inficeret, rengøres og desinficeres efter Fødevarestyrelsens anvisning. Stk. 2. På et husdyrbrug, hvor der forefindes dyr af modtagelige arter, som anses smittet med SVD, foretager Fødevarestyrelsen en epidemiologisk undersøgelse, jf. § 11. Stk. 3. Sæd, embryoner og oocytter, der er opsamlet fra svin på husdyrbruget i en periode, hvor smitten antages at have været på husdyrbruget, opspores af Fødevarestyrelsen og skal af ejeren lade destruere efter Fødevarestyrelsen anvisninger. Stk. 4. Genindsættelse af svin på husdyrbruget må tidligst ske 28 dage efter, at Fødevarestyrelsen har godkendt den i stk. 1, nr. 5, nævnte rengøring og desinfektion, jf. dog stk. 5. Stk. 5. Konstateres der SVD på et slagteri, pålægges slagteriet et offentligt tilsyn, i henhold til stk. 1, nr. 1- 3 og 5, og stk. 2. Genindsættelse af svin til slagtning må tidligst ske 24 timer efter, at Fødevarestyrelsen har godkendt den i stk. 1, nr. 5, nævnte rengøring og desinfektion. Stk. 6. På husdyrbrug der underkastes supplerende undersøgelser jf. § 8, stk. 1, nr. 5, hvor de supplerende undersøgelser ikke bekræfter sygdommen, men hvor svinene fortsat er sero-positive, skal svinene efter Fødevarestyrelsen anvisning, enten: 1) aflives og destrueres, eller 2) slagtes på et slagteri udpeget af Fødevarestyrelsen og ved ankomst til slagteriet holdes adskilt og slagtes adskilt fra andre svin, og kødet efterfølgende forbeholdes hjemmemarkedet.",
      "valid_from": "2019-12-12",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Foranstaltningerne i § 9 finder ligeledes anvendelse på andre husdyrbrug, såfremt disse husdyrbrugs beliggenhed eller kontakt med det smittede husdyrbrug giver Fødevarestyrelsen anledning til mistanke om smittespredning.",
      "valid_from": "2019-12-12",
      "valid_to": null
    },
    {
      "provision_ref": "1:11",
      "chapter": "1",
      "section": "11",
      "content": "§ 11. En epidemiologisk undersøgelse iværksat i medfør af denne bekendtgørelse omfatter følgende: 1) Det tidsrum, hvor der kan være forekommet SVD på husdyrbruget. 2) Oplysninger om mulig oprindelse af SVD på husdyrbruget samt identifikation af andre husdyrbrug, hvor der findes svin, som kan være blevet smittede ad samme vej. 3) Oplysninger om flytninger af svin fra eller til husdyrbruget, herunder fjernelse af døde dyr af modtagelige arter.",
      "valid_from": "2019-12-12",
      "valid_to": null
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Når der er konstateret SVD på et husdyrbrug, opretter Fødevarestyrelsen en beskyttelseszone og en overvågningszone omkring husdyrbruget. Stk. 2. Fødevarestyrelsen kan udvide eller indskrænke zonerne. Stk. 3. Zonerne ophæves af Fødevarestyrelsen.",
      "valid_from": "2019-12-12",
      "valid_to": null
    },
    {
      "provision_ref": "1:13",
      "chapter": "1",
      "section": "13",
      "content": "§ 13. I beskyttelseszonen er flytning af svin forbudt, jf. dog §§ 14-16. Ejeren eller brugeren skal: 1) informere Fødevarestyrelsen om husdyrbrugets nøjagtige beliggenhed samt om antal af dyr af modtagelige arter og andre dyrearter, der holdes på husdyrbruget, 2) på Fødevarestyrelsens anmodning lade dyrene underkaste en regelmæssig klinisk inspektion, og 3) på Fødevarestyrelsens anmodning lade udtage prøver af dyr af modtagelige arter med henblik på gennemførelse af en laboratoriemæssig undersøgelse for SVD.",
      "valid_from": "2019-12-12",
      "valid_to": null
    },
    {
      "provision_ref": "1:14",
      "chapter": "1",
      "section": "14",
      "content": "§ 14. Inden for beskyttelseszonen er følgende ikke tilladt: 1) Flytte eller transportere svin ad offentlig eller privat vej, bortset fra husdyrbrugenes interne forbindelsesveje, jf. dog § 15. 2) Fjerne køretøjer og materiel, som er anvendt inden for beskyttelseszonen til transport af svin samt eventuelt forurenet materiale, fra et husdyrbrug eller fra et slagteri, der ligger i beskyttelseszonen, uden at disse er blevet rengjort og desinficeret efter Fødevarestyrelsens anvisning. 3) Fjerne køretøjer og materiel, som er anvendt inden for beskyttelseszonen til transport af svin samt eventuelt forurenet materiale, ud af beskyttelseszonen, uden at disse er blevet rengjort og desinficeret efter Fødevarestyrelsens anvisning samt er inspicerede af Fødevarestyrelsen. 4) Til- eller fraføre avlsmateriale fra et husdyrbrug uden Fødevarestyrelsens tilladelse. Stk. 2. Ejeren eller brugeren skal iværksætte skadedyrsbekæmpelse, såfremt Fødevarestyrelsen finder det nødvendigt. Bekæmpelsen skal ske efter Fødevarestyrelsens anvisning. Stk. 3. Transittransport ad landevej eller med jernbane uden aflæsning eller ophold kan finde sted efter tilladelse fra Fødevarestyrelsen.",
      "valid_from": "2019-12-12",
      "valid_to": null
    },
    {
      "provision_ref": "1:15",
      "chapter": "1",
      "section": "15",
      "content": "§ 15. Fødevarestyrelsen kan på nærmere fastsatte vilkår tillade, at slagtesvin føres ind i beskyttelseszonen, såfremt de transporteres direkte til et slagteri udpeget af Fødevarestyrelsen.",
      "valid_from": "2019-12-12",
      "valid_to": null
    },
    {
      "provision_ref": "1:16",
      "chapter": "1",
      "section": "16",
      "content": "§ 16. I beskyttelseszonen må svin i 21 dage efter afslutning af den indledende rengøring og desinfektion, jf. § 9, stk. 1, nr. 5, ikke flyttes fra det husdyrbrug, hvor de holdes. Efter 21 dage kan svin flyttes efter tilladelse fra Fødevarestyrelsen, jf. stk. 2 og 3. Stk. 2. Svin kan flyttes direkte til et slagteri udpeget af Fødevarestyrelsen, såfremt: 1) alle svin på husdyrbruget er inspicerede, 2) der er foretaget en klinisk undersøgelse af alle svin, der skal slagtes, 3) hvert enkelt svin er øremærket eller identificeret på anden godkendt måde, 4) svinene transporteres i køretøjer, der er forseglede af Fødevarestyrelsen, 5) den Fødevarestyrelsen, hvor slagteriet ligger, forinden transporten er underrettet om forsendelsen, 6) svinene ved ankomst til slagteriet holdes adskilt og slagtes adskilt fra andre svin, og 7) et repræsentativt antal svin undersøges serologisk for SVD ved blodprøver udtaget på slagteriet. Stk. 3. Svin kan flyttes direkte til et andet husdyrbrug inden for beskyttelseszonen, såfremt: 1) alle svin på husdyrbruget er inspicerede, 2) der er foretaget en klinisk undersøgelse af alle svin, der skal flyttes, og 3) hvert enkelt svin er øremærket eller identificeret på anden godkendt måde. Stk. 4. Såfremt prøver udtaget i henhold til stk. 2, nr. 7, giver et positivt resultat for SVD, finder bestemmelserne i § 5, § 6, § 9, stk. 5, og § 11 anvendelse.",
      "valid_from": "2019-12-12",
      "valid_to": null
    },
    {
      "provision_ref": "1:17",
      "chapter": "1",
      "section": "17",
      "content": "§ 17. Kød fra svin som omhandlet i § 16, stk. 2, i denne bekendtgørelse, må ikke indgå i samhandelen inden for EU eller eksporteres til tredjelande. Reglerne om mærkning og håndtering m.v. i § 5 i bekendtgørelse om dyresundhedsbestemmelser for behandling og markedsføring af animalske fødevarer finder anvendelse på sådant kød.",
      "valid_from": "2019-12-12",
      "valid_to": null
    },
    {
      "provision_ref": "1:18",
      "chapter": "1",
      "section": "18",
      "content": "§ 18. Hvis forbuddet mod at flytte dyr, jf. § 16, stk. 1, 1. pkt., som følge af yderligere sygdomstilfælde i beskyttelseszonen opretholdes i mere end 30 dage, kan Fødevarestyrelsen efter ansøgning og kontrol af de faktiske forhold, tillade flytning af dyr fra et husdyrbrug i beskyttelseszonen med henblik på at imødegå velfærdsmæssige problemer. Stk. 2. Reglerne i § 17 finder tilsvarende anvendelse for kød fra svin, der er omhandlet af tilladelser efter stk. 1.",
      "valid_from": "2019-12-12",
      "valid_to": null
    },
    {
      "provision_ref": "1:19",
      "chapter": "1",
      "section": "19",
      "content": "§ 19. I overvågningszonen gælder bestemmelserne i § 13, stk. 1, nr. 1. Stk. 2. Inden for overvågningszonen er det ikke tilladt, at flytte og transportere svin, bortset fra direkte transport til slagteri, jf. dog stk. 3. Stk. 3. Svin kan flyttes fra et husdyrbrug, såfremt der ikke er tilført svin til husdyrbruget indenfor de seneste 21 dage. Stk. 4. Svin kan flyttes ud af overvågningszonen, efter tilladelse fra Fødevarestyrelsen, såfremt: 1) alle svin på husdyrbruget er inspicerede senest 48 timer før transporten, 2) der er foretaget en klinisk undersøgelse af alle svin, der skal flyttes, senest 48 timer forud for transporten uden fund af kliniske tegn på SVD, 3) der inden for de seneste 14 dage forud for transporten er foretaget en serologisk repræsentativ undersøgelse af de svin, der skal transporteres, uden fund af antistoffer mod SVD, 4) hvert enkelt svin er øremærket eller identificeret på anden godkendt måde, og 5) køretøjer og materiel, som er anvendt til transporten, rengøres og desinficeres efter hver enkelt transport. Stk. 5. Undersøgelsen i henhold til stk. 4, nr. 3, kan for så vidt angår slagtesvin foretages på grundlag af blodprøver udtaget på slagteriet, der er udpeget af Fødevarestyrelsen. Såfremt prøver giver et positivt resultat for SVD, finder bestemmelserne i § 9, stk. 5, sted. Stk. 6. Køretøjer og materiel, som er anvendt inden for overvågningszonen til transport af svin samt eventuelt forurenet materiale, fra et husdyrbrug eller fra et slagteri, der ligger i overvågningszonen, må ikke føres ud af overvågningszonen, uden at disse er blevet rengjort og desinficeret efter Fødevarestyrelsen anvisning. Stk. 7. Til- eller fraførelse af avlsmateriale fra svin fra et husdyrbrug i overvågningszonen må kun ske efter Fødevarestyrelsens tilladelse. Stk. 8. Ejeren eller brugeren skal iværksætte gnaver- og insektbekæmpelse, såfremt Fødevarestyrelsen finder det nødvendigt. Bekæmpelsen skal ske efter Fødevarestyrelsens anvisning.",
      "valid_from": "2019-12-12",
      "valid_to": null
    },
    {
      "provision_ref": "1:20",
      "chapter": "1",
      "section": "20",
      "content": "§ 20. Det er ikke tilladt at vaccinere mod SVD, jf. dog stk. 2. Stk. 2. Fødevarestyrelsen kan ved udbrud af SVD påbyde vaccination af svin.",
      "valid_from": "2019-12-12",
      "valid_to": null
    },
    {
      "provision_ref": "1:21",
      "chapter": "1",
      "section": "21",
      "content": "§ 21. Med bøde straffes den, der: 1) overtræder §§ 3-5, § 6, stk. 1-4, § 7, § 9, stk. 1, 3 eller 5, § 10, § 13, § 14, stk. 1 og 2, § 16, stk. 1-3, §§ 17-20, eller 2) tilsidesætter anvisninger eller vilkår fastsat i medfør af § 6, stk. 1 eller 2, § 9, stk. 1 eller 3, § 14, stk. 1, § 15 eller § 19, stk. 5-8. Stk. 2. Straffen kan stige til fængsel i indtil 2 år, hvis den ved handlingen eller undladelsen skete overtrædelse er begået med forsæt eller grov uagtsomhed, og der ved overtrædelsen er 1) forvoldt skade på menneskers eller dyrs sundhed eller fremkaldt fare herfor, eller 2) opnået eller tilsigtet opnået en økonomisk fordel for den pågældende selv eller andre, herunder ved besparelser. Stk. 3. Der kan pålægges selskaber mv. (juridiske personer) strafansvar efter reglerne i straffelovens 5. kapitel.",
      "valid_from": "2019-12-12",
      "valid_to": null
    },
    {
      "provision_ref": "1:22",
      "chapter": "1",
      "section": "22",
      "content": "§ 22. Bekendtgørelsen træder i kraft den 1. januar 2020. Stk. 2. Bekendtgørelse nr. 1480 af 8. december 2015 om bekæmpelse af smitsom blæreudslæt hos svin ophæves.",
      "valid_from": "2019-12-12",
      "valid_to": null
    }
  ],
  "definitions": []
}
