{
  "id": "2008:1237",
  "type": "statute",
  "title": "Bekendtgørelse om betaling for kontrol af foder og foderstofvirksomheder",
  "short_name": "BEK H#LOKDOK04",
  "status": "in_force",
  "issued_date": "2008-12-15",
  "url": "https://www.retsinformation.dk/eli/lta/2008/1237/xml",
  "description": "Retsinformation source. DocumentId=AH003153; AccessionNumber=B20080123705; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Foderstofvirksomheder, der i henhold til bekendtgørelse om foder og foderstofvirksomheder er registrerings- eller godkendelsespligtige, skal betale gebyrer som fastsat i bilag 1 til dækning af Plantedirektoratets udgifter til administration og kontrol m.m. i henhold til lov om foderstoffer, bekendtgørelse om foder og foderstofvirksomheder, Europa-Parlamentets og Rådets forordning (EF) nr. 999/2001 af 22. maj 2001 om fastsættelse af regler for forebyggelse af kontrol med og udryddelse af visse transmissible spongiforme encephalopatier, for så vidt angår foder, som senest ændret ved Kommissionens forordning (EF) nr. 956/2008 af 29. september 2008, Europa-Parlamentets og Rådets forordning (EF) nr. 178/2002 af 28. januar 2002 om generelle principper og krav i fødevarelovgivningen, om oprettelse af Den Europæiske Fødevaresikkerhedsautoritet og om procedurer vedrørende fødevaresikkerhed, som senest ændret ved Kommissionens forordning (EF) nr. 202/2008 af 4. marts 2008, Europa-Parlamentets og Rådets forordning nr. 1774/2002/EF af 3. oktober 2002 om sundhedsbestemmelser for animalske biprodukter, som ikke er bestemt til konsum, som senest ændret ved Kommissions forordning (EF) nr. 777 af 4. august 2008, Europa-Parlamentets og Rådets forordning (EF) nr. 1829/2003 af 22. september 2003 om genetisk modificerede fødevarer og foderstoffer som senest ændret ved Kommissionens forordning (EF) nr. 298 af 11. marts 2008, Europa-Parlamentets og Rådets forordning (EF) nr. 1830/2003 af 22. september 2003 om sporbarhed og mærkning af genetisk modificerede organismer og sporbarhed af fødevarer og foder fremstillet af genetisk modificerede organismer og om ændring af direktiv 2001/18/EF, Europa-Parlamentets og Rådets forordning (EF) nr. 1831/2003 af 22. september 2003 om fodertilsætningsstoffer som senest ændret ved Kommissionens forordning (EF) nr. 378/2005 af 4. marts 2005, samt Europa-Parlamentets og Rådets forordning (EF) nr. 183/2005 af 12. januar 2005 om krav til foderstofhygiejne."
    },
    {
      "provision_ref": "2",
      "section": "2",
      "content": "§ 2. For ansøgning om registrering eller godkendelse, jf. § 22 i bekendtgørelse om foder og foderstofvirksomheder, skal foderstofvirksomheder, bortset fra virksomheder, der udelukkende er beskæftiget med primærproduktion af fodermidler eller fodring af dyr og som ikke anvender forblandinger eller fodertilsætningsstoffer i ren form, betale et gebyr som fastsat i bilag 1, A."
    },
    {
      "provision_ref": "3",
      "section": "3",
      "content": "§ 3. Foderstofvirksomheder, bortset fra virksomheder, der alene har aktiviteter som anført i stk. 2 eller 3, skal betale ét årligt grundgebyr, jf. bilag 1, B, nr. 1, pr. enhed, jf. § 22, stk. 5, i bekendtgørelse om foder og foderstofvirksomheder. Stk. 2. Foderstofvirksomheder, der ved fodring anvender forblandinger eller fodertilsætningsstoffer i ren form, skal pr. CVR-nr. eller CPR-nr. betale det i bilag 1, B, nr. 2, anførte grundgebyr. Stk. 3. Foderstofvirksomheder, der er beskæftiget med primærproduktion af fodermidler eller fodrer dyr og som ikke anvender forblandinger eller fodertilsætningsstoffer i ren form, skal betale det i bilag 1, B, nr. 3, anførte grundgebyr. Grundgebyret opkræves pr. CVR-nr. eller CPR-nr. Foderstofvirksomheder, der i medfør af bekendtgørelse nr. 816 af 14. juli 2006 om betaling for foderstofkontrol i 2006 har forudbetalt registreringsafgift for en flerårig periode, skal først betale grundgebyr igen efter udløbet af perioden. Stk. 4. Hvis en enhed af en foderstofvirksomhed i medfør af stk. 1-3, skal betale flere grundgebyrer for samme enhed, betales der alene grundgebyr for den dyreste kategori."
    },
    {
      "provision_ref": "4",
      "section": "4",
      "content": "§ 4. Foderstofvirksomheder, der kun er registreret eller godkendt en del af året, kan ikke kræve tilbagebetaling eller reduktion af grundgebyret for ophørsåret. Foderstofvirksomheder, der har forudbetalt registreringsafgift for en flerårig periode, får dog tilbagebetalt afgiften for det eller de resterende hele år af den flerårige periode, som ligger efter ophørsåret."
    },
    {
      "provision_ref": "5",
      "section": "5",
      "content": "§ 5. Foderstofvirksomheder, der er omfattet af § 3, stk. 1, skal betale for Plantedirektoratets tidsforbrug, jf. bilag 1, D i forbindelse med godkendelsestilsyn og kontrol, herunder forberedelse og opfølgning på denne kontrol."
    },
    {
      "provision_ref": "6",
      "section": "6",
      "content": "§ 6. I forbindelse med godkendelsestilsyn og kontrol betales et startgebyr som fastsat i bilag 1, C."
    },
    {
      "provision_ref": "7",
      "section": "7",
      "content": "§ 7. Fødevarevirksomheder, der også er godkendt eller registreret som foderstofvirksomheder i henhold til bekendtgørelse om foder og foderstofvirksomheder, fordi de sælger biprodukter til brug som foder, kontrolleres udelukkende af Fødevarestyrelsen, jf. bekendtgørelse om delegation af visse opgaver til Fødevarestyrelsen. For denne kontrol opkræves der ikke betaling i henhold til taksterne i bilag 1, D., i denne bekendtgørelse, men alene i henhold til Fødevarestyrelsens takster, jf. bekendtgørelse om betaling for kontrol af fødevarer og levende dyr m.v."
    },
    {
      "provision_ref": "8",
      "section": "8",
      "content": "§ 8. Foderstofvirksomheder, der sælger fodermidler til slutbruger her i landet, til andre EU-lande eller til eksport skal betale mængdegebyr af fodermidlet, som fastsat i bilag 1, E, nr. 1, A eller B. Stk. 2. Foderstofvirksomheder, der til brug på egen bedrift enten importerer, eller fra et andet EU-land indfører fodermidler, foderblandinger eller forblandinger, skal betale mængdegebyr som fastsat i bilag 1, E, nr. 1, A. Stk. 3. Foderstofvirksomheder, der producerer forblandinger skal ved salg betale mængdegebyr som fastsat i bilag 1, E, nr.1, A eller B af de fodermidler, der indgår i det producerede foder. Stk. 4. Foderstofvirksomheder, der producerer foderblandinger, undtagen foderblandinger til fisk, skal ved salg betale mængdegebyr som fastsat i bilag 1, E, nr. 1, A eller B af de fodermidler, der indgår i det producerede foder. Stk. 5. Foderstofvirksomheder, der producerer foderblandinger til fisk, skal ved salg betale mængdegebyr som fastsat i bilag 1, E, nr. 2, A eller B af de fodermidler, der indgår i det producerede foder. Stk. 6. Foderstofvirksomheder, der enten importerer eller fra et andet EU-land indfører foder, skal ved salg betale mængdegebyr som fastsat i bilag 1, E, nr.1, A eller 2, A, af de fodermidler, der indgår i det importerede eller indførte foder."
    },
    {
      "provision_ref": "9",
      "section": "9",
      "content": "§ 9. Undtaget fra gebyr er fodermidler, der påviseligt tidligere har udløst gebyr til Plantedirektoratet ved omsætning inden for EU. Stk. 2. Fodermidler, der påviseligt tidligere har udløst gebyr til Plantedirektoratet ved eksport, pålægges ved genindførelse i Danmark et gebyr svarende til forskellen mellem taksten for fodermidler solgt til lande uden for EU og fodermidler, der sælges inden for EU, jf. bilag 1, E, nr. 1 og 2. Stk. 3. Foderstofvirksomheder, der af Plantedirektoratet eller fødevareregionen er blevet vurderet at leve op til kravene i Europa-Parlamentets og Rådets forordning (EF) nr. 183/2005 af 12. januar 2005 om krav til foderstofhygiejne, opnår en reduktion på 5 pct. af mængdegebyret på fodermidler. Selv om en foderstofvirksomhed måtte have modtaget en sådan positiv vurdering fra både Plantedirektoratet og fødevareregionen, opnås dog kun en samlet reduktion på 5 pct. af mængdegebyret. Stk. 4. Mængdegebyret beregnes af de fodermidler, der indgår i foderet. I tilfælde, hvor det beregnede gebyr udgør et så stort beløb i forhold til fodermidlernes værdi, at foderstofvirksomheden i forbindelse med den årlige indberetning, jf. § 12, kan sandsynliggøre, at mængdegebyret vil virke væsentligt konkurrenceforvridende, kan Plantedirektoratet foretage en nedsættelse af mængdegebyret."
    },
    {
      "provision_ref": "10",
      "section": "10",
      "content": "§ 10. Foderstofvirksomheder, der producerer fodertilsætningsstoffer, skal ved salg betale mængdegebyr som fastsat i bilag 1, E, nr. 3, af de producerede fodertilsætningsstoffer. Stk. 2. Foderstofvirksomheder, herunder landbrug, der enten importerer foder eller fra et andet EU-land indfører foder, skal ved salg eller ved brug på egen bedrift betale mængdegebyr som fastsat i bilag 1, E, nr. 3, A, af fodertilsætningsstoffer i ren form eller de fodertilsætningsstoffer, der indgår i foderet."
    },
    {
      "provision_ref": "11",
      "section": "11",
      "content": "§ 11. Undtaget for gebyr er fodertilsætningsstoffer, der påviseligt tidligere har udløst gebyr til Plantedirektoratet ved omsætning inden for EU. Stk. 2. Fodertilsætningsstoffer, der påviseligt tidligere har udløst gebyr til Plantedirektoratet ved eksport, pålægges ved genindførelse i Danmark et gebyr svarende til forskellen mellem taksten for fodertilsætningsstoffer solgt til lande uden for EU og fodertilsætningsstoffer, der sælges inden for EU, jf. bilag 1, E, nr. 3. Stk. 3. Foderstofvirksomheder, der af Plantedirektoratet eller fødevareregionen er blevet vurderet at leve op til kravene i Europa-Parlamentets og Rådets forordning (EF) nr. 183/2005 af 12. januar 2005 om krav til foderstofhygiejne, opnår en reduktion på 5 pct. af mængdegebyret på fodertilsætningsstoffer. Selv om en foderstofvirksomhed måtte have modtaget en sådan positiv vurdering fra både Plantedirektoratet og fødevareregionen, opnås dog kun en samlet reduktion på 5 pct. af mængdegebyret. Stk. 4. Mængdegebyret beregnes af den totale vægt af fodertilsætningsstoffet. I tilfælde, hvor det beregnede gebyr udgør et så stort beløb i forhold til fodertilsætningsstoffets værdi, at foderstofvirksomheden i forbindelse med den årlige indberetning, jf. § 12, kan sandsynliggøre, at mængdegebyret vil virke væsentligt konkurrenceforvridende, kan Plantedirektoratet foretage en nedsættelse af mængdegebyret."
    },
    {
      "provision_ref": "12",
      "section": "12",
      "content": "§ 12. Foderstofvirksomheder skal efter anmodning fra Plantedirektoratet og inden en frist fastsat af direktoratet meddele direktoratet de oplysninger om virksomhedens import, samhandel, produktion og salg i det senest afsluttede kalenderår, der er nødvendige for beregning af mængdegebyrerne og fastsættelse af det årlige grundgebyr. Direktoratet kan udbede sig supplerende oplysninger og dokumentation. Stk. 2. Undlader en virksomhed at meddele direktoratet de nødvendige oplysninger inden den fastsatte frist, fastsætter direktoratet beregningsgrundlaget for mængdegebyrerne skønsmæssigt. Stk. 3. Plantedirektoratet kontrollerer de indberettede oplysninger."
    },
    {
      "provision_ref": "13",
      "section": "13",
      "content": "§ 13. For foderstofvirksomheder, der godkendes eller registreres for første gang, beregnes de årlige mængdegebyrer for perioden fra godkendelses- eller registreringspligtens indtræden og til udløbet af det pågældende kalenderår på grundlag af virksomhedens oplysninger om forventet import, samhandel og salg i den pågældende periode. Stk. 2. I virksomhedens andet registreringsår beregnes mængdegebyrerne til dækning af kontrollen i dette kalenderår på grundlag af virksomhedens oplysninger om forventet import, samhandel og salg i hele kalenderåret. Stk. 3. Fra virksomhedens tredje registreringsår beregnes mængdegebyrerne i det indeværende kalenderår på grundlag af virksomhedens oplysninger om faktisk import, samhandel og salg i det umiddelbart foregående år."
    },
    {
      "provision_ref": "14",
      "section": "14",
      "content": "§ 14. De årlige mængdegebyrer opkræves hos den, der på opkrævningstidspunktet er ejer af den pågældende virksomhed. Stk. 2. Foderstofvirksomheder, der som følge af ophør afmelder deres godkendelse eller registrering i løbet af kalenderåret, kan få refunderet mængdegebyrer svarende til den del af kalenderåret, hvor virksomheden ikke længere har nogen aktivitet, hvis meddelelse om ophør eller forventet ophør som foderstofvirksomhed er modtaget i Plantedirektoratet senest den 1. november i det pågældende år. Stk. 3. Virksomhedsoverdragelse i løbet af kalenderåret medfører ingen refusion af gebyrer."
    },
    {
      "provision_ref": "15",
      "section": "15",
      "content": "§ 15. Gebyrer forfalder ved påkrav, og betaling skal ske senest 30 dage efter fakturaens dato. Stk. 2. Betales forfaldne gebyrer ikke rettidigt, skal der betales en årlig rente svarende til renten i henhold til rentelovens § 5. Den tillagte rente udgør dog mindst 50 kr. Stk. 3. For erindringsskrivelser betales et rykkergebyr på 100 kr."
    },
    {
      "provision_ref": "16",
      "section": "16",
      "content": "§ 16. Bekendtgørelsen træder i kraft den 1. januar 2009. Stk. 2. Bekendtgørelse nr. 290 af 28. april 2008 om betaling for kontrol af foder og foderstofvirksomheder ophæves."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Foderstofvirksomheder, der i henhold til bekendtgørelse om foder og foderstofvirksomheder er registrerings- eller godkendelsespligtige, skal betale gebyrer som fastsat i bilag 1 til dækning af Plantedirektoratets udgifter til administration og kontrol m.m. i henhold til lov om foderstoffer, bekendtgørelse om foder og foderstofvirksomheder, Europa-Parlamentets og Rådets forordning (EF) nr. 999/2001 af 22. maj 2001 om fastsættelse af regler for forebyggelse af kontrol med og udryddelse af visse transmissible spongiforme encephalopatier, for så vidt angår foder, som senest ændret ved Kommissionens forordning (EF) nr. 956/2008 af 29. september 2008, Europa-Parlamentets og Rådets forordning (EF) nr. 178/2002 af 28. januar 2002 om generelle principper og krav i fødevarelovgivningen, om oprettelse af Den Europæiske Fødevaresikkerhedsautoritet og om procedurer vedrørende fødevaresikkerhed, som senest ændret ved Kommissionens forordning (EF) nr. 202/2008 af 4. marts 2008, Europa-Parlamentets og Rådets forordning nr. 1774/2002/EF af 3. oktober 2002 om sundhedsbestemmelser for animalske biprodukter, som ikke er bestemt til konsum, som senest ændret ved Kommissions forordning (EF) nr. 777 af 4. august 2008, Europa-Parlamentets og Rådets forordning (EF) nr. 1829/2003 af 22. september 2003 om genetisk modificerede fødevarer og foderstoffer som senest ændret ved Kommissionens forordning (EF) nr. 298 af 11. marts 2008, Europa-Parlamentets og Rådets forordning (EF) nr. 1830/2003 af 22. september 2003 om sporbarhed og mærkning af genetisk modificerede organismer og sporbarhed af fødevarer og foder fremstillet af genetisk modificerede organismer og om ændring af direktiv 2001/18/EF, Europa-Parlamentets og Rådets forordning (EF) nr. 1831/2003 af 22. september 2003 om fodertilsætningsstoffer som senest ændret ved Kommissionens forordning (EF) nr. 378/2005 af 4. marts 2005, samt Europa-Parlamentets og Rådets forordning (EF) nr. 183/2005 af 12. januar 2005 om krav til foderstofhygiejne.",
      "valid_from": "2008-12-15",
      "valid_to": null
    },
    {
      "provision_ref": "2",
      "section": "2",
      "content": "§ 2. For ansøgning om registrering eller godkendelse, jf. § 22 i bekendtgørelse om foder og foderstofvirksomheder, skal foderstofvirksomheder, bortset fra virksomheder, der udelukkende er beskæftiget med primærproduktion af fodermidler eller fodring af dyr og som ikke anvender forblandinger eller fodertilsætningsstoffer i ren form, betale et gebyr som fastsat i bilag 1, A.",
      "valid_from": "2008-12-15",
      "valid_to": null
    },
    {
      "provision_ref": "3",
      "section": "3",
      "content": "§ 3. Foderstofvirksomheder, bortset fra virksomheder, der alene har aktiviteter som anført i stk. 2 eller 3, skal betale ét årligt grundgebyr, jf. bilag 1, B, nr. 1, pr. enhed, jf. § 22, stk. 5, i bekendtgørelse om foder og foderstofvirksomheder. Stk. 2. Foderstofvirksomheder, der ved fodring anvender forblandinger eller fodertilsætningsstoffer i ren form, skal pr. CVR-nr. eller CPR-nr. betale det i bilag 1, B, nr. 2, anførte grundgebyr. Stk. 3. Foderstofvirksomheder, der er beskæftiget med primærproduktion af fodermidler eller fodrer dyr og som ikke anvender forblandinger eller fodertilsætningsstoffer i ren form, skal betale det i bilag 1, B, nr. 3, anførte grundgebyr. Grundgebyret opkræves pr. CVR-nr. eller CPR-nr. Foderstofvirksomheder, der i medfør af bekendtgørelse nr. 816 af 14. juli 2006 om betaling for foderstofkontrol i 2006 har forudbetalt registreringsafgift for en flerårig periode, skal først betale grundgebyr igen efter udløbet af perioden. Stk. 4. Hvis en enhed af en foderstofvirksomhed i medfør af stk. 1-3, skal betale flere grundgebyrer for samme enhed, betales der alene grundgebyr for den dyreste kategori.",
      "valid_from": "2008-12-15",
      "valid_to": null
    },
    {
      "provision_ref": "4",
      "section": "4",
      "content": "§ 4. Foderstofvirksomheder, der kun er registreret eller godkendt en del af året, kan ikke kræve tilbagebetaling eller reduktion af grundgebyret for ophørsåret. Foderstofvirksomheder, der har forudbetalt registreringsafgift for en flerårig periode, får dog tilbagebetalt afgiften for det eller de resterende hele år af den flerårige periode, som ligger efter ophørsåret.",
      "valid_from": "2008-12-15",
      "valid_to": null
    },
    {
      "provision_ref": "5",
      "section": "5",
      "content": "§ 5. Foderstofvirksomheder, der er omfattet af § 3, stk. 1, skal betale for Plantedirektoratets tidsforbrug, jf. bilag 1, D i forbindelse med godkendelsestilsyn og kontrol, herunder forberedelse og opfølgning på denne kontrol.",
      "valid_from": "2008-12-15",
      "valid_to": null
    },
    {
      "provision_ref": "6",
      "section": "6",
      "content": "§ 6. I forbindelse med godkendelsestilsyn og kontrol betales et startgebyr som fastsat i bilag 1, C.",
      "valid_from": "2008-12-15",
      "valid_to": null
    },
    {
      "provision_ref": "7",
      "section": "7",
      "content": "§ 7. Fødevarevirksomheder, der også er godkendt eller registreret som foderstofvirksomheder i henhold til bekendtgørelse om foder og foderstofvirksomheder, fordi de sælger biprodukter til brug som foder, kontrolleres udelukkende af Fødevarestyrelsen, jf. bekendtgørelse om delegation af visse opgaver til Fødevarestyrelsen. For denne kontrol opkræves der ikke betaling i henhold til taksterne i bilag 1, D., i denne bekendtgørelse, men alene i henhold til Fødevarestyrelsens takster, jf. bekendtgørelse om betaling for kontrol af fødevarer og levende dyr m.v.",
      "valid_from": "2008-12-15",
      "valid_to": null
    },
    {
      "provision_ref": "8",
      "section": "8",
      "content": "§ 8. Foderstofvirksomheder, der sælger fodermidler til slutbruger her i landet, til andre EU-lande eller til eksport skal betale mængdegebyr af fodermidlet, som fastsat i bilag 1, E, nr. 1, A eller B. Stk. 2. Foderstofvirksomheder, der til brug på egen bedrift enten importerer, eller fra et andet EU-land indfører fodermidler, foderblandinger eller forblandinger, skal betale mængdegebyr som fastsat i bilag 1, E, nr. 1, A. Stk. 3. Foderstofvirksomheder, der producerer forblandinger skal ved salg betale mængdegebyr som fastsat i bilag 1, E, nr.1, A eller B af de fodermidler, der indgår i det producerede foder. Stk. 4. Foderstofvirksomheder, der producerer foderblandinger, undtagen foderblandinger til fisk, skal ved salg betale mængdegebyr som fastsat i bilag 1, E, nr. 1, A eller B af de fodermidler, der indgår i det producerede foder. Stk. 5. Foderstofvirksomheder, der producerer foderblandinger til fisk, skal ved salg betale mængdegebyr som fastsat i bilag 1, E, nr. 2, A eller B af de fodermidler, der indgår i det producerede foder. Stk. 6. Foderstofvirksomheder, der enten importerer eller fra et andet EU-land indfører foder, skal ved salg betale mængdegebyr som fastsat i bilag 1, E, nr.1, A eller 2, A, af de fodermidler, der indgår i det importerede eller indførte foder.",
      "valid_from": "2008-12-15",
      "valid_to": null
    },
    {
      "provision_ref": "9",
      "section": "9",
      "content": "§ 9. Undtaget fra gebyr er fodermidler, der påviseligt tidligere har udløst gebyr til Plantedirektoratet ved omsætning inden for EU. Stk. 2. Fodermidler, der påviseligt tidligere har udløst gebyr til Plantedirektoratet ved eksport, pålægges ved genindførelse i Danmark et gebyr svarende til forskellen mellem taksten for fodermidler solgt til lande uden for EU og fodermidler, der sælges inden for EU, jf. bilag 1, E, nr. 1 og 2. Stk. 3. Foderstofvirksomheder, der af Plantedirektoratet eller fødevareregionen er blevet vurderet at leve op til kravene i Europa-Parlamentets og Rådets forordning (EF) nr. 183/2005 af 12. januar 2005 om krav til foderstofhygiejne, opnår en reduktion på 5 pct. af mængdegebyret på fodermidler. Selv om en foderstofvirksomhed måtte have modtaget en sådan positiv vurdering fra både Plantedirektoratet og fødevareregionen, opnås dog kun en samlet reduktion på 5 pct. af mængdegebyret. Stk. 4. Mængdegebyret beregnes af de fodermidler, der indgår i foderet. I tilfælde, hvor det beregnede gebyr udgør et så stort beløb i forhold til fodermidlernes værdi, at foderstofvirksomheden i forbindelse med den årlige indberetning, jf. § 12, kan sandsynliggøre, at mængdegebyret vil virke væsentligt konkurrenceforvridende, kan Plantedirektoratet foretage en nedsættelse af mængdegebyret.",
      "valid_from": "2008-12-15",
      "valid_to": null
    },
    {
      "provision_ref": "10",
      "section": "10",
      "content": "§ 10. Foderstofvirksomheder, der producerer fodertilsætningsstoffer, skal ved salg betale mængdegebyr som fastsat i bilag 1, E, nr. 3, af de producerede fodertilsætningsstoffer. Stk. 2. Foderstofvirksomheder, herunder landbrug, der enten importerer foder eller fra et andet EU-land indfører foder, skal ved salg eller ved brug på egen bedrift betale mængdegebyr som fastsat i bilag 1, E, nr. 3, A, af fodertilsætningsstoffer i ren form eller de fodertilsætningsstoffer, der indgår i foderet.",
      "valid_from": "2008-12-15",
      "valid_to": null
    },
    {
      "provision_ref": "11",
      "section": "11",
      "content": "§ 11. Undtaget for gebyr er fodertilsætningsstoffer, der påviseligt tidligere har udløst gebyr til Plantedirektoratet ved omsætning inden for EU. Stk. 2. Fodertilsætningsstoffer, der påviseligt tidligere har udløst gebyr til Plantedirektoratet ved eksport, pålægges ved genindførelse i Danmark et gebyr svarende til forskellen mellem taksten for fodertilsætningsstoffer solgt til lande uden for EU og fodertilsætningsstoffer, der sælges inden for EU, jf. bilag 1, E, nr. 3. Stk. 3. Foderstofvirksomheder, der af Plantedirektoratet eller fødevareregionen er blevet vurderet at leve op til kravene i Europa-Parlamentets og Rådets forordning (EF) nr. 183/2005 af 12. januar 2005 om krav til foderstofhygiejne, opnår en reduktion på 5 pct. af mængdegebyret på fodertilsætningsstoffer. Selv om en foderstofvirksomhed måtte have modtaget en sådan positiv vurdering fra både Plantedirektoratet og fødevareregionen, opnås dog kun en samlet reduktion på 5 pct. af mængdegebyret. Stk. 4. Mængdegebyret beregnes af den totale vægt af fodertilsætningsstoffet. I tilfælde, hvor det beregnede gebyr udgør et så stort beløb i forhold til fodertilsætningsstoffets værdi, at foderstofvirksomheden i forbindelse med den årlige indberetning, jf. § 12, kan sandsynliggøre, at mængdegebyret vil virke væsentligt konkurrenceforvridende, kan Plantedirektoratet foretage en nedsættelse af mængdegebyret.",
      "valid_from": "2008-12-15",
      "valid_to": null
    },
    {
      "provision_ref": "12",
      "section": "12",
      "content": "§ 12. Foderstofvirksomheder skal efter anmodning fra Plantedirektoratet og inden en frist fastsat af direktoratet meddele direktoratet de oplysninger om virksomhedens import, samhandel, produktion og salg i det senest afsluttede kalenderår, der er nødvendige for beregning af mængdegebyrerne og fastsættelse af det årlige grundgebyr. Direktoratet kan udbede sig supplerende oplysninger og dokumentation. Stk. 2. Undlader en virksomhed at meddele direktoratet de nødvendige oplysninger inden den fastsatte frist, fastsætter direktoratet beregningsgrundlaget for mængdegebyrerne skønsmæssigt. Stk. 3. Plantedirektoratet kontrollerer de indberettede oplysninger.",
      "valid_from": "2008-12-15",
      "valid_to": null
    },
    {
      "provision_ref": "13",
      "section": "13",
      "content": "§ 13. For foderstofvirksomheder, der godkendes eller registreres for første gang, beregnes de årlige mængdegebyrer for perioden fra godkendelses- eller registreringspligtens indtræden og til udløbet af det pågældende kalenderår på grundlag af virksomhedens oplysninger om forventet import, samhandel og salg i den pågældende periode. Stk. 2. I virksomhedens andet registreringsår beregnes mængdegebyrerne til dækning af kontrollen i dette kalenderår på grundlag af virksomhedens oplysninger om forventet import, samhandel og salg i hele kalenderåret. Stk. 3. Fra virksomhedens tredje registreringsår beregnes mængdegebyrerne i det indeværende kalenderår på grundlag af virksomhedens oplysninger om faktisk import, samhandel og salg i det umiddelbart foregående år.",
      "valid_from": "2008-12-15",
      "valid_to": null
    },
    {
      "provision_ref": "14",
      "section": "14",
      "content": "§ 14. De årlige mængdegebyrer opkræves hos den, der på opkrævningstidspunktet er ejer af den pågældende virksomhed. Stk. 2. Foderstofvirksomheder, der som følge af ophør afmelder deres godkendelse eller registrering i løbet af kalenderåret, kan få refunderet mængdegebyrer svarende til den del af kalenderåret, hvor virksomheden ikke længere har nogen aktivitet, hvis meddelelse om ophør eller forventet ophør som foderstofvirksomhed er modtaget i Plantedirektoratet senest den 1. november i det pågældende år. Stk. 3. Virksomhedsoverdragelse i løbet af kalenderåret medfører ingen refusion af gebyrer.",
      "valid_from": "2008-12-15",
      "valid_to": null
    },
    {
      "provision_ref": "15",
      "section": "15",
      "content": "§ 15. Gebyrer forfalder ved påkrav, og betaling skal ske senest 30 dage efter fakturaens dato. Stk. 2. Betales forfaldne gebyrer ikke rettidigt, skal der betales en årlig rente svarende til renten i henhold til rentelovens § 5. Den tillagte rente udgør dog mindst 50 kr. Stk. 3. For erindringsskrivelser betales et rykkergebyr på 100 kr.",
      "valid_from": "2008-12-15",
      "valid_to": null
    },
    {
      "provision_ref": "16",
      "section": "16",
      "content": "§ 16. Bekendtgørelsen træder i kraft den 1. januar 2009. Stk. 2. Bekendtgørelse nr. 290 af 28. april 2008 om betaling for kontrol af foder og foderstofvirksomheder ophæves.",
      "valid_from": "2008-12-15",
      "valid_to": null
    }
  ],
  "definitions": []
}
