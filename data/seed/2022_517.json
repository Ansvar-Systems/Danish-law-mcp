{
  "id": "2022:517",
  "type": "statute",
  "title": "Bekendtgørelse om erhvervsuddannelsen til ortopædist",
  "short_name": "BEK H#LOKDOK04",
  "status": "in_force",
  "issued_date": "2022-04-20",
  "url": "https://www.retsinformation.dk/eli/lta/2022/517/xml",
  "description": "Retsinformation source. DocumentId=DA000774; AccessionNumber=B20220051705; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Erhvervsuddannelsen til ortopædist har som overordnet formål, at eleverne eller lærlingene gennem skoleundervisning og oplæring opnår viden og færdigheder inden for følgende overordnede kompetenceområder: 1) Fremstilling af individuelle ortoser og proteser i relevant materiale efter mål og gipsafstøbninger. 2) Planlægning og gennemførelse af reparation og vedligeholdelse af maskiner, udstyr og produktionsværktøj. 3) Anvendelse af fremmedsprogede og danske tekniske specifikationer. 4) Anvendelse af relevant it-værktøj og udstyr til løsning af brancherelaterede opgaver. 5) Kvalitetssikring samt samarbejds- og kommunikationsteknikker. 6) Projektorganisation og projektgrupper med etablering og opretholdelse af faglig kommunikation på alle niveauer i virksomheden. Stk. 2. Uddannelsen afsluttes med specialet ortopædist, niveau 4 i den danske kvalifikationsramme for livslang læring."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Uddannelsen varer 4 år og 6 måneder, jf. dog stk. 3. Uddannelsens varighed består af grundforløbets 1. del og 2. del, der hver er på 20 uger, og hovedforløbet. Stk. 2. For lærlinge, der skal gennemføre uddannelsen som erhvervsuddannelse for unge, varer uddannelsens speciale 3 år og 6 måneder, hvoraf skoleundervisningen udgør 36 uger fordelt på fire skoleperioder. Stk. 3. For elever eller lærlinge, der skal gennemføre uddannelsen som erhvervsuddannelse for voksne (euv-forløb), varer uddannelsens speciale 3 år og 5 måneder, hvoraf skoleundervisningen udgør 32 uger. Stk. 4. Den i stk. 3 nævnte skoleundervisning opdeles i mindst fire skoleperioder for euv-forløb efter § 66 y, stk. 1, nr. 2, (euv2) i lov om erhvervsuddannelser."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. For at kunne blive optaget til skoleundervisningen i hovedforløbet skal eleven eller lærlingen opfylde betingelserne i stk. 2-5. Stk. 2. Eleven eller lærlingen skal have kompetence til med præstationsstandarden begynderniveau at kunne: 1) Forklare og genkende forskellige grundlæggende fagmetoder og deres relevans i overskuelige sammenhænge. 2) Anvende og vedligeholde ortopædistområdets håndværktøj og maskiner i enkle og overskuelige situationer. 3) Forklare og genkende grundlæggende fagmetoder i forhold til parametre som miljø, sikkerhed og kvalitet. 4) Læse tegninger og diagrammer, samt udføre enkle opmålinger af produkter under vejledning. 5) Løse en enkel praktisk opgave og genfortælle de valgte arbejdsmetoder. 6) Medvirke i planlægningen og udførelsen af en grundlæggende arbejdsproces. 7) I samarbejde med andre løse en grundlæggende opgave, der kræver viden om statisk og dynamisk biomekanik. 8) Udføre tegninger og projektionstegninger af enkle produkter inden for ortopædi. 9) Udføre grundlæggende arbejdstegninger og projektionstegninger af enkle dele i et digitalt tegneprogram i både 2D og 3D. 10) Anvende og udarbejde grundlæggende faglig dokumentation som arbejdssedler, egenkontrol o. lign. 11) Under vejledning evaluere, dokumentere og formidle egne og andre elevers arbejdsprocesser, metoder og resultater i overskuelige situationer. 12) Genkende og udarbejde forskellige enkle typer af grundlæggende proteser og ortoser. 13) Genkende basale materialers anvendelse i udførelsen af et praktisk produkt. 14) Genkende grundlæggende parametre inden for funktionalitet, formgivning og æstetik i forbindelse med udførelsen af et praktisk produkt. 15) Kommunikere om de grundlæggende faglige forhold, der er relevante i forhold til udførelsen af et grundlæggende praktisk produkt. 16) Udføre skriftlig dokumentation af, og strukturere en grundlæggende praktisk arbejdsopgave. 17) Løse en grundlæggende ortopædisk praktisk opgave i samarbejde med andre. 18) Medvirke til kvalitetssikring i overskuelige situationer og efter instruktion. 19) Udføre grundlæggende affaldssortering i forbindelse med praktiske opgaver. 20) Identificere mulige problemer før udførelsen af en grundlæggende praktisk opgave. 21) Udføre praktiske opgaver med korrekt arbejdsstilling og med hensyn til at forebygge belastningslidelser og ulykker. 22) Håndtere farlige stoffer korrekt i forbindelse med udførelsen af en overskuelig praktisk opgave. 23) Udføre grundlæggende førstehjælp og brandbekæmpelse. Stk. 3. Eleven eller lærlingen skal have kompetence til med præstationsstandarden rutineret niveau at kunne: 1) Vælge, begrunde og praktisk anvende metoder i udførelsen af et praktisk produkt. 2) Anvende faglige udtryk og begreber i forbindelse med udførelsen af et praktisk produkt. Stk. 4. Eleven eller lærlingen skal have gennemført følgende grundfag på følgende niveau og med følgende karakter: 1) Matematik på F-niveau, bestået. 2) Fremmedsprog på F-niveau, bestået. Stk. 5. Eleven eller lærlingen skal have opnået følgende certifikater eller lignende: 1) Kompetencer svarende til ”Førstehjælp på erhvervsuddannelserne”, efter Dansk Førstehjælpsråds uddannelsesplaner pr. oktober 2020. 2) Kompetencer svarende til elementær brandbekæmpelse efter Dansk Brand- og Sikringsteknisk Instituts retningslinjer pr. 1. september 2014. 3) Personlig sikkerhed ved arbejde med epoxy og isocyanater, jf. Arbejdstilsynets regler."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Hovedforløbet har følgende kompetencemål: 1) Lærlingen kan anvende svejse- og loddeteknikker. 2) Lærlingen kan anvende de mest almindelige materialer og teknikker til fremstilling af ortoser og proteser under hensyntagen til deres anvendelsesområder, herunder forskellige materialer, emner udformning og dimensioneringsgrundlag; plast, tekstil læder, kulfiber og øvrige fibermaterialer og metal. 3) Lærlingen kan anvende elektroniske og mekaniske målemetoder inden for ortopædiområdet. 4) Lærlingen kan betjene finmekaniske værktøjsmaskiner og anvende og vedligeholde hånd- og skærende værktøj. 5) Lærlingen kan håndtere de mest almindelige forekommende elektroniske komponenter inden for ortopædiområdet. 6) Lærlingen kan fremstille ortoser og proteser på baggrund af modeller. 7) Lærlingen kan anvende og bearbejde med de gipstyper, der anvendes til proteser og ortosearbejde. 8) Lærlingen kan anvende og forstå et fremmedsprog i job- og samfundsmæssige sammenhænge. 9) Lærlingen kan arbejde ud fra branchens almindelige kvalitetskrav. 10) Lærlingen kan anvende viden om branchens påvirkning på det indre og det ydre miljø."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Kriterier for skolens vurdering af, om der er grundlag for obligatorisk godskrivning på baggrund af elevens erhvervserfaring og tidligere uddannelse er fastsat i bilag 1. Godskrivning skal i øvrigt ske efter reglerne i bekendtgørelse om erhvervsuddannelser."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Uddannelsens afsluttende prøve afholdes som en del af sidste skoleperiode. Prøven udgør en svendeprøve. Prøven afholdes af skolen i samarbejde med det faglige udvalg. Prøven består af en skriftlig projektrapport og en praktisk del og en mundtlig del. Prøven bedømmes efter 7-trinsskalaen. Prøven skal afdække lærlingens opnåede kompetencer inden for uddannelsen. Stk. 2. Prøvens opgaver stilles af skolen og tildeles ved lodtrækning. Den praktiske prøve udføres selvstændigt af lærlingen og omfatter konstruktionen af et ortopædisk produkt og udarbejdelse af en skriftlig projektrapport. Projektrapporten beskriver konstruktionen af det fremstillede ortopædiske produkt. Den praktiske prøve løses inden for en varighed af 88 klokketimer fordelt på den afsluttende skoleperiode. Derudover udarbejdes projektrapporten inden for 15 timer. Produktet og projektrapporten præsenteres af lærlingen ved en mundtlig fremlæggelse, der varer 30 minutter inklusive votering. Stk. 3. Skuemestrene bedømmer projektrapporten, jf. stk. 2, og deltager i den mundtlige fremlæggelse af det ortopædiske produkt. Der gives en samlet karakter for den praktiske opgave, projektrapporten og den mundtlige fremlæggelse. Stk. 4. Svendeprøvens grundelementer er: 1) Mål og krav til prøven er, at lærlingen skal kunne planlægge, dokumentere og gennemføre et praktisk produkt inden for uddannelsen på et højt fagligt niveau svarende til uddannelsens kompetencemål, herunder udarbejde konstruktionstegninger, vælge materialer, samt udføre manuelle og maskinelle arbejdsoperationer i den korrekte håndværksmæssige udførelse af det praktiske produkt. 2) Eksaminationsgrundlaget udgøres af den lodtrukne praktiske opgave og projektrapporten. 3) Bedømmelsesgrundlaget udgøres af det lodtrukne projekt, samt den skriftlig dokumentation i form af projektrapporten, der indgår som udgangspunkt for den mundtlig prøve. 4) Bedømmelseskriterierne tager udgangspunkt i en helhedsvurdering af lærlingens målopfyldelse. Skolen fastsætter nærmere bedømmelseskriterier inden for følgende generelle områder: a) gipsarbejde, b) sadelmagerarbejde, c) lamineringsarbejde, d) bruge metalskinner og e) udføre arbejdet i kulfiber, fibermaterialer og termoplastiske materialer. Stk. 5. For at der kan udstedes skolebevis, skal lærlingen opnå et gennemsnit på mindst 02 af alle fag på hovedforløbet, inklusive svendeprøven. Lærlingen skal tillige bestå hvert enkelt af de uddannelsesspecifikke fag. For arbejdsmarkedsuddannelser, som indgår i uddannelsen, anvendes bedømmelsen ”Bestået/Ikke bestået”. Stk. 6. Ved uddannelsens afslutning udsteder det faglige udvalg et svendebrev til lærlingen som dokumentation for, at lærlingen har opnået kompetence inden for uddannelsen. På svendebrevet anføres den samlede karakter for prøven. Det faglige udvalg påtegner svendebrevet med betegnelsen ”antaget”, ”antaget med ros” eller medaljeudmærkelserne ”antaget med bronze” eller ”antaget med sølv”."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Bekendtgørelsen træder i kraft den 1. august 2022. Stk. 2. Bekendtgørelse nr. 562 af 30. april 2020 om erhvervsuddannelsen til ortopædist ophæves. Stk. 3. Bekendtgørelsen finder ikke anvendelse for elever, som er påbegyndt eller overgået til uddannelsen før bekendtgørelsens ikrafttræden. For disse elever finder de hidtil gældende regler i bekendtgørelse nr. 562 af 30. april 2020 om erhvervsuddannelsen til ortopædist anvendelse. Stk. 4. Elever, som nævnt i stk. 3, kan i overensstemmelse med overgangsordninger fastsat af skolen i den lokale undervisningsplan og efter aftale med den eventuelle oplæringsvirksomhed overgå til uddannelsen efter denne bekendtgørelse."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Erhvervsuddannelsen til ortopædist har som overordnet formål, at eleverne eller lærlingene gennem skoleundervisning og oplæring opnår viden og færdigheder inden for følgende overordnede kompetenceområder: 1) Fremstilling af individuelle ortoser og proteser i relevant materiale efter mål og gipsafstøbninger. 2) Planlægning og gennemførelse af reparation og vedligeholdelse af maskiner, udstyr og produktionsværktøj. 3) Anvendelse af fremmedsprogede og danske tekniske specifikationer. 4) Anvendelse af relevant it-værktøj og udstyr til løsning af brancherelaterede opgaver. 5) Kvalitetssikring samt samarbejds- og kommunikationsteknikker. 6) Projektorganisation og projektgrupper med etablering og opretholdelse af faglig kommunikation på alle niveauer i virksomheden. Stk. 2. Uddannelsen afsluttes med specialet ortopædist, niveau 4 i den danske kvalifikationsramme for livslang læring.",
      "valid_from": "2022-04-20",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Uddannelsen varer 4 år og 6 måneder, jf. dog stk. 3. Uddannelsens varighed består af grundforløbets 1. del og 2. del, der hver er på 20 uger, og hovedforløbet. Stk. 2. For lærlinge, der skal gennemføre uddannelsen som erhvervsuddannelse for unge, varer uddannelsens speciale 3 år og 6 måneder, hvoraf skoleundervisningen udgør 36 uger fordelt på fire skoleperioder. Stk. 3. For elever eller lærlinge, der skal gennemføre uddannelsen som erhvervsuddannelse for voksne (euv-forløb), varer uddannelsens speciale 3 år og 5 måneder, hvoraf skoleundervisningen udgør 32 uger. Stk. 4. Den i stk. 3 nævnte skoleundervisning opdeles i mindst fire skoleperioder for euv-forløb efter § 66 y, stk. 1, nr. 2, (euv2) i lov om erhvervsuddannelser.",
      "valid_from": "2022-04-20",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. For at kunne blive optaget til skoleundervisningen i hovedforløbet skal eleven eller lærlingen opfylde betingelserne i stk. 2-5. Stk. 2. Eleven eller lærlingen skal have kompetence til med præstationsstandarden begynderniveau at kunne: 1) Forklare og genkende forskellige grundlæggende fagmetoder og deres relevans i overskuelige sammenhænge. 2) Anvende og vedligeholde ortopædistområdets håndværktøj og maskiner i enkle og overskuelige situationer. 3) Forklare og genkende grundlæggende fagmetoder i forhold til parametre som miljø, sikkerhed og kvalitet. 4) Læse tegninger og diagrammer, samt udføre enkle opmålinger af produkter under vejledning. 5) Løse en enkel praktisk opgave og genfortælle de valgte arbejdsmetoder. 6) Medvirke i planlægningen og udførelsen af en grundlæggende arbejdsproces. 7) I samarbejde med andre løse en grundlæggende opgave, der kræver viden om statisk og dynamisk biomekanik. 8) Udføre tegninger og projektionstegninger af enkle produkter inden for ortopædi. 9) Udføre grundlæggende arbejdstegninger og projektionstegninger af enkle dele i et digitalt tegneprogram i både 2D og 3D. 10) Anvende og udarbejde grundlæggende faglig dokumentation som arbejdssedler, egenkontrol o. lign. 11) Under vejledning evaluere, dokumentere og formidle egne og andre elevers arbejdsprocesser, metoder og resultater i overskuelige situationer. 12) Genkende og udarbejde forskellige enkle typer af grundlæggende proteser og ortoser. 13) Genkende basale materialers anvendelse i udførelsen af et praktisk produkt. 14) Genkende grundlæggende parametre inden for funktionalitet, formgivning og æstetik i forbindelse med udførelsen af et praktisk produkt. 15) Kommunikere om de grundlæggende faglige forhold, der er relevante i forhold til udførelsen af et grundlæggende praktisk produkt. 16) Udføre skriftlig dokumentation af, og strukturere en grundlæggende praktisk arbejdsopgave. 17) Løse en grundlæggende ortopædisk praktisk opgave i samarbejde med andre. 18) Medvirke til kvalitetssikring i overskuelige situationer og efter instruktion. 19) Udføre grundlæggende affaldssortering i forbindelse med praktiske opgaver. 20) Identificere mulige problemer før udførelsen af en grundlæggende praktisk opgave. 21) Udføre praktiske opgaver med korrekt arbejdsstilling og med hensyn til at forebygge belastningslidelser og ulykker. 22) Håndtere farlige stoffer korrekt i forbindelse med udførelsen af en overskuelig praktisk opgave. 23) Udføre grundlæggende førstehjælp og brandbekæmpelse. Stk. 3. Eleven eller lærlingen skal have kompetence til med præstationsstandarden rutineret niveau at kunne: 1) Vælge, begrunde og praktisk anvende metoder i udførelsen af et praktisk produkt. 2) Anvende faglige udtryk og begreber i forbindelse med udførelsen af et praktisk produkt. Stk. 4. Eleven eller lærlingen skal have gennemført følgende grundfag på følgende niveau og med følgende karakter: 1) Matematik på F-niveau, bestået. 2) Fremmedsprog på F-niveau, bestået. Stk. 5. Eleven eller lærlingen skal have opnået følgende certifikater eller lignende: 1) Kompetencer svarende til ”Førstehjælp på erhvervsuddannelserne”, efter Dansk Førstehjælpsråds uddannelsesplaner pr. oktober 2020. 2) Kompetencer svarende til elementær brandbekæmpelse efter Dansk Brand- og Sikringsteknisk Instituts retningslinjer pr. 1. september 2014. 3) Personlig sikkerhed ved arbejde med epoxy og isocyanater, jf. Arbejdstilsynets regler.",
      "valid_from": "2022-04-20",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Hovedforløbet har følgende kompetencemål: 1) Lærlingen kan anvende svejse- og loddeteknikker. 2) Lærlingen kan anvende de mest almindelige materialer og teknikker til fremstilling af ortoser og proteser under hensyntagen til deres anvendelsesområder, herunder forskellige materialer, emner udformning og dimensioneringsgrundlag; plast, tekstil læder, kulfiber og øvrige fibermaterialer og metal. 3) Lærlingen kan anvende elektroniske og mekaniske målemetoder inden for ortopædiområdet. 4) Lærlingen kan betjene finmekaniske værktøjsmaskiner og anvende og vedligeholde hånd- og skærende værktøj. 5) Lærlingen kan håndtere de mest almindelige forekommende elektroniske komponenter inden for ortopædiområdet. 6) Lærlingen kan fremstille ortoser og proteser på baggrund af modeller. 7) Lærlingen kan anvende og bearbejde med de gipstyper, der anvendes til proteser og ortosearbejde. 8) Lærlingen kan anvende og forstå et fremmedsprog i job- og samfundsmæssige sammenhænge. 9) Lærlingen kan arbejde ud fra branchens almindelige kvalitetskrav. 10) Lærlingen kan anvende viden om branchens påvirkning på det indre og det ydre miljø.",
      "valid_from": "2022-04-20",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Kriterier for skolens vurdering af, om der er grundlag for obligatorisk godskrivning på baggrund af elevens erhvervserfaring og tidligere uddannelse er fastsat i bilag 1. Godskrivning skal i øvrigt ske efter reglerne i bekendtgørelse om erhvervsuddannelser.",
      "valid_from": "2022-04-20",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Uddannelsens afsluttende prøve afholdes som en del af sidste skoleperiode. Prøven udgør en svendeprøve. Prøven afholdes af skolen i samarbejde med det faglige udvalg. Prøven består af en skriftlig projektrapport og en praktisk del og en mundtlig del. Prøven bedømmes efter 7-trinsskalaen. Prøven skal afdække lærlingens opnåede kompetencer inden for uddannelsen. Stk. 2. Prøvens opgaver stilles af skolen og tildeles ved lodtrækning. Den praktiske prøve udføres selvstændigt af lærlingen og omfatter konstruktionen af et ortopædisk produkt og udarbejdelse af en skriftlig projektrapport. Projektrapporten beskriver konstruktionen af det fremstillede ortopædiske produkt. Den praktiske prøve løses inden for en varighed af 88 klokketimer fordelt på den afsluttende skoleperiode. Derudover udarbejdes projektrapporten inden for 15 timer. Produktet og projektrapporten præsenteres af lærlingen ved en mundtlig fremlæggelse, der varer 30 minutter inklusive votering. Stk. 3. Skuemestrene bedømmer projektrapporten, jf. stk. 2, og deltager i den mundtlige fremlæggelse af det ortopædiske produkt. Der gives en samlet karakter for den praktiske opgave, projektrapporten og den mundtlige fremlæggelse. Stk. 4. Svendeprøvens grundelementer er: 1) Mål og krav til prøven er, at lærlingen skal kunne planlægge, dokumentere og gennemføre et praktisk produkt inden for uddannelsen på et højt fagligt niveau svarende til uddannelsens kompetencemål, herunder udarbejde konstruktionstegninger, vælge materialer, samt udføre manuelle og maskinelle arbejdsoperationer i den korrekte håndværksmæssige udførelse af det praktiske produkt. 2) Eksaminationsgrundlaget udgøres af den lodtrukne praktiske opgave og projektrapporten. 3) Bedømmelsesgrundlaget udgøres af det lodtrukne projekt, samt den skriftlig dokumentation i form af projektrapporten, der indgår som udgangspunkt for den mundtlig prøve. 4) Bedømmelseskriterierne tager udgangspunkt i en helhedsvurdering af lærlingens målopfyldelse. Skolen fastsætter nærmere bedømmelseskriterier inden for følgende generelle områder: a) gipsarbejde, b) sadelmagerarbejde, c) lamineringsarbejde, d) bruge metalskinner og e) udføre arbejdet i kulfiber, fibermaterialer og termoplastiske materialer. Stk. 5. For at der kan udstedes skolebevis, skal lærlingen opnå et gennemsnit på mindst 02 af alle fag på hovedforløbet, inklusive svendeprøven. Lærlingen skal tillige bestå hvert enkelt af de uddannelsesspecifikke fag. For arbejdsmarkedsuddannelser, som indgår i uddannelsen, anvendes bedømmelsen ”Bestået/Ikke bestået”. Stk. 6. Ved uddannelsens afslutning udsteder det faglige udvalg et svendebrev til lærlingen som dokumentation for, at lærlingen har opnået kompetence inden for uddannelsen. På svendebrevet anføres den samlede karakter for prøven. Det faglige udvalg påtegner svendebrevet med betegnelsen ”antaget”, ”antaget med ros” eller medaljeudmærkelserne ”antaget med bronze” eller ”antaget med sølv”.",
      "valid_from": "2022-04-20",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Bekendtgørelsen træder i kraft den 1. august 2022. Stk. 2. Bekendtgørelse nr. 562 af 30. april 2020 om erhvervsuddannelsen til ortopædist ophæves. Stk. 3. Bekendtgørelsen finder ikke anvendelse for elever, som er påbegyndt eller overgået til uddannelsen før bekendtgørelsens ikrafttræden. For disse elever finder de hidtil gældende regler i bekendtgørelse nr. 562 af 30. april 2020 om erhvervsuddannelsen til ortopædist anvendelse. Stk. 4. Elever, som nævnt i stk. 3, kan i overensstemmelse med overgangsordninger fastsat af skolen i den lokale undervisningsplan og efter aftale med den eventuelle oplæringsvirksomhed overgå til uddannelsen efter denne bekendtgørelse.",
      "valid_from": "2022-04-20",
      "valid_to": null
    }
  ],
  "definitions": []
}
