{
  "id": "2021:1589",
  "type": "statute",
  "title": "Bekendtgørelse om tilskud fra dyrevelfærdspuljen",
  "short_name": "BEK H#LOKDOK04",
  "status": "in_force",
  "issued_date": "2021-06-30",
  "url": "https://www.retsinformation.dk/eli/lta/2021/1589/xml",
  "description": "Retsinformation source. DocumentId=DC000282; AccessionNumber=B20210158905; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Landbrugsstyrelsen kan give støtte til en forening, organisation eller fond, der arbejder med dyrevelfærd. Stk. 2. Ansøger skal være en non-profit og ikke-erhvervsdrivende forening, organisation eller fond, der arbejder med dyrevelfærd i Danmark. Stk. 3. De samlede tilskudsberettigede udgifter i en ansøgning skal beløbe sig til mindst 30.000 kr. Stk. 4. Før der ansøges om tilskud, skal ansøger have tilbagebetalt samtlige tilbagebetalingskrav fra tidligere års dyrevelfærdspuljer."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Ansøgning om tilskud indsendes til Landbrugsstyrelsen på det ansøgningsskema der er tilgængeligt på Landbrugsstyrelsens hjemmeside. Stk. 2. Ansøgningen skal indeholde følgende: 1) Ansøgningsskemaet, hvor de påkrævede oplysninger er afgivet, jf. bilag 1 samt udfyldt budgetskema, jf. bilag 2. 2) Påtænkt dokumentation for egenfinansiering i henhold til § 9, stk. 1. 3) En kopi af ansøgers gældende vedtægter. 4) Dokumentation, der bevidner, at ansøger arbejder med dyrevelfærd, såfremt ansøgers vedtægter ikke bevidner dette. Stk. 3. Ansøgning om tilskud kan indgives fra den 1. september 2021 og skal være modtaget i Landbrugsstyrelsen senest den 30. september 2021. Stk. 4. Ansøger kan maksimalt ansøge om tilskud svarende til rammen af den på finansloven 2021 afsatte bevilling. Hvis ansøgningsbeløbet overstiger tilskudsrammen, nedsætter Landbrugsstyrelsen automatisk beløbet til puljens maksimale beløb, fastsat ved finansloven."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Landbrugsstyrelsen træffer afgørelse om udbetaling af tilskud efter ansøgningsfristens udløb, jf. § 2, stk. 3."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Hvis den bevillingsmæssige afsatte ramme ikke giver mulighed for at imødekomme alle tilskudsberettigede ansøgninger, reducerer Landbrugsstyrelsen tilskuddene med lige stor procentdel."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Tilskud er betinget af, at: 1) tilskuddet anvendes i overensstemmelse med tilskudsbrevet, 2) tilskudsmodtageren sikrer, at de tilskudsberettigede udgifter højest er finansieret med 100 pct. dog § 9, stk. 1. 3) tilskudsmodtageren indsender accept af tilskudsbrevet rettidigt til Landbrugsstyrelsen, 4) tilskudsmodtager indsender slutrapporten, jf. § 11, rettidigt til Landbrugsstyrelsen, 5) tilskudsmodtager sikrer, at de tilskudsberettigede udgifter enten bogføres på en særskilt konto i regnskabet eller med en særlig kode i sit regnskabssystem, der omfatter samtlige transaktioner, der vedrører de tilskudsberettigede udgifter, hvoraf samtlige fakturaer skal kunne genfindes entydigt på denne konto eller kode, 6) tilskudsmodtager indsender sammen med slutrapporten et udtræk af den særskilte konto, eller regnskabskoder, som tydeliggør adskillelsen fra ansøgers øvrige økonomi, 7) udgifter skal være afholdt og betalt senest i kalenderår 2022, 8) medarbejdernes ansættelseskontrakt indsendes på forlangende, og 9) ansøger, som selv bærer momsen, indsender et bindende svar fra Skatteforvaltningen indenfor ansøgningsperioden. Stk. 2. Landbrugsstyrelsen kan offentliggøre fordelingen af midlerne blandt tilskudsmodtagerne."
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Der kan ydes tilskud til udgifter, der er afholdt og betalt inden for tilskudsperioden, jf. § 10, og som er nødvendige for og direkte relateret til aktiviteten eller driften. Landbrugsstyrelsen skal godkende udgifterne som tilskudsberettigede."
    },
    {
      "provision_ref": "4:7",
      "chapter": "4",
      "section": "7",
      "content": "§ 7. De tilskudsberettigede udgifter skal omfatte udgifter, der har til formål at forbedre dyrevelfærden i Danmark, og som vedrører et eller flere af følgende indsatsområder: 1) Transport eller behandling af syge, tilskadekomne, misrøgtede, herreløse eller vilde dyr. 2) Drift af internater for syge, tilskadekomne, misrøgtede, herreløse eller vilde dyr."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Der kan ikke ydes tilskud til: 1) Almindelige driftsudgifter. 2) Udgifter, der vedrører produktionsdyr. 3) Udgifter til aktiviteter, som tilskudsmodtager er forpligtet til at gennemføre efter anden relevant lovgivning. 4) Udgifter til aktiviteter, som allerede løses af offentlige myndigheder. 5) Forsikrings-, finansierings- og pengeinstitutomkostninger. 6) Moms, med mindre denne endeligt bæres af tilskudsmodtager. 7) Køb af fast ejendom, køb af grunde og bygninger samt omkostninger forbundet herved. 8) Vedligeholdelse af bygninger, ombygning og tilbygning. 9) Husleje. 10) Lønudgifter. Stk. 2. Der kan dog ydes tilskud til lønudgifter til dyrepassere, dyrereddere, veterinærsygeplejersker og andre medarbejdere, der er i direkte berøring med dyrene."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Tilskuddet kan udgøre op til 80 pct. af de tilskudsberettigede udgifter, jf. dog stk. 2 og 3, og der skal være en egenfinansiering på minimum 20 pct. Stk. 2. Ydes der tilskud fra andre offentlige myndigheder, nedsætter Landbrugsstyrelsen tilskuddet efter denne bekendtgørelse, således at det samlede tilskud ikke overstiger 100 pct. af de tilskudsberettigede udgifter. Stk. 3. Landbrugsstyrelsen kan reducere tilskudsprocenten, hvis Landbrugsstyrelsen vurderer, at bekendtgørelse af lov om indhentning af tilbud på visse offentlige og offentligt støttede kontrakter ikke er overholdt."
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Tilskuddet udbetales som et à conto beløb dækkende kalenderår 2022 svarende til tilskudsperioden. Udbetaling finder sted, når Landbrugsstyrelsen har modtaget ansøgers accept af tilskudsbrevet. Stk. 2. Blanket til accept af tilskudsbrevet sendes til ansøger sammen med tilskudsbrevet. Stk. 3. Landbrugsstyrelsen skal have modtaget ansøgers accept af tilskuddet inden den dato, der er angivet i tilskudsbrevet. Hvis Landbrugsstyrelsen ikke modtager accepten rettidigt, bortfalder tilskuddet automatisk. Stk. 4. Alle udgifter skal være afholdt af, faktureret direkte til og betalt af tilskudsmodtager."
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Tilskudsmodtager skal indsende en slutrapport, der som minimum skal indeholde: 1) en beskrivelse af, hvordan tilskuddet har skabt bedre dyrevelfærd i Danmark, herunder hvordan tilskuddet er blevet forbrugt, 2) en opgørelse over Landbrugsstyrelsens tilskud og betalte tilskudsberettigede udgifter som udtræk af tilskudsmodtagers særskilte konto eller regnskabskoder, 3) kopi af fakturaer, 4) dokumentation for betaling af udgifterne og 5) dokumentation for egenfinansiering, jf. § 9, stk. 1. Stk. 2. Slutrapporten skal være modtaget i Landbrugsstyrelsen senest d. 1. april 2023. Stk. 3. Landbrugsstyrelsen kan i særlige tilfælde meddele dispensation fra fristen i stk. 2. Stk. 4. Slutrapporten skal afgives i det skema, der er tilgængeligt på Landbrugsstyrelsens hjemmeside."
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Ved manglende opfyldelse af betingelserne jf. § 5, kan Landbrugsstyrelsen træffe afgørelse på baggrund af en konkret vurdering og kræve tilskuddet helt eller delvist tilbagebetalt. Hvis tilskuddet nedsættes helt, træffer Landbrugsstyrelsen samtidig afgørelse om, bortfald af tilskuddet."
    },
    {
      "provision_ref": "5:13",
      "chapter": "5",
      "section": "13",
      "content": "§ 13. Tilskud, der skal tilbagebetales, jf. tekstanmærkning nr. 106, stk. 4, ad 24.21.02 til § 24 på finansloven 2021, skal tilbagebetales med tillæg af renter. Rentetillægget beregnes fra tidspunktet for meddelelse af tilbagebetalingskravet, til tilbagebetaling sker, og med den referencesats med tillæg, der er fastsat i renteloven. Rentetillægget udgør dog mindst 50 kr."
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Bekendtgørelsen træder i kraft den 1. august 2021. Stk. 2. Bekendtgørelse nr. 765 af 6. august 2019 om tilskud fra dyrevelfærdspuljen ophæves. Stk. 3. Bekendtgørelsen finder ikke anvendelse på ansøgninger indgivet før bekendtgørelsens ikrafttrædelse. For disse finder de hidtil gældende regler i bekendtgørelse nr. 765 af 6. august 2019 anvendelse."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Landbrugsstyrelsen kan give støtte til en forening, organisation eller fond, der arbejder med dyrevelfærd. Stk. 2. Ansøger skal være en non-profit og ikke-erhvervsdrivende forening, organisation eller fond, der arbejder med dyrevelfærd i Danmark. Stk. 3. De samlede tilskudsberettigede udgifter i en ansøgning skal beløbe sig til mindst 30.000 kr. Stk. 4. Før der ansøges om tilskud, skal ansøger have tilbagebetalt samtlige tilbagebetalingskrav fra tidligere års dyrevelfærdspuljer.",
      "valid_from": "2021-06-30",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Ansøgning om tilskud indsendes til Landbrugsstyrelsen på det ansøgningsskema der er tilgængeligt på Landbrugsstyrelsens hjemmeside. Stk. 2. Ansøgningen skal indeholde følgende: 1) Ansøgningsskemaet, hvor de påkrævede oplysninger er afgivet, jf. bilag 1 samt udfyldt budgetskema, jf. bilag 2. 2) Påtænkt dokumentation for egenfinansiering i henhold til § 9, stk. 1. 3) En kopi af ansøgers gældende vedtægter. 4) Dokumentation, der bevidner, at ansøger arbejder med dyrevelfærd, såfremt ansøgers vedtægter ikke bevidner dette. Stk. 3. Ansøgning om tilskud kan indgives fra den 1. september 2021 og skal være modtaget i Landbrugsstyrelsen senest den 30. september 2021. Stk. 4. Ansøger kan maksimalt ansøge om tilskud svarende til rammen af den på finansloven 2021 afsatte bevilling. Hvis ansøgningsbeløbet overstiger tilskudsrammen, nedsætter Landbrugsstyrelsen automatisk beløbet til puljens maksimale beløb, fastsat ved finansloven.",
      "valid_from": "2021-06-30",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Landbrugsstyrelsen træffer afgørelse om udbetaling af tilskud efter ansøgningsfristens udløb, jf. § 2, stk. 3.",
      "valid_from": "2021-06-30",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Hvis den bevillingsmæssige afsatte ramme ikke giver mulighed for at imødekomme alle tilskudsberettigede ansøgninger, reducerer Landbrugsstyrelsen tilskuddene med lige stor procentdel.",
      "valid_from": "2021-06-30",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Tilskud er betinget af, at: 1) tilskuddet anvendes i overensstemmelse med tilskudsbrevet, 2) tilskudsmodtageren sikrer, at de tilskudsberettigede udgifter højest er finansieret med 100 pct. dog § 9, stk. 1. 3) tilskudsmodtageren indsender accept af tilskudsbrevet rettidigt til Landbrugsstyrelsen, 4) tilskudsmodtager indsender slutrapporten, jf. § 11, rettidigt til Landbrugsstyrelsen, 5) tilskudsmodtager sikrer, at de tilskudsberettigede udgifter enten bogføres på en særskilt konto i regnskabet eller med en særlig kode i sit regnskabssystem, der omfatter samtlige transaktioner, der vedrører de tilskudsberettigede udgifter, hvoraf samtlige fakturaer skal kunne genfindes entydigt på denne konto eller kode, 6) tilskudsmodtager indsender sammen med slutrapporten et udtræk af den særskilte konto, eller regnskabskoder, som tydeliggør adskillelsen fra ansøgers øvrige økonomi, 7) udgifter skal være afholdt og betalt senest i kalenderår 2022, 8) medarbejdernes ansættelseskontrakt indsendes på forlangende, og 9) ansøger, som selv bærer momsen, indsender et bindende svar fra Skatteforvaltningen indenfor ansøgningsperioden. Stk. 2. Landbrugsstyrelsen kan offentliggøre fordelingen af midlerne blandt tilskudsmodtagerne.",
      "valid_from": "2021-06-30",
      "valid_to": null
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Der kan ydes tilskud til udgifter, der er afholdt og betalt inden for tilskudsperioden, jf. § 10, og som er nødvendige for og direkte relateret til aktiviteten eller driften. Landbrugsstyrelsen skal godkende udgifterne som tilskudsberettigede.",
      "valid_from": "2021-06-30",
      "valid_to": null
    },
    {
      "provision_ref": "4:7",
      "chapter": "4",
      "section": "7",
      "content": "§ 7. De tilskudsberettigede udgifter skal omfatte udgifter, der har til formål at forbedre dyrevelfærden i Danmark, og som vedrører et eller flere af følgende indsatsområder: 1) Transport eller behandling af syge, tilskadekomne, misrøgtede, herreløse eller vilde dyr. 2) Drift af internater for syge, tilskadekomne, misrøgtede, herreløse eller vilde dyr.",
      "valid_from": "2021-06-30",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Der kan ikke ydes tilskud til: 1) Almindelige driftsudgifter. 2) Udgifter, der vedrører produktionsdyr. 3) Udgifter til aktiviteter, som tilskudsmodtager er forpligtet til at gennemføre efter anden relevant lovgivning. 4) Udgifter til aktiviteter, som allerede løses af offentlige myndigheder. 5) Forsikrings-, finansierings- og pengeinstitutomkostninger. 6) Moms, med mindre denne endeligt bæres af tilskudsmodtager. 7) Køb af fast ejendom, køb af grunde og bygninger samt omkostninger forbundet herved. 8) Vedligeholdelse af bygninger, ombygning og tilbygning. 9) Husleje. 10) Lønudgifter. Stk. 2. Der kan dog ydes tilskud til lønudgifter til dyrepassere, dyrereddere, veterinærsygeplejersker og andre medarbejdere, der er i direkte berøring med dyrene.",
      "valid_from": "2021-06-30",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Tilskuddet kan udgøre op til 80 pct. af de tilskudsberettigede udgifter, jf. dog stk. 2 og 3, og der skal være en egenfinansiering på minimum 20 pct. Stk. 2. Ydes der tilskud fra andre offentlige myndigheder, nedsætter Landbrugsstyrelsen tilskuddet efter denne bekendtgørelse, således at det samlede tilskud ikke overstiger 100 pct. af de tilskudsberettigede udgifter. Stk. 3. Landbrugsstyrelsen kan reducere tilskudsprocenten, hvis Landbrugsstyrelsen vurderer, at bekendtgørelse af lov om indhentning af tilbud på visse offentlige og offentligt støttede kontrakter ikke er overholdt.",
      "valid_from": "2021-06-30",
      "valid_to": null
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Tilskuddet udbetales som et à conto beløb dækkende kalenderår 2022 svarende til tilskudsperioden. Udbetaling finder sted, når Landbrugsstyrelsen har modtaget ansøgers accept af tilskudsbrevet. Stk. 2. Blanket til accept af tilskudsbrevet sendes til ansøger sammen med tilskudsbrevet. Stk. 3. Landbrugsstyrelsen skal have modtaget ansøgers accept af tilskuddet inden den dato, der er angivet i tilskudsbrevet. Hvis Landbrugsstyrelsen ikke modtager accepten rettidigt, bortfalder tilskuddet automatisk. Stk. 4. Alle udgifter skal være afholdt af, faktureret direkte til og betalt af tilskudsmodtager.",
      "valid_from": "2021-06-30",
      "valid_to": null
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Tilskudsmodtager skal indsende en slutrapport, der som minimum skal indeholde: 1) en beskrivelse af, hvordan tilskuddet har skabt bedre dyrevelfærd i Danmark, herunder hvordan tilskuddet er blevet forbrugt, 2) en opgørelse over Landbrugsstyrelsens tilskud og betalte tilskudsberettigede udgifter som udtræk af tilskudsmodtagers særskilte konto eller regnskabskoder, 3) kopi af fakturaer, 4) dokumentation for betaling af udgifterne og 5) dokumentation for egenfinansiering, jf. § 9, stk. 1. Stk. 2. Slutrapporten skal være modtaget i Landbrugsstyrelsen senest d. 1. april 2023. Stk. 3. Landbrugsstyrelsen kan i særlige tilfælde meddele dispensation fra fristen i stk. 2. Stk. 4. Slutrapporten skal afgives i det skema, der er tilgængeligt på Landbrugsstyrelsens hjemmeside.",
      "valid_from": "2021-06-30",
      "valid_to": null
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Ved manglende opfyldelse af betingelserne jf. § 5, kan Landbrugsstyrelsen træffe afgørelse på baggrund af en konkret vurdering og kræve tilskuddet helt eller delvist tilbagebetalt. Hvis tilskuddet nedsættes helt, træffer Landbrugsstyrelsen samtidig afgørelse om, bortfald af tilskuddet.",
      "valid_from": "2021-06-30",
      "valid_to": null
    },
    {
      "provision_ref": "5:13",
      "chapter": "5",
      "section": "13",
      "content": "§ 13. Tilskud, der skal tilbagebetales, jf. tekstanmærkning nr. 106, stk. 4, ad 24.21.02 til § 24 på finansloven 2021, skal tilbagebetales med tillæg af renter. Rentetillægget beregnes fra tidspunktet for meddelelse af tilbagebetalingskravet, til tilbagebetaling sker, og med den referencesats med tillæg, der er fastsat i renteloven. Rentetillægget udgør dog mindst 50 kr.",
      "valid_from": "2021-06-30",
      "valid_to": null
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Bekendtgørelsen træder i kraft den 1. august 2021. Stk. 2. Bekendtgørelse nr. 765 af 6. august 2019 om tilskud fra dyrevelfærdspuljen ophæves. Stk. 3. Bekendtgørelsen finder ikke anvendelse på ansøgninger indgivet før bekendtgørelsens ikrafttrædelse. For disse finder de hidtil gældende regler i bekendtgørelse nr. 765 af 6. august 2019 anvendelse.",
      "valid_from": "2021-06-30",
      "valid_to": null
    }
  ],
  "definitions": []
}
