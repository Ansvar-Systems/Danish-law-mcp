{
  "id": "2008:1393",
  "type": "statute",
  "title": "Lov om de gymnasiale uddannelser i Grønland",
  "short_name": "LOV H#LOKDOK01",
  "status": "in_force",
  "issued_date": "2008-12-27",
  "url": "https://www.retsinformation.dk/eli/lta/2008/1393/xml",
  "description": "Retsinformation source. DocumentId=AT003603; AccessionNumber=A20080139330; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Grønlands hjemmestyre fastsætter ved landstingsforordning regler om de gymnasiale uddannelser i Grønland."
    },
    {
      "provision_ref": "2",
      "section": "2",
      "content": "§ 2. De gymnasiale uddannelser er åbne for enhver, der har bopæl i Grønland, og som opfylder eventuelle faglige adgangsbetingelser, der er fastsat af hjemmestyret."
    },
    {
      "provision_ref": "3",
      "section": "3",
      "content": "§ 3. Undervisningen i de gymnasiale uddannelser er vederlagsfri, jf. dog stk. 2 og 3. De undervisningsmidler, der er nødvendige for undervisningen, skal af institutionen stilles til rådighed for eleverne uden betaling, jf. dog stk. 4. Stk. 2. Elever kan afkræves betaling for deltagelse i ekskursioner m.v., der indgår som en del af undervisningen. Der kan dog ikke kræves betaling for udgifter, der vedrører undervisningen eller lærernes deltagelse. Stk. 3. Grønlands hjemmestyre kan fastsætte regler om, at elever, der følger enkeltfagsundervisning, skal betale et gebyr for at deltage i undervisning og prøver, og at selvstuderende, som indstiller sig til prøve uden at være tilmeldt undervisningen, skal betale et gebyr for at gå til prøve. Stk. 4. Grønlands hjemmestyre kan fastsætte regler om, at elever og kursister i begrænset omfang selv skal anskaffe undervisningsmidler."
    },
    {
      "provision_ref": "4",
      "section": "4",
      "content": "§ 4. De gymnasiale uddannelser tilrettelægges som en fortsættelse af det undervisningspligtige grundskoleforløb i Grønland og omfatter normalt 3 års undervisning."
    },
    {
      "provision_ref": "5",
      "section": "5",
      "content": "§ 5. De gymnasiale uddannelser er studieforberedende og almendannende. Formålet med uddannelserne er, at eleverne skal tilegne sig studiekompetence til videregående uddannelser i Grønland, Danmark og udlandet, jf. dog stk. 2. Stk. 2. Grønlands hjemmestyre kan fastsætte regler om gymnasiale uddannelser, som alene giver adgang til visse korte og mellemlange videregående uddannelser i Grønland og Danmark. Stk. 3. Lærerne i de gymnasiale uddannelser skal have faglig og pædagogisk kompetence i et eller flere fag i de gymnasiale uddannelser, jf. dog stk. 4. Stk. 4. Grønlands hjemmestyre kan fastsætte regler om, på hvilke betingelser personer, der ikke har undervisningskompetence, kan undervise i en begrænset periode i de gymnasiale uddannelser."
    },
    {
      "provision_ref": "6",
      "section": "6",
      "content": "§ 6. Ved optagelsen i de videregående uddannelser i Danmark ligestilles elever, der har gennemført en grønlandsk gymnasial uddannelse, med elever, der har gennemført en dansk gymnasial uddannelse, når nærmere krav til uddannelsens kvalitet er opfyldt. Betingelserne fastsættes i samarbejde mellem det grønlandske departement for kultur, uddannelse, forskning og kirke og Undervisningsministeriet."
    },
    {
      "provision_ref": "7",
      "section": "7",
      "content": "§ 7. Loven træder i kraft den 1. januar 2009. Stk. 2. Anordning nr. 108 af 17. februar 1992 om ikrafttræden for Grønland af lov om gymnasiet m.v. og af lov om kursus til højere forberedelseseksamen og om studieforberedende enkeltfagsundervisning for voksne m.v. og anordning nr. 787 af 20. juni 2006 om ikrafttræden for Grønland af lov om de erhvervsgymnasiale uddannelser til højere handelseksamen og højere teknisk eksamen forbliver i kraft, indtil de ophæves ved landstingsforordning udstedt af Grønlands hjemmestyre. Stk. 3. De bekendtgørelser, der er udstedt i henhold til de anordninger, der er nævnt i stk. 2, forbliver i kraft, indtil de ophæves ved regler udstedt af Grønlands hjemmestyre."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Grønlands hjemmestyre fastsætter ved landstingsforordning regler om de gymnasiale uddannelser i Grønland.",
      "valid_from": "2008-12-27",
      "valid_to": null
    },
    {
      "provision_ref": "2",
      "section": "2",
      "content": "§ 2. De gymnasiale uddannelser er åbne for enhver, der har bopæl i Grønland, og som opfylder eventuelle faglige adgangsbetingelser, der er fastsat af hjemmestyret.",
      "valid_from": "2008-12-27",
      "valid_to": null
    },
    {
      "provision_ref": "3",
      "section": "3",
      "content": "§ 3. Undervisningen i de gymnasiale uddannelser er vederlagsfri, jf. dog stk. 2 og 3. De undervisningsmidler, der er nødvendige for undervisningen, skal af institutionen stilles til rådighed for eleverne uden betaling, jf. dog stk. 4. Stk. 2. Elever kan afkræves betaling for deltagelse i ekskursioner m.v., der indgår som en del af undervisningen. Der kan dog ikke kræves betaling for udgifter, der vedrører undervisningen eller lærernes deltagelse. Stk. 3. Grønlands hjemmestyre kan fastsætte regler om, at elever, der følger enkeltfagsundervisning, skal betale et gebyr for at deltage i undervisning og prøver, og at selvstuderende, som indstiller sig til prøve uden at være tilmeldt undervisningen, skal betale et gebyr for at gå til prøve. Stk. 4. Grønlands hjemmestyre kan fastsætte regler om, at elever og kursister i begrænset omfang selv skal anskaffe undervisningsmidler.",
      "valid_from": "2008-12-27",
      "valid_to": null
    },
    {
      "provision_ref": "4",
      "section": "4",
      "content": "§ 4. De gymnasiale uddannelser tilrettelægges som en fortsættelse af det undervisningspligtige grundskoleforløb i Grønland og omfatter normalt 3 års undervisning.",
      "valid_from": "2008-12-27",
      "valid_to": null
    },
    {
      "provision_ref": "5",
      "section": "5",
      "content": "§ 5. De gymnasiale uddannelser er studieforberedende og almendannende. Formålet med uddannelserne er, at eleverne skal tilegne sig studiekompetence til videregående uddannelser i Grønland, Danmark og udlandet, jf. dog stk. 2. Stk. 2. Grønlands hjemmestyre kan fastsætte regler om gymnasiale uddannelser, som alene giver adgang til visse korte og mellemlange videregående uddannelser i Grønland og Danmark. Stk. 3. Lærerne i de gymnasiale uddannelser skal have faglig og pædagogisk kompetence i et eller flere fag i de gymnasiale uddannelser, jf. dog stk. 4. Stk. 4. Grønlands hjemmestyre kan fastsætte regler om, på hvilke betingelser personer, der ikke har undervisningskompetence, kan undervise i en begrænset periode i de gymnasiale uddannelser.",
      "valid_from": "2008-12-27",
      "valid_to": null
    },
    {
      "provision_ref": "6",
      "section": "6",
      "content": "§ 6. Ved optagelsen i de videregående uddannelser i Danmark ligestilles elever, der har gennemført en grønlandsk gymnasial uddannelse, med elever, der har gennemført en dansk gymnasial uddannelse, når nærmere krav til uddannelsens kvalitet er opfyldt. Betingelserne fastsættes i samarbejde mellem det grønlandske departement for kultur, uddannelse, forskning og kirke og Undervisningsministeriet.",
      "valid_from": "2008-12-27",
      "valid_to": null
    },
    {
      "provision_ref": "7",
      "section": "7",
      "content": "§ 7. Loven træder i kraft den 1. januar 2009. Stk. 2. Anordning nr. 108 af 17. februar 1992 om ikrafttræden for Grønland af lov om gymnasiet m.v. og af lov om kursus til højere forberedelseseksamen og om studieforberedende enkeltfagsundervisning for voksne m.v. og anordning nr. 787 af 20. juni 2006 om ikrafttræden for Grønland af lov om de erhvervsgymnasiale uddannelser til højere handelseksamen og højere teknisk eksamen forbliver i kraft, indtil de ophæves ved landstingsforordning udstedt af Grønlands hjemmestyre. Stk. 3. De bekendtgørelser, der er udstedt i henhold til de anordninger, der er nævnt i stk. 2, forbliver i kraft, indtil de ophæves ved regler udstedt af Grønlands hjemmestyre.",
      "valid_from": "2008-12-27",
      "valid_to": null
    }
  ],
  "definitions": []
}
