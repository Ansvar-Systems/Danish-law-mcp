{
  "id": "2017:358",
  "type": "statute",
  "title": "Bekendtgørelse om erhvervsuddannelsen til procesoperatør",
  "short_name": "BEK H#LOKDOK04",
  "status": "in_force",
  "issued_date": "2017-04-07",
  "url": "https://www.retsinformation.dk/eli/lta/2017/358/xml",
  "description": "Retsinformation source. DocumentId=CU000122; AccessionNumber=B20170035805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Erhvervsuddannelsen til procesoperatør har som overordnet formål, at eleverne gennem skoleundervisning og praktikuddannelse opnår viden og færdigheder inden for følgende overordnede kompetenceområder: 1) Effektiv planlægning og gennemførsel af team-baseret produktion, i korrekt kvalitet og til aftalt tid samt løsning af tekniske og procesmæssige udfordringer, udførelse af vedligehold og løbende forbedringer samt deltagelse i projekter. 2) Produktion på procesanlæg med fysiske, kemiske og biologiske enhedsoperationer med tilhørende kvalitetskontrol og korrigerende handlinger. 3) Procesovervågning med styrings-, regulerings- og overvågningssystemer med tilhørende fejlfinding og fejlretning. 4) Vedligehold og omstilling af produktionsudstyr med tilhørende inspektion, justering og kalibrering. 5) Teamwork, kommunikation og selvstændigt arbejde i overensstemmelse med love/regler og virksomhedens systemer samt effektivisering og optimering af produktion og ressourceforbrug. Stk. 2. Eleven skal nå de uddannelsesmål, som er fastsat for det trin eller speciale, jf. stk. 3 og 4, som eleven har valgt. Stk. 3. Uddannelsen indeholder trin 1, procesarbejder, niveau 3 i den danske kvalifikationsramme for livslang læring. Stk. 4. Uddannelsen kan afsluttes med trin 1, jf. stk. 3, eller med specialet procesoperatør (trin 2), niveau 4 i den danske kvalifikationsramme for livslang læring. Stk. 5. Uddannelsen kan gennemføres som eux-forløb. Uddannelsen tilrettelagt som eux-forløb er ikke trindelt og omfatter alle uddannelsens kompetencemål."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Uddannelsen varer fra 2 år og 6 måneder til 5 år, inklusive grundforløbet. Stk. 2. For elever, der skal gennemføre uddannelsen som erhvervsuddannelse for unge, varer uddannelsens trin 1, procesarbejder, 1 år og 6 måneder, hvoraf skoleundervisningen udgør 12 uger tilrettelagt med mindst en skoleperiode. Uddannelsens speciale varer yderligere 2 år, hvoraf skoleundervisningen i udgør 23 uger fordelt på mindst to skoleperioder. Stk. 3. For elever, der skal gennemføre uddannelsen som erhvervsuddannelse for voksne (euv-forløb), varer uddannelsens trin 1, procesarbejder, 1 år og 3 måneder, hvoraf skoleundervisningen udgør 11 uger. Uddannelsens speciale varer yderligere 1 år og 6 måneder, hvoraf skoleundervisningen udgør 20 uger. Stk. 4. Den i stk. 3 nævnte skoleundervisning opdeles i mindst to skoleperioder for euv-forløb efter § 66 y, stk. 1, nr. 2, i lov om erhvervsuddannelser. Stk. 5. Uanset bestemmelserne i stk. 2 og 3 varer uddannelsens hovedforløb for elever i eux-forløb 4 år, hvoraf skoleundervisningen udgør 64,6 uger fordelt på mindst tre skoleperioder. Alle skole- og praktikperioder, der ikke er afsluttende, skal have et omfang af ca. et halvt års varighed . Stk. 6. En skole med et hertil tilstrækkeligt elevantal i eux-forløb skal tilrettelægge undervisningen i parallelle spor, således at eleverne i et spor er i praktikuddannelse, mens eleverne i et andet spor er i skoleundervisning. Skoleperioder, der indeholder undervisning i gymnasiale fag, skal afsluttes ved en gymnasial eksamenstermin."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. For at kunne blive optaget til skoleundervisningen i hovedforløbet skal eleven opfylde betingelserne i stk. 2-6. Stk. 2. Eleven skal have grundlæggende viden på følgende områder: 1) Udvalgte enhedsoperationer (fysiske, kemiske og biologiske) med tilhørende produktionsformer og -anlæg samt flowdiagram og energiforhold. 2) Udarbejdelse og anvendelse af instruktioner/procedurer/SOP’er. 3) Sikkerhed og miljø ved anvendelse af forskellige stoffer i såvel flydende-, fast- og gasform. 4) Automatik med relæstyring i samspil med pneumatik og de tilhørende styrings- og effektkomponenter/-enheder. 5) Struktureret fejlfinding med teknisk dokumentation og måleinstrumenter. 6) Sikkerhed ved el og tilhørende førstehjælp. 7) Udvalgte produktionsenheder og komponenter med tilhørende dokumentation. 8) Operatørvedligehold via sanserne (syn, hørelse, lugte og føle). 9) Sikkerheds- og håndværksmæssig korrekt mekanisk demontage/montage/justering. 10) Teamwork og projektarbejde med tilhørende kommunikation og dokumentation. 11) Procesvirksomheders konkurrencesituation og anvendelsen af LEAN i forbindelse med procesindustriel produktion. 12) Gængse systemer til opfølgning, kontrol og dokumentation af produktion, tid, kvalitet, miljø, energi, hygiejne mv. 13) Krav og forventninger til en ansvarlig procesoperatørelev/-lærling. 14) Personlig sikkerhed og ulykkesforebyggelse. Stk. 3. Eleven skal have færdigheder i at anvende følgende grundlæggende metoder og redskaber til løsning af enkle opgaver under overholdelsen af relevante forskrifter: 1) Udføre faglige beregninger i tilknytning til enhedsoperationer. 2) Udføre procesindustriel produktion ud fra instruktion/procedure for produktion, kvalitet, sikkerhed, miljø, hygiejne, GMP mv. samt håndtering af produktionsforstyrrelser. 3) Identificering og håndtering af udvalgte rå-, mellem- og færdigvare i såvel flydende-, fast- og gasform med tilhørende lager & logistik. 4) Betjene Styrings-, Regulerings- og Overvågningssystemer i forbindelse med enkel procesindustriel produktion. 5) Montage/demontage/justering af automatik samt fejlmelding, -finding og -retning ved anvendelse af måleinstrumenter og teknisk dokumentation samt faglige beregninger. 6) Udføre automatikarbejde sikkerheds- og håndværksmæssigt korrekt. 7) Betjene produktionsenheder/-komponenter udstyrsteknisk og sikkerhedsmæssigt korrekt. 8) Rundering og inspektion på produktionsanlæg med tilhørende rengøring. 9) Valg og anvendelse af gængse håndværktøjer og måleudstyr til operatørvedligehold, omstilling mv. med tilhørende mekanisk demontage/montage/justering. 10) Arbejde med og kommunikere/dokumentere opgaver udført både selvstændigt og i team samt projektgrupper. 11) Anvendelse af grundlæggende LEAN- og problemløsningsværktøjer til effektivisering og optimering af procesvirksomheders produktion. 12) Indhentning, registrering, bearbejdning og præsentation af produktions- og procesdata via IT-systemer og på tavlemøder. 13) Indgå proaktivt i lærings- og uddannelsesforløbet. 14) Vurdering af almindelig forekommende risici og agere med en sikkerheds- og arbejdsmiljømæssig forsvarlig adfærd, samt anvendelse af de tilhørende personlige værnemidler. Stk. 4. Eleven skal have kompetence til på grundlæggende niveau at kunne: 1) Deltage i procesindustriel produktion (fysiske, kemiske og biologiske enhedsoperationer) ud fra instruktion/procedure for produktion, kvalitet, sikkerhed, miljø, hygiejne, GMP mv. samt håndtere udvalgte rå-, mellem- og færdigvare i såvel flydende, fast og gasform. 2) Betjene Styrings-, Regulerings- og Overvågningssystemer i procesindustrien, og deltage i tilhørende operatørvedligehold med fejlmelding, -finding og -retning samt efterfølgende kontrol ud fra teknisk dokumentation. 3) Betjene gængse produktionsenheder/-komponenter i procesindustrien og deltage i inspektion, operatørvedligehold og omstilling med tilhørende demontage/montage/justering håndværks- og sikkerhedsmæssig korrekt. 4) Indgå i produktionsteam, hvor der er fokus på styrkelse af virksomhedens konkurrenceevne ved effektivisering og optimering samt tilhørende kommunikation og dokumentation. 5) Indgå i en procesvirksomhed som ansvarlig proaktiv procesoperatørelev/-læring i forhold til egen sikkerhed, læring og uddannelsesforløb. Stk. 5. Eleven skal have gennemført følgende grundfag på følgende niveau og med følgende karakter: 1) Engelsk på F-niveau, bestået. 2) Matematik på F-niveau, bestået. Stk. 6. Eleven skal have opnået følgende certifikater eller lignende: 1) Kompetencer svarende til ”Førstehjælp på erhvervsuddannelserne” efter Dansk Førstehjælpsråds uddannelsesplaner pr. 1. august 2016. 2) Kompetencer svarende til elementær brandbekæmpelse efter Dansk Brand- og sikringsteknisk Instituts retningslinjer pr. 1. september 2014. 3) Personlig sikkerhed ved arbejde med epoxy og isocyanater, jf. Arbejdstilsynets regler. 4) Kompetencer svarende certifikatuddannelsen i fødevarehygiejne, jf. Fødevarestyrelsens regler inden ophævelsen pr. 1. november 2014. Stk. 7. For at kunne blive optaget til skoleundervisningen i eux-hovedforløbet skal eleven ud over kravene i stk. 2-6 have gennemført følgende grundfag: 1) Dansk på C-niveau. 2) Engelsk på C-niveau. 3) Samfundsfag på C-niveau. 4) Matematik på C-niveau. 5) Fysik på C-niveau. 6) Informationsteknologi på C-niveau. Stk. 8. For elever, der opnår de i stk. 7 nævnte kompetencer i et grundforløb, skal fagene nævnt i bestemmelsens nr. 1-3 være gennemført i grundforløbets 1. del med varigheder på henholdsvis 2,5 uger, 3 uger og 2,5 uger, og fagene nævnt i nr. 4-6 være gennemført i grundforløbets 2. del med varigheder på henholdsvis 4 uger, 2 uger og 2 uger. Stk. 9. Er der i stk. 5 fastsat karakterkrav for et eller flere fag, gælder disse krav tilsvarende for eux-elever på det niveau af grundfaget, som eleven skal have for at kunne påbegynde skoleundervisningen i hovedforløbet, jf. stk. 7, uanset en eventuel forskel på de pågældende niveauer."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Hovedforløbet har følgende kompetencemål: 1) Eleven kan udføre enkle opgaver ved planlægning og gennemførsel af team-baseret procesindustriel produktion med fysiske, kemiske og biologiske enhedsoperationer i overensstemmelse gældende krav, regler og instruktioner for sikkerhed, miljø og hygiejne. 2) Eleven kan opstarte, stoppe, genstarte og foretage enkel omstilling af produktion på proces- og produktionsanlæg. 3) Eleven kan udtage enkle prøver og udføre enkle driftsanalyser samt registrere og dokumentere relevante produktions- og kvalitetsmæssige forhold. 4) Eleven kan udføre transport- og lageropgaver i tilknytning til produktionen. 5) Eleven kan anvende styrings-, regulerings- og overvågningssystemer ud fra faglig viden om SRO til overvågning af produktionen samt udføre korrigerende handlinger ved rutineprægede afvigelser fra normal produktion. 6) Eleven kan medvirke ved fejlfinding, fejlretning og justering af enkle mekaniske og styrings- og reguleringstekniske fejl og mangler på produktions- og procesanlæg i samarbejde med reparatører og teknikere. 7) Eleven kan udføre rengøring, rundering, kontrol og inspektion af produktionsudstyr ud fra faglig viden om udstyrets virkemåde og funktion. 8) Eleven kan udføre demontage og montage af komponenter og enkelt produktions- og procesudstyr teknisk, håndværksmæssigt og sikkerhedsmæssigt korrekt. 9) Eleven kan anvende relevante fagudtryk og begreber ved rutinepræget rapportering, overlevering og fejlmelding. 10) Eleven kan medvirke ved gennemførsel af løbende forbedringer i produktionen samt projekt- og udviklingsarbejde med andre faggrupper. 11) Eleven kan koble teoretiske faglige begreber, metoder, værktøjer og beregninger med praktiske operatøropgaver i virksomheden. 12) Eleven kan planlægge og gennemføre team-baseret produktion i ønsket kvalitet, til aftalt tid, med mindst muligt ressourceforbrug samt i overensstemmelse med gældende instruktioner, procedurer og systemer for produktion, sikkerhed, dokumentation, kvalitet, hygiejne og miljø. 13) Eleven kan udtage prøver og udføre tilhørende analyser af kemiske, fysiske og biologiske processer og produktion samt omsætte resultater til aktiv handling i produktionsprocessen. 14) Eleven kan tilkoble, opstarte samt varetage drift af og produktion på hjælpeanlæg i produktionen. 15) Eleven kan udføre proaktiv overvågning af produktion og procesflow via it-baserede styrings-, regulerings- og overvågningssystemer ud fra faglig viden i relation til SRO komponenter, enheder og systemer. 16) Eleven kan udføre rengøring, kontrol og omstilling af produktionsudstyr. 17) Eleven kan udføre fejlfinding, fejlretning, justering og fejlmelding af enkle mekaniske og styrings- og reguleringstekniske fejl og mangler på produktions- og procesanlæg teknisk, håndværks- og sikkerhedsmæssigt korrekt. 18) Eleven kan udføre kompliceret fejlfinding, fejlretning, reparation og vedligehold af proces- og produktionsanlæg i samarbejde med interne og eksterne reparatører og teknikere. 19) Eleven kan udnytte produktionsudstyret effektivt ud fra faglig viden om produktionsudstyrets komponenter, enheder og systemer. 20) Eleven kan udføre operatøropgaver miljø- og energibevidst samt medvirke til minimering af produktionens miljøbelastning gennem reduktion af produktionens ressourceforbrug (energi, vand og materialer). 21) Eleven kan med baggrund i viden om procesindustriens produktions- og markedsvilkår selvstændigt gennemføre løbende forbedringer samt medvirke ved effektivisering og optimering af produktion og ressourceforbrug i teams og som del af tværgående arbejdsgrupper og projekter. 22) Eleven kan rapportere og kommunikere i en procesindustriel organisation på dansk og engelsk. 23) Eleven kan anvende fremmedsprogede manualer, håndbøger og informationsteknologiske værktøjer til faglig vidensøgning. 24) Eleven kan anvende og revidere/udarbejde teknisk dokumentation. Stk. 2. Kompetencemålene nr. 1-11, jf. stk. 1, gælder for alle elever på hovedforløbet. Stk. 3. Kompetencemålene nr. 12-24, jf. stk. 1, gælder for specialet. Stk. 4. I eux-forløb skal følgende fag m.v. gennemføres ud over de i stk. 2 og 3 fastsatte mål: 1) Dansk på A-niveau fra uddannelsen til teknisk studentereksamen med uddannelsestiden 175 timer svarende til 7 uger. 2) Engelsk på B-niveau fra uddannelsen til teknisk studentereksamen med uddannelsestiden 130 timer svarende til 5,2 uger. 3) Matematik på B-niveau fra uddannelsen til teknisk studentereksamen med uddannelsestiden 140 timer svarende til 5,6 uger. 4) Fysik på B-niveau fra uddannelsen til teknisk studentereksamen med uddannelsestiden 105 timer svarende til 4,2 uger. 5) Kemi på C-niveaufra hf-enkeltfag eller bekendtgørelse om grundfag, erhvervsfag og erhvervsrettet andetsprogsdansk i erhvervsuddannelserne (grund- og erhvervsfagsbekendtgørelsen), uddannelsestid 75 timer svarende til 3 uger. 6) Teknikfag på B-niveau – Design og produktion, jf. bekendtgørelse om særlige gymnasiale fag m.v. til brug for erhvervsuddannelser, dog med uddannelsestiden 100 timer svarende til 4 uger. 7) Større skriftlig opgave, jf. bekendtgørelse om særlige gymnasiale fag m.v. til brug for erhvervsuddannelser, uddannelsestid 25 timer svarende til 1 uge. 8) Eksamensprojekt, jf. bekendtgørelse om særlige gymnasiale fag m.v. til brug for erhvervsuddannelser, dog med uddannelsestiden 15 timer svarende til 0,6 uge. 9) Valgfag i form af et løft af niveau i et fag (uddannelsestid 100 timer svarende til 4 uger). Stk. 5. Skolen skal som minimum udbyde matematik A som valgfag. Stk. 6. Alle skoleperioder, med undtagelse af den sidste, skal bestå af undervisning af både gymnasiale fag og erhvervsuddannelsesfag i et sådan omfang, at der er muligheden for samspil og synergi mellem de enkelte aktiviteter. Skolens samlede tilrettelæggelse af undervisningen i eux-forløbet skal sikre synergien mellem erhvervsuddannelsens kompetencemål og målene for de gymnasiale fag efter stk. 4. Skolen skal sikre, at undervisningen i fag på gymnasialt niveau så vidt muligt knytter an til den konkrete elevgruppes erhvervsuddannelser, herunder at opgaver, projekter m.v. i rimeligt omfang giver mulighed for at inddrage viden, begreber og indhold fra den enkelte elevs uddannelse. Stk. 7. Uddannelsestiden for de gymnasiale fag i hovedforløbet omfatter den samlede lærerstyrede elevaktivitet, dvs. den tid, eleverne deltager i forskellige former for lærerstyret undervisning og i øvrige aktiviteter, som er organiseret af skolen til realisering af fagets formål, herunder faglig og metodisk vejledning. Uddannelsestid omfatter dog ikke elevernes forberedelse til undervisningen, det skriftlige arbejde og de officielle prøver. Skolen skal ved tilrettelæggelsen af undervisning i gymnasiale fag, hvor der ikke i uddannelsestiden indgår tid til afholdelse af prøver, sørge for at medregne fornøden tid hertil. Stk. 8. Omfanget af det skriftlige arbejde i fagene opgøres i elevtid. Elevtiden er den forventede tid, en gennemsnitlig elev på det pågældende niveau skal bruge for at udfærdige en besvarelse af de skriftlige opgaver i faget. Elevtiden omfatter ikke interne prøver. For elever i eux-forløb skal der mindst afsættes 500 timers elevtid til den enkelte elevs skriftlige arbejde. Elevtiden fordeles af skolen med passende inddragelse af de principper for fordeling af fordybelsestid, som fremgår af reglerne om de gymnasiale uddannelser. Dele af elevtiden kan af hensyn til synergien i det samlede eux-forløb og elevernes progression afvikles i forbindelse med andre dele i forløbet end de gymnasiale fag, herunder grundfag i grundforløbet. Stk. 9. Samspillet mellem skole og praktikvirksomhed beskrives i uddannelsesordningen, jf. bekendtgørelse om erhvervsuddannelser."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Kriterier for skolens vurdering af, om der er grundlag for godskrivning på baggrund af elevens erhvervserfaring og tidligere uddannelse samt bestemmelserne om merit, er fastsat i bilag 1. Stk. 2. Elevens uddannelsesforløb afkortes yderligere, i det omfang elevens individuelle kompetencer giver grundlag herfor. Stk. 3. Reglerne om merit i de gymnasiale uddannelser finder anvendelse for merit i fag på gymnasialt niveau, når fagene indgår som led i et eux-forløb."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Som del af den sidste skoleperiode i uddannelsens trin 1 afholder skolen en afsluttende prøve. Prøven skal kun aflægges af elever, som afslutter uddannelsen med det pågældende trin. Prøven er mundtlig og har en varighed af 30 minutter inklusive votering. Ved bedømmelse af prøven anvendes bedømmelsen ”Bestået/Ikke bestået”. Stk. 2. Som del af den sidste skoleperiode i uddannelsens speciale afholder skolen en afsluttende prøve. Prøven udgør en svendeprøve. Prøven består af en teoretisk prøve, en praktisk driftsprøve, og en praktisk prøve i fejlfinding, fejlretning og vedligeholdelse. Opgaverne stilles af skolen efter samråd med det faglige udvalg. Teknisk dokumentationsmateriale til procesanlæggene skal være til rådighed under udførelse af de praktiske prøver. Stk. 3. Den teoretiske prøve er en individuel mundtlig prøve, der gennemføres på grundlag af et skriftligt prøvegrundlag. Prøven har en varighed på 20 minutter inklusiv votering. Det skriftlige prøvegrundlag består af elevens besvarelse af en opgave i paratviden med en varighed på en time og en opgave i problemløsning med en varighed på tre timer. Eleven må under udarbejdelsen af det skriftlige prøvegrundlag ikke anvende internettet til kommunikation og informationssøgning via PC/laptop, mobiltelefon eller andre elektroniske/teknologiske hjælpemidler. Stk. 4. Den praktiske driftsprøve er en produktionsopgave, som udføres på procesanlæg med tilkoblede styrings- og reguleringsfunktioner. Prøven løses i et team på to til fire elever og omfatter planlægning og organisering af en produktionsdag, opstart af produktionsanlæg, herunder evt. hjælpeanlæg, overvågning af produktion, arbejde efter styringssystemer, prøveudtagning og analyse, indregulering af driftsparametre, standsning af produktion og nedlukning af anlæg. Prøven har en varighed på seks timer. Opgaverne fordeles blandt eleverne efter lodtrækning. Stk. 5. Den praktiske prøve i fejlfinding, fejlretning og vedligeholdelse udføres på procesanlæg med tilkoblede styrings- og reguleringsfunktioner. Prøven løses selvstændigt af eleven og omfatter et produktionsskift med opstart eller overtagelse af igangværende produktion, overvågning af produktion, arbejde efter styringssystemer, standsning eller aflevering af anlæg med tilhørende rapportering samt fejlfinding og fejlretning af indlagte fejl og udførelse af vedligeholdelsesopgave. Prøven har en varighed på fire timer. Opgaverne fordeles blandt eleverne efter lodtrækning. Stk. 6. Ved bedømmelsen af prøven efter stk. 2 giver lærer og censorer efter fælles votering en karakter for hver af de tre delprøver. I den samlede eksamenskarakter vægter karakteren for den teoretiske delprøve med fire, karakteren for den praktiske driftsprøve med tre og karakteren for den praktiske prøve i fejlfinding, fejlretning og vedligeholdelse med tre. Stk. 7. For at der kan udstedes skolebevis, skal eleven have opnået et gennemsnit på mindst 02 af alle fag og have bestået hvert af de uddannelsesspecifikke fag. Stk. 8. For elever, der afslutter uddannelsen med trin 1, procesarbejder, skal prøven være bestået. For elever, der afslutter uddannelsen med specialet procesoperatør, skal svendeprøven være bestået. Stk. 9. Ved uddannelsens afslutning med trin 1 udsteder skolen et uddannelsesbevis til eleven og ved uddannelsens afslutning med specialet udsteder det faglige udvalg et svendebrev til eleven. Stk. 10. For arbejdsmarkedsuddannelser, som indgår i uddannelsen, anvendes bedømmelsen ”Bestået/Ikke bestået”."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. I alle gymnasiale fag gives afsluttende standpunktskarakterer, der udtrykker graden af den enkelte elevs opfyldelse af målene for faglig viden, indsigt og metode i den pågældende læreplan ved afslutningen af faget. Der udarbejdes en undervisningsbeskrivelse for det enkelte fag i overensstemmelse med de regler herom, der gælder for de gymnasiale uddannelser. Stk. 2. Eux-elever skal, ud over hvad der følger af § 6: 1) aflægge mindst seks prøver i hovedforløbet efter udtræk blandt fag på gymnasialt niveau, 2) udarbejde en større skriftlig opgave, jf. bekendtgørelse om særlige gymnasiale fag m.v. til brug for erhvervsuddannelser og 3) aflægge en mundtlig prøve med udgangspunkt i et skriftligt eksamensprojekt, jf. bekendtgørelse om særlige gymnasiale fag m.v. til brug for erhvervsuddannelser. Stk. 3. Projektet efter stk. 2, nr. 3, udarbejdes i Teknik på B-niveau - Design og produktion, og mindst et fag fra erhvervsuddannelsens uddannelsesspecifikke fag efter elevens valg. Efter elevens valg kan projektet udarbejdes i et yderligere fag. Projektet skal tilrettelægges sammen med erhvervsuddannelsens afsluttende prøve. Stk. 4. Ved uddannelsens afslutning udsteder skolen udover det i § 6, stk. 9, nævnte svendebrev et bevis for at have opnået en gymnasial eksamen (erhvervsfaglig studentereksamen), der giver generel studiekompetence. Beviset benævnes eux-bevis. Stk. 5. Eux-beviset indeholder prøvekaraktererne i fag på gymnasialt niveau, jf. stk. 2, nr. 1, karakteren for den større skriftlige opgave, karakteren fra prøven med udgangspunkt i det skriftlige eksamensprojekt og afsluttende standpunktskarakterer (årskarakterer) i alle fag på gymnasialt niveau."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Bekendtgørelsen træder i kraft den 1. juli 2017. Stk. 2. Bekendtgørelsen finder ikke anvendelse for undervisning af elever i eux-forløb i fag med skriftlige prøver, som vil skulle afsluttes i en eksamenstermin, hvor der endnu ikke aflægges prøve efter lov om de gymnasiale uddannelser eller regler fastsat i medfør af denne lov. For disse elever finder de hidtil gældende regler anvendelse. Stk. 3. Bekendtgørelse nr. 254 af 14. marts 2016 om erhvervsuddannelsen til procesoperatør ophæves. Bekendtgørelsen finder dog fortsat anvendelse for elever, som er påbegyndt eller overgået til uddannelsen efter bekendtgørelsen. Stk. 4. Elever, jf. stk. 2, og elever som undervises i medfør af § 2, stk. 2, i bekendtgørelse nr. 282 af 23. marts 2015 om ophævelse af forskellige bekendtgørelser i forbindelse med gennemførelsen af erhvervsuddannelsesreformen ”Bedre og mere attraktive erhvervsuddannelser” kan overgå til uddannelsen efter denne bekendtgørelse i overensstemmelse med overgangsordninger fastsat af skolen i den lokale undervisningsplan. Stk. 5. Hvis eleven var fyldt 25 år på tidspunktet for sin påbegyndelse af uddannelsen før den 1. august 2015, skal eleven ved overgangen til uddannelsen efter denne bekendtgørelse gennemføre uddannelsen som erhvervsuddannelse for voksne (euv)."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Erhvervsuddannelsen til procesoperatør har som overordnet formål, at eleverne gennem skoleundervisning og praktikuddannelse opnår viden og færdigheder inden for følgende overordnede kompetenceområder: 1) Effektiv planlægning og gennemførsel af team-baseret produktion, i korrekt kvalitet og til aftalt tid samt løsning af tekniske og procesmæssige udfordringer, udførelse af vedligehold og løbende forbedringer samt deltagelse i projekter. 2) Produktion på procesanlæg med fysiske, kemiske og biologiske enhedsoperationer med tilhørende kvalitetskontrol og korrigerende handlinger. 3) Procesovervågning med styrings-, regulerings- og overvågningssystemer med tilhørende fejlfinding og fejlretning. 4) Vedligehold og omstilling af produktionsudstyr med tilhørende inspektion, justering og kalibrering. 5) Teamwork, kommunikation og selvstændigt arbejde i overensstemmelse med love/regler og virksomhedens systemer samt effektivisering og optimering af produktion og ressourceforbrug. Stk. 2. Eleven skal nå de uddannelsesmål, som er fastsat for det trin eller speciale, jf. stk. 3 og 4, som eleven har valgt. Stk. 3. Uddannelsen indeholder trin 1, procesarbejder, niveau 3 i den danske kvalifikationsramme for livslang læring. Stk. 4. Uddannelsen kan afsluttes med trin 1, jf. stk. 3, eller med specialet procesoperatør (trin 2), niveau 4 i den danske kvalifikationsramme for livslang læring. Stk. 5. Uddannelsen kan gennemføres som eux-forløb. Uddannelsen tilrettelagt som eux-forløb er ikke trindelt og omfatter alle uddannelsens kompetencemål.",
      "valid_from": "2017-04-07",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Uddannelsen varer fra 2 år og 6 måneder til 5 år, inklusive grundforløbet. Stk. 2. For elever, der skal gennemføre uddannelsen som erhvervsuddannelse for unge, varer uddannelsens trin 1, procesarbejder, 1 år og 6 måneder, hvoraf skoleundervisningen udgør 12 uger tilrettelagt med mindst en skoleperiode. Uddannelsens speciale varer yderligere 2 år, hvoraf skoleundervisningen i udgør 23 uger fordelt på mindst to skoleperioder. Stk. 3. For elever, der skal gennemføre uddannelsen som erhvervsuddannelse for voksne (euv-forløb), varer uddannelsens trin 1, procesarbejder, 1 år og 3 måneder, hvoraf skoleundervisningen udgør 11 uger. Uddannelsens speciale varer yderligere 1 år og 6 måneder, hvoraf skoleundervisningen udgør 20 uger. Stk. 4. Den i stk. 3 nævnte skoleundervisning opdeles i mindst to skoleperioder for euv-forløb efter § 66 y, stk. 1, nr. 2, i lov om erhvervsuddannelser. Stk. 5. Uanset bestemmelserne i stk. 2 og 3 varer uddannelsens hovedforløb for elever i eux-forløb 4 år, hvoraf skoleundervisningen udgør 64,6 uger fordelt på mindst tre skoleperioder. Alle skole- og praktikperioder, der ikke er afsluttende, skal have et omfang af ca. et halvt års varighed . Stk. 6. En skole med et hertil tilstrækkeligt elevantal i eux-forløb skal tilrettelægge undervisningen i parallelle spor, således at eleverne i et spor er i praktikuddannelse, mens eleverne i et andet spor er i skoleundervisning. Skoleperioder, der indeholder undervisning i gymnasiale fag, skal afsluttes ved en gymnasial eksamenstermin.",
      "valid_from": "2017-04-07",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. For at kunne blive optaget til skoleundervisningen i hovedforløbet skal eleven opfylde betingelserne i stk. 2-6. Stk. 2. Eleven skal have grundlæggende viden på følgende områder: 1) Udvalgte enhedsoperationer (fysiske, kemiske og biologiske) med tilhørende produktionsformer og -anlæg samt flowdiagram og energiforhold. 2) Udarbejdelse og anvendelse af instruktioner/procedurer/SOP’er. 3) Sikkerhed og miljø ved anvendelse af forskellige stoffer i såvel flydende-, fast- og gasform. 4) Automatik med relæstyring i samspil med pneumatik og de tilhørende styrings- og effektkomponenter/-enheder. 5) Struktureret fejlfinding med teknisk dokumentation og måleinstrumenter. 6) Sikkerhed ved el og tilhørende førstehjælp. 7) Udvalgte produktionsenheder og komponenter med tilhørende dokumentation. 8) Operatørvedligehold via sanserne (syn, hørelse, lugte og føle). 9) Sikkerheds- og håndværksmæssig korrekt mekanisk demontage/montage/justering. 10) Teamwork og projektarbejde med tilhørende kommunikation og dokumentation. 11) Procesvirksomheders konkurrencesituation og anvendelsen af LEAN i forbindelse med procesindustriel produktion. 12) Gængse systemer til opfølgning, kontrol og dokumentation af produktion, tid, kvalitet, miljø, energi, hygiejne mv. 13) Krav og forventninger til en ansvarlig procesoperatørelev/-lærling. 14) Personlig sikkerhed og ulykkesforebyggelse. Stk. 3. Eleven skal have færdigheder i at anvende følgende grundlæggende metoder og redskaber til løsning af enkle opgaver under overholdelsen af relevante forskrifter: 1) Udføre faglige beregninger i tilknytning til enhedsoperationer. 2) Udføre procesindustriel produktion ud fra instruktion/procedure for produktion, kvalitet, sikkerhed, miljø, hygiejne, GMP mv. samt håndtering af produktionsforstyrrelser. 3) Identificering og håndtering af udvalgte rå-, mellem- og færdigvare i såvel flydende-, fast- og gasform med tilhørende lager & logistik. 4) Betjene Styrings-, Regulerings- og Overvågningssystemer i forbindelse med enkel procesindustriel produktion. 5) Montage/demontage/justering af automatik samt fejlmelding, -finding og -retning ved anvendelse af måleinstrumenter og teknisk dokumentation samt faglige beregninger. 6) Udføre automatikarbejde sikkerheds- og håndværksmæssigt korrekt. 7) Betjene produktionsenheder/-komponenter udstyrsteknisk og sikkerhedsmæssigt korrekt. 8) Rundering og inspektion på produktionsanlæg med tilhørende rengøring. 9) Valg og anvendelse af gængse håndværktøjer og måleudstyr til operatørvedligehold, omstilling mv. med tilhørende mekanisk demontage/montage/justering. 10) Arbejde med og kommunikere/dokumentere opgaver udført både selvstændigt og i team samt projektgrupper. 11) Anvendelse af grundlæggende LEAN- og problemløsningsværktøjer til effektivisering og optimering af procesvirksomheders produktion. 12) Indhentning, registrering, bearbejdning og præsentation af produktions- og procesdata via IT-systemer og på tavlemøder. 13) Indgå proaktivt i lærings- og uddannelsesforløbet. 14) Vurdering af almindelig forekommende risici og agere med en sikkerheds- og arbejdsmiljømæssig forsvarlig adfærd, samt anvendelse af de tilhørende personlige værnemidler. Stk. 4. Eleven skal have kompetence til på grundlæggende niveau at kunne: 1) Deltage i procesindustriel produktion (fysiske, kemiske og biologiske enhedsoperationer) ud fra instruktion/procedure for produktion, kvalitet, sikkerhed, miljø, hygiejne, GMP mv. samt håndtere udvalgte rå-, mellem- og færdigvare i såvel flydende, fast og gasform. 2) Betjene Styrings-, Regulerings- og Overvågningssystemer i procesindustrien, og deltage i tilhørende operatørvedligehold med fejlmelding, -finding og -retning samt efterfølgende kontrol ud fra teknisk dokumentation. 3) Betjene gængse produktionsenheder/-komponenter i procesindustrien og deltage i inspektion, operatørvedligehold og omstilling med tilhørende demontage/montage/justering håndværks- og sikkerhedsmæssig korrekt. 4) Indgå i produktionsteam, hvor der er fokus på styrkelse af virksomhedens konkurrenceevne ved effektivisering og optimering samt tilhørende kommunikation og dokumentation. 5) Indgå i en procesvirksomhed som ansvarlig proaktiv procesoperatørelev/-læring i forhold til egen sikkerhed, læring og uddannelsesforløb. Stk. 5. Eleven skal have gennemført følgende grundfag på følgende niveau og med følgende karakter: 1) Engelsk på F-niveau, bestået. 2) Matematik på F-niveau, bestået. Stk. 6. Eleven skal have opnået følgende certifikater eller lignende: 1) Kompetencer svarende til ”Førstehjælp på erhvervsuddannelserne” efter Dansk Førstehjælpsråds uddannelsesplaner pr. 1. august 2016. 2) Kompetencer svarende til elementær brandbekæmpelse efter Dansk Brand- og sikringsteknisk Instituts retningslinjer pr. 1. september 2014. 3) Personlig sikkerhed ved arbejde med epoxy og isocyanater, jf. Arbejdstilsynets regler. 4) Kompetencer svarende certifikatuddannelsen i fødevarehygiejne, jf. Fødevarestyrelsens regler inden ophævelsen pr. 1. november 2014. Stk. 7. For at kunne blive optaget til skoleundervisningen i eux-hovedforløbet skal eleven ud over kravene i stk. 2-6 have gennemført følgende grundfag: 1) Dansk på C-niveau. 2) Engelsk på C-niveau. 3) Samfundsfag på C-niveau. 4) Matematik på C-niveau. 5) Fysik på C-niveau. 6) Informationsteknologi på C-niveau. Stk. 8. For elever, der opnår de i stk. 7 nævnte kompetencer i et grundforløb, skal fagene nævnt i bestemmelsens nr. 1-3 være gennemført i grundforløbets 1. del med varigheder på henholdsvis 2,5 uger, 3 uger og 2,5 uger, og fagene nævnt i nr. 4-6 være gennemført i grundforløbets 2. del med varigheder på henholdsvis 4 uger, 2 uger og 2 uger. Stk. 9. Er der i stk. 5 fastsat karakterkrav for et eller flere fag, gælder disse krav tilsvarende for eux-elever på det niveau af grundfaget, som eleven skal have for at kunne påbegynde skoleundervisningen i hovedforløbet, jf. stk. 7, uanset en eventuel forskel på de pågældende niveauer.",
      "valid_from": "2017-04-07",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Hovedforløbet har følgende kompetencemål: 1) Eleven kan udføre enkle opgaver ved planlægning og gennemførsel af team-baseret procesindustriel produktion med fysiske, kemiske og biologiske enhedsoperationer i overensstemmelse gældende krav, regler og instruktioner for sikkerhed, miljø og hygiejne. 2) Eleven kan opstarte, stoppe, genstarte og foretage enkel omstilling af produktion på proces- og produktionsanlæg. 3) Eleven kan udtage enkle prøver og udføre enkle driftsanalyser samt registrere og dokumentere relevante produktions- og kvalitetsmæssige forhold. 4) Eleven kan udføre transport- og lageropgaver i tilknytning til produktionen. 5) Eleven kan anvende styrings-, regulerings- og overvågningssystemer ud fra faglig viden om SRO til overvågning af produktionen samt udføre korrigerende handlinger ved rutineprægede afvigelser fra normal produktion. 6) Eleven kan medvirke ved fejlfinding, fejlretning og justering af enkle mekaniske og styrings- og reguleringstekniske fejl og mangler på produktions- og procesanlæg i samarbejde med reparatører og teknikere. 7) Eleven kan udføre rengøring, rundering, kontrol og inspektion af produktionsudstyr ud fra faglig viden om udstyrets virkemåde og funktion. 8) Eleven kan udføre demontage og montage af komponenter og enkelt produktions- og procesudstyr teknisk, håndværksmæssigt og sikkerhedsmæssigt korrekt. 9) Eleven kan anvende relevante fagudtryk og begreber ved rutinepræget rapportering, overlevering og fejlmelding. 10) Eleven kan medvirke ved gennemførsel af løbende forbedringer i produktionen samt projekt- og udviklingsarbejde med andre faggrupper. 11) Eleven kan koble teoretiske faglige begreber, metoder, værktøjer og beregninger med praktiske operatøropgaver i virksomheden. 12) Eleven kan planlægge og gennemføre team-baseret produktion i ønsket kvalitet, til aftalt tid, med mindst muligt ressourceforbrug samt i overensstemmelse med gældende instruktioner, procedurer og systemer for produktion, sikkerhed, dokumentation, kvalitet, hygiejne og miljø. 13) Eleven kan udtage prøver og udføre tilhørende analyser af kemiske, fysiske og biologiske processer og produktion samt omsætte resultater til aktiv handling i produktionsprocessen. 14) Eleven kan tilkoble, opstarte samt varetage drift af og produktion på hjælpeanlæg i produktionen. 15) Eleven kan udføre proaktiv overvågning af produktion og procesflow via it-baserede styrings-, regulerings- og overvågningssystemer ud fra faglig viden i relation til SRO komponenter, enheder og systemer. 16) Eleven kan udføre rengøring, kontrol og omstilling af produktionsudstyr. 17) Eleven kan udføre fejlfinding, fejlretning, justering og fejlmelding af enkle mekaniske og styrings- og reguleringstekniske fejl og mangler på produktions- og procesanlæg teknisk, håndværks- og sikkerhedsmæssigt korrekt. 18) Eleven kan udføre kompliceret fejlfinding, fejlretning, reparation og vedligehold af proces- og produktionsanlæg i samarbejde med interne og eksterne reparatører og teknikere. 19) Eleven kan udnytte produktionsudstyret effektivt ud fra faglig viden om produktionsudstyrets komponenter, enheder og systemer. 20) Eleven kan udføre operatøropgaver miljø- og energibevidst samt medvirke til minimering af produktionens miljøbelastning gennem reduktion af produktionens ressourceforbrug (energi, vand og materialer). 21) Eleven kan med baggrund i viden om procesindustriens produktions- og markedsvilkår selvstændigt gennemføre løbende forbedringer samt medvirke ved effektivisering og optimering af produktion og ressourceforbrug i teams og som del af tværgående arbejdsgrupper og projekter. 22) Eleven kan rapportere og kommunikere i en procesindustriel organisation på dansk og engelsk. 23) Eleven kan anvende fremmedsprogede manualer, håndbøger og informationsteknologiske værktøjer til faglig vidensøgning. 24) Eleven kan anvende og revidere/udarbejde teknisk dokumentation. Stk. 2. Kompetencemålene nr. 1-11, jf. stk. 1, gælder for alle elever på hovedforløbet. Stk. 3. Kompetencemålene nr. 12-24, jf. stk. 1, gælder for specialet. Stk. 4. I eux-forløb skal følgende fag m.v. gennemføres ud over de i stk. 2 og 3 fastsatte mål: 1) Dansk på A-niveau fra uddannelsen til teknisk studentereksamen med uddannelsestiden 175 timer svarende til 7 uger. 2) Engelsk på B-niveau fra uddannelsen til teknisk studentereksamen med uddannelsestiden 130 timer svarende til 5,2 uger. 3) Matematik på B-niveau fra uddannelsen til teknisk studentereksamen med uddannelsestiden 140 timer svarende til 5,6 uger. 4) Fysik på B-niveau fra uddannelsen til teknisk studentereksamen med uddannelsestiden 105 timer svarende til 4,2 uger. 5) Kemi på C-niveaufra hf-enkeltfag eller bekendtgørelse om grundfag, erhvervsfag og erhvervsrettet andetsprogsdansk i erhvervsuddannelserne (grund- og erhvervsfagsbekendtgørelsen), uddannelsestid 75 timer svarende til 3 uger. 6) Teknikfag på B-niveau – Design og produktion, jf. bekendtgørelse om særlige gymnasiale fag m.v. til brug for erhvervsuddannelser, dog med uddannelsestiden 100 timer svarende til 4 uger. 7) Større skriftlig opgave, jf. bekendtgørelse om særlige gymnasiale fag m.v. til brug for erhvervsuddannelser, uddannelsestid 25 timer svarende til 1 uge. 8) Eksamensprojekt, jf. bekendtgørelse om særlige gymnasiale fag m.v. til brug for erhvervsuddannelser, dog med uddannelsestiden 15 timer svarende til 0,6 uge. 9) Valgfag i form af et løft af niveau i et fag (uddannelsestid 100 timer svarende til 4 uger). Stk. 5. Skolen skal som minimum udbyde matematik A som valgfag. Stk. 6. Alle skoleperioder, med undtagelse af den sidste, skal bestå af undervisning af både gymnasiale fag og erhvervsuddannelsesfag i et sådan omfang, at der er muligheden for samspil og synergi mellem de enkelte aktiviteter. Skolens samlede tilrettelæggelse af undervisningen i eux-forløbet skal sikre synergien mellem erhvervsuddannelsens kompetencemål og målene for de gymnasiale fag efter stk. 4. Skolen skal sikre, at undervisningen i fag på gymnasialt niveau så vidt muligt knytter an til den konkrete elevgruppes erhvervsuddannelser, herunder at opgaver, projekter m.v. i rimeligt omfang giver mulighed for at inddrage viden, begreber og indhold fra den enkelte elevs uddannelse. Stk. 7. Uddannelsestiden for de gymnasiale fag i hovedforløbet omfatter den samlede lærerstyrede elevaktivitet, dvs. den tid, eleverne deltager i forskellige former for lærerstyret undervisning og i øvrige aktiviteter, som er organiseret af skolen til realisering af fagets formål, herunder faglig og metodisk vejledning. Uddannelsestid omfatter dog ikke elevernes forberedelse til undervisningen, det skriftlige arbejde og de officielle prøver. Skolen skal ved tilrettelæggelsen af undervisning i gymnasiale fag, hvor der ikke i uddannelsestiden indgår tid til afholdelse af prøver, sørge for at medregne fornøden tid hertil. Stk. 8. Omfanget af det skriftlige arbejde i fagene opgøres i elevtid. Elevtiden er den forventede tid, en gennemsnitlig elev på det pågældende niveau skal bruge for at udfærdige en besvarelse af de skriftlige opgaver i faget. Elevtiden omfatter ikke interne prøver. For elever i eux-forløb skal der mindst afsættes 500 timers elevtid til den enkelte elevs skriftlige arbejde. Elevtiden fordeles af skolen med passende inddragelse af de principper for fordeling af fordybelsestid, som fremgår af reglerne om de gymnasiale uddannelser. Dele af elevtiden kan af hensyn til synergien i det samlede eux-forløb og elevernes progression afvikles i forbindelse med andre dele i forløbet end de gymnasiale fag, herunder grundfag i grundforløbet. Stk. 9. Samspillet mellem skole og praktikvirksomhed beskrives i uddannelsesordningen, jf. bekendtgørelse om erhvervsuddannelser.",
      "valid_from": "2017-04-07",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Kriterier for skolens vurdering af, om der er grundlag for godskrivning på baggrund af elevens erhvervserfaring og tidligere uddannelse samt bestemmelserne om merit, er fastsat i bilag 1. Stk. 2. Elevens uddannelsesforløb afkortes yderligere, i det omfang elevens individuelle kompetencer giver grundlag herfor. Stk. 3. Reglerne om merit i de gymnasiale uddannelser finder anvendelse for merit i fag på gymnasialt niveau, når fagene indgår som led i et eux-forløb.",
      "valid_from": "2017-04-07",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Som del af den sidste skoleperiode i uddannelsens trin 1 afholder skolen en afsluttende prøve. Prøven skal kun aflægges af elever, som afslutter uddannelsen med det pågældende trin. Prøven er mundtlig og har en varighed af 30 minutter inklusive votering. Ved bedømmelse af prøven anvendes bedømmelsen ”Bestået/Ikke bestået”. Stk. 2. Som del af den sidste skoleperiode i uddannelsens speciale afholder skolen en afsluttende prøve. Prøven udgør en svendeprøve. Prøven består af en teoretisk prøve, en praktisk driftsprøve, og en praktisk prøve i fejlfinding, fejlretning og vedligeholdelse. Opgaverne stilles af skolen efter samråd med det faglige udvalg. Teknisk dokumentationsmateriale til procesanlæggene skal være til rådighed under udførelse af de praktiske prøver. Stk. 3. Den teoretiske prøve er en individuel mundtlig prøve, der gennemføres på grundlag af et skriftligt prøvegrundlag. Prøven har en varighed på 20 minutter inklusiv votering. Det skriftlige prøvegrundlag består af elevens besvarelse af en opgave i paratviden med en varighed på en time og en opgave i problemløsning med en varighed på tre timer. Eleven må under udarbejdelsen af det skriftlige prøvegrundlag ikke anvende internettet til kommunikation og informationssøgning via PC/laptop, mobiltelefon eller andre elektroniske/teknologiske hjælpemidler. Stk. 4. Den praktiske driftsprøve er en produktionsopgave, som udføres på procesanlæg med tilkoblede styrings- og reguleringsfunktioner. Prøven løses i et team på to til fire elever og omfatter planlægning og organisering af en produktionsdag, opstart af produktionsanlæg, herunder evt. hjælpeanlæg, overvågning af produktion, arbejde efter styringssystemer, prøveudtagning og analyse, indregulering af driftsparametre, standsning af produktion og nedlukning af anlæg. Prøven har en varighed på seks timer. Opgaverne fordeles blandt eleverne efter lodtrækning. Stk. 5. Den praktiske prøve i fejlfinding, fejlretning og vedligeholdelse udføres på procesanlæg med tilkoblede styrings- og reguleringsfunktioner. Prøven løses selvstændigt af eleven og omfatter et produktionsskift med opstart eller overtagelse af igangværende produktion, overvågning af produktion, arbejde efter styringssystemer, standsning eller aflevering af anlæg med tilhørende rapportering samt fejlfinding og fejlretning af indlagte fejl og udførelse af vedligeholdelsesopgave. Prøven har en varighed på fire timer. Opgaverne fordeles blandt eleverne efter lodtrækning. Stk. 6. Ved bedømmelsen af prøven efter stk. 2 giver lærer og censorer efter fælles votering en karakter for hver af de tre delprøver. I den samlede eksamenskarakter vægter karakteren for den teoretiske delprøve med fire, karakteren for den praktiske driftsprøve med tre og karakteren for den praktiske prøve i fejlfinding, fejlretning og vedligeholdelse med tre. Stk. 7. For at der kan udstedes skolebevis, skal eleven have opnået et gennemsnit på mindst 02 af alle fag og have bestået hvert af de uddannelsesspecifikke fag. Stk. 8. For elever, der afslutter uddannelsen med trin 1, procesarbejder, skal prøven være bestået. For elever, der afslutter uddannelsen med specialet procesoperatør, skal svendeprøven være bestået. Stk. 9. Ved uddannelsens afslutning med trin 1 udsteder skolen et uddannelsesbevis til eleven og ved uddannelsens afslutning med specialet udsteder det faglige udvalg et svendebrev til eleven. Stk. 10. For arbejdsmarkedsuddannelser, som indgår i uddannelsen, anvendes bedømmelsen ”Bestået/Ikke bestået”.",
      "valid_from": "2017-04-07",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. I alle gymnasiale fag gives afsluttende standpunktskarakterer, der udtrykker graden af den enkelte elevs opfyldelse af målene for faglig viden, indsigt og metode i den pågældende læreplan ved afslutningen af faget. Der udarbejdes en undervisningsbeskrivelse for det enkelte fag i overensstemmelse med de regler herom, der gælder for de gymnasiale uddannelser. Stk. 2. Eux-elever skal, ud over hvad der følger af § 6: 1) aflægge mindst seks prøver i hovedforløbet efter udtræk blandt fag på gymnasialt niveau, 2) udarbejde en større skriftlig opgave, jf. bekendtgørelse om særlige gymnasiale fag m.v. til brug for erhvervsuddannelser og 3) aflægge en mundtlig prøve med udgangspunkt i et skriftligt eksamensprojekt, jf. bekendtgørelse om særlige gymnasiale fag m.v. til brug for erhvervsuddannelser. Stk. 3. Projektet efter stk. 2, nr. 3, udarbejdes i Teknik på B-niveau - Design og produktion, og mindst et fag fra erhvervsuddannelsens uddannelsesspecifikke fag efter elevens valg. Efter elevens valg kan projektet udarbejdes i et yderligere fag. Projektet skal tilrettelægges sammen med erhvervsuddannelsens afsluttende prøve. Stk. 4. Ved uddannelsens afslutning udsteder skolen udover det i § 6, stk. 9, nævnte svendebrev et bevis for at have opnået en gymnasial eksamen (erhvervsfaglig studentereksamen), der giver generel studiekompetence. Beviset benævnes eux-bevis. Stk. 5. Eux-beviset indeholder prøvekaraktererne i fag på gymnasialt niveau, jf. stk. 2, nr. 1, karakteren for den større skriftlige opgave, karakteren fra prøven med udgangspunkt i det skriftlige eksamensprojekt og afsluttende standpunktskarakterer (årskarakterer) i alle fag på gymnasialt niveau.",
      "valid_from": "2017-04-07",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Bekendtgørelsen træder i kraft den 1. juli 2017. Stk. 2. Bekendtgørelsen finder ikke anvendelse for undervisning af elever i eux-forløb i fag med skriftlige prøver, som vil skulle afsluttes i en eksamenstermin, hvor der endnu ikke aflægges prøve efter lov om de gymnasiale uddannelser eller regler fastsat i medfør af denne lov. For disse elever finder de hidtil gældende regler anvendelse. Stk. 3. Bekendtgørelse nr. 254 af 14. marts 2016 om erhvervsuddannelsen til procesoperatør ophæves. Bekendtgørelsen finder dog fortsat anvendelse for elever, som er påbegyndt eller overgået til uddannelsen efter bekendtgørelsen. Stk. 4. Elever, jf. stk. 2, og elever som undervises i medfør af § 2, stk. 2, i bekendtgørelse nr. 282 af 23. marts 2015 om ophævelse af forskellige bekendtgørelser i forbindelse med gennemførelsen af erhvervsuddannelsesreformen ”Bedre og mere attraktive erhvervsuddannelser” kan overgå til uddannelsen efter denne bekendtgørelse i overensstemmelse med overgangsordninger fastsat af skolen i den lokale undervisningsplan. Stk. 5. Hvis eleven var fyldt 25 år på tidspunktet for sin påbegyndelse af uddannelsen før den 1. august 2015, skal eleven ved overgangen til uddannelsen efter denne bekendtgørelse gennemføre uddannelsen som erhvervsuddannelse for voksne (euv).",
      "valid_from": "2017-04-07",
      "valid_to": null
    }
  ],
  "definitions": []
}
