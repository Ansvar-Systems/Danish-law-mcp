{
  "id": "2022:1223",
  "type": "statute",
  "title": "Bekendtgørelse om obligatoriske test i folkeskolen i skoleårene 2022/23 til og med 2025/26 (Folkeskolens Nationale Overgangstest)",
  "short_name": "BEK H#LOKDOK04",
  "status": "in_force",
  "issued_date": "2022-08-31",
  "url": "https://www.retsinformation.dk/eli/lta/2022/1223/xml",
  "description": "Retsinformation source. DocumentId=DA000972; AccessionNumber=B20220122305; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Elever i folkeskolen skal gennemføre følgende obligatoriske test på de nævnte klassetrin, jf. folkeskolelovens § 13 a, stk. 1: 1) Dansk med fokus på læsning på 2., 3., 4., 6. og 8. klassetrin. 2) Matematik på 2., 4., 6., 7. og 8. klassetrin."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Eleverne gennemfører deres test i følgende perioder, jf. dog stk. 2: 1) Test i dansk med fokus på læsning gennemføres i perioden fra og med uge 35 til og med uge 37. 2) Test i matematik gennemføres i perioden fra og med uge 38 til og med uge 40. Stk. 2. I skoleåret 2022/23 finder gennemførelse af test i dansk med fokus på læsning sted i perioden fra og med uge 45 til og med uge 47 og test i matematik fra og med uge 48 til og med uge 50."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. En test på 2. klassetrin varer 30 minutter. En test på øvrige klassetrin varer 45 minutter. Stk. 2. Såfremt en test afbrydes på grund af uforudsete omstændigheder og ikke kan genoptages samme dag, skal skolens leder sørge for, at eleven aflægger den pågældende test forfra i testsystemet på et nyt tidspunkt inden for testperioden efter § 2, jf. dog stk. 3. Stk. 3. Hvis det ikke er muligt at genoptage en test samme dag, jf. stk. 2, og mindst to tredjedele af testens normerede tid var forløbet inden afbrydelsen, kan skolens leder beslutte, at eleven ikke skal gennemføre testen forfra. Det er en forudsætning, at skolens leder vurderer, at elevens resultat fra den gennemførte del af testen i tilstrækkelig grad kan bidrage til kvalificering af den løbende evaluering af eleven."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Eleven gennemfører sin test i skoletiden og ved fysisk at være til stede på sin skole. Stk. 2. For elever i dagbehandlingstilbud og på anbringelsessteder, jf. folkeskolelovens § 22, stk. 5, beslutter kommunalbestyrelsen i beliggenhedskommunen, hvor eleven fysisk skal være under afviklingen af test. Hvis kommunalbestyrelsen beslutter, at eleven under afviklingen af test skal være fysisk til stede på et dagbehandlingstilbud eller anbringelsessted, skal kommunalbestyrelsen sikre, at der på det pågældende dagbehandlingstilbud eller anbringelsessted er de fornødne rammer og faciliteter for, at testafviklingen kan ske i overensstemmelse med lovgivningen herom."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Eleven må under testen ikke kommunikere uretmæssigt med andre, herunder med andre elever eller med udenforstående under testen, jf. dog § 9, stk. 1."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Eleven kan kun gennemføre hver test én gang, medmindre eleven undervises på det samme klassetrin i to år, jf. folkeskolelovens § 12, stk. 1, 2. pkt."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Eleven gennemfører sin test ved brug af Børne- og Undervisningsministeriets digitale test- og prøvesystem. Elevens adgang til testene i dette system sker via Styrelsen for It og Lærings digitale identifikationssystem (Unilogin). Skolens leder eller den, som skolens leder udpeger hertil, instruerer eleven i afviklingen af testene. Stk. 2. Forud for gennemførelsen af test skal skolens leder sørge for, at oplysningerne i de i stk. 1 nævnte systemer om skolens elever og medarbejdere, som er nødvendige for testafviklingen og adgangen til testresultater, er korrekte. Stk. 3. Kommunalbestyrelsen registrerer i Unilogin de nødvendige oplysninger om, hvilke medarbejdere i den kommunale forvaltning, der skal have adgang til testresultaterne for kommunens folkeskoler."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Skolens leder skal tilbyde særlige vilkår for gennemførelse af test til elever med psykisk eller fysisk funktionsnedsættelse eller tilsvarende vanskeligheder samt til tosprogede elever med utilstrækkelige danskkundskaber, når dette er nødvendigt for at ligestille disse elever med andre i testsituationen. Stk. 2. Skolens leder træffer en afgørelse efter stk. 1 på baggrund af en pædagogisk-psykologisk vurdering og efter samråd med eleven og dennes forældre. Skolens leder skal tillægge elevens synspunkter en passende vægt under hensyntagen til elevens alder og modenhed. Stk. 3. Skolens leder kan undlade at inddrage pædagogisk-psykologisk rådgivning, hvis lederen vurderer, at dette ikke er nødvendigt, og hvis forældrene er enige heri. Skolens leder skal orientere forældrene om, at de til enhver tid kan anmode om, at pædagogisk-psykologisk rådgivning inddrages."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Særlige vilkår efter § 8 kan omfatte en særlig tilrettelæggelse af testen. Den særlige tilrettelæggelse kan fx omfatte følgende: 1) Brug af hjælpemidler. 2) Tildeling af ekstra tid. 3) Anvendelse af en hjælper. Stk. 2. Det er en forudsætning for særlig tilrettelæggelse af en test, at formålet med testen og dens niveau fastholdes. Test skal afvikles på samme vilkår, som har været gældende for elevens forudgående undervisning, så testen afspejler elevens måde at arbejde på."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Skolens leder kan i særlige tilfælde beslutte, at en elev fritages for at gennemføre en test, hvis lederen vurderer, at eleven på grund af betydelig funktionsnedsættelse eller utilstrækkelige danskkundskaber ikke vil kunne gennemføre testen med et resultat, der kan bidrage til kvalificering af den løbende evaluering. Stk. 2. Skolens leder træffer en afgørelse efter stk. 1 på baggrund af en pædagogisk-psykologisk vurdering om, at eleven på grund af sine vanskeligheder ikke på en hensigtsmæssig måde kan gennemføre en test, herunder gennemføre testen på særlige vilkår. Stk. 3. En afgørelse om fritagelse forudsætter, at forældrene og eleven er enige heri, og at det forinden er vurderet, at eleven ikke vil kunne gennemføre testen på særlige vilkår, jf. §§ 8 og 9."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Antager elevens underviser i det fag, hvori der afholdes test, at eleven ikke vil kunne gennemføre en test med et resultat, der kan bidrage til kvalificering af den løbende evaluering, orienterer skolen eleven og dennes forældre om muligheden for fritagelse for gennemførelse af en test. Stk. 2. Skolens leder træffer på baggrund af indstilling fra elevens underviser og efter samråd med eleven og dennes forældre afgørelse om fritagelse for gennemførelse af en test. Skolens leder skal tillægge elevens synspunkter en passende vægt under hensyntagen til elevens alder og modenhed. Stk. 3. Skolens leder kan undlade at inddrage pædagogisk-psykologisk rådgivning, hvis lederen vurderer, at dette ikke er nødvendigt, og hvis forældrene er enige heri. Skolens leder skal orientere forældrene om, at de til enhver tid kan anmode om, at pædagogisk-psykologisk rådgivning inddrages."
    },
    {
      "provision_ref": "3:12",
      "chapter": "3",
      "section": "12",
      "content": "§ 12. I forbindelse med en afgørelse om fritagelse skal skolens leder efter samråd med forældrene og så vidt muligt eleven fastlægge, hvilke andre metoder til evaluering af den elev, som er fritaget, der skal træde i stedet for den obligatoriske test."
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Hvis eleven har været forhindret i at gennemføre en test på grund af fravær, skal eleven gennemføre testen snarest muligt i testperioden, jf. § 2."
    },
    {
      "provision_ref": "5:14",
      "chapter": "5",
      "section": "14",
      "content": "§ 14. Eleverne må anvende papir og skriveredskaber ved alle test. Stk. 2. Ved testene i matematik må eleverne desuden anvende lommeregner, med mindre det er markeret ved opgaver i testen, at lommeregner ikke må anvendes."
    },
    {
      "provision_ref": "6:15",
      "chapter": "6",
      "section": "15",
      "content": "§ 15. Hvis elevens forældre anmoder skolen om oplysning om indholdet af opgaverne i en test, som eleven har aflagt, og om elevens svar på opgaverne i testen, jf. folkeskolelovens § 13, stk. 1, udleverer skolen disse oplysninger til forældrene som et led i understøttelsen af undervisningen af eleven. Udleveringen kan ske i form af en papirkopi til eleven eller digitalt via et system, som anvendes til kommunikation til eleven, og som forældrene har adgang til. Udlevering kan tilsvarende ske i forbindelse med skole-hjem-samtalen. Udleveringen må tidligst ske, når testperioden for gennemførelsen af den pågældende test er slut og senest den sidste skoledag i det pågældende skoleår. Stk. 2. Skolen skal i forbindelse med udleveringen oplyse eleven og forældrene om, at opgaverne er omfattet af ophavsret og derfor ikke må gøres tilgængelige for andre."
    },
    {
      "provision_ref": "7:16",
      "chapter": "7",
      "section": "16",
      "content": "§ 16. Statsskoler, friskoler, private grundskoler, efterskoler, frie fagskoler og kommunale ungdomsskoler kan beslutte, at deres elever i de i § 2 nævnte perioder gennemfører en eller flere af de i § 1 nævnte test. Stk. 2. Reglerne i § 3, § 4, stk. 1, § 5, § 6, § 7, stk. 1-2, §§ 8 - 12, § 14 og § 15 gælder for gennemførelse af test for elever på de i stk. 1 nævnte skoler."
    },
    {
      "provision_ref": "8:17",
      "chapter": "8",
      "section": "17",
      "content": "§ 17. Bekendtgørelsen træder i kraft den 5. september 2022. Stk. 2. Bekendtgørelse nr. 742 af 14. juni 2017 om obligatoriske test i folkeskolen ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Elever i folkeskolen skal gennemføre følgende obligatoriske test på de nævnte klassetrin, jf. folkeskolelovens § 13 a, stk. 1: 1) Dansk med fokus på læsning på 2., 3., 4., 6. og 8. klassetrin. 2) Matematik på 2., 4., 6., 7. og 8. klassetrin.",
      "valid_from": "2022-08-31",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Eleverne gennemfører deres test i følgende perioder, jf. dog stk. 2: 1) Test i dansk med fokus på læsning gennemføres i perioden fra og med uge 35 til og med uge 37. 2) Test i matematik gennemføres i perioden fra og med uge 38 til og med uge 40. Stk. 2. I skoleåret 2022/23 finder gennemførelse af test i dansk med fokus på læsning sted i perioden fra og med uge 45 til og med uge 47 og test i matematik fra og med uge 48 til og med uge 50.",
      "valid_from": "2022-08-31",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. En test på 2. klassetrin varer 30 minutter. En test på øvrige klassetrin varer 45 minutter. Stk. 2. Såfremt en test afbrydes på grund af uforudsete omstændigheder og ikke kan genoptages samme dag, skal skolens leder sørge for, at eleven aflægger den pågældende test forfra i testsystemet på et nyt tidspunkt inden for testperioden efter § 2, jf. dog stk. 3. Stk. 3. Hvis det ikke er muligt at genoptage en test samme dag, jf. stk. 2, og mindst to tredjedele af testens normerede tid var forløbet inden afbrydelsen, kan skolens leder beslutte, at eleven ikke skal gennemføre testen forfra. Det er en forudsætning, at skolens leder vurderer, at elevens resultat fra den gennemførte del af testen i tilstrækkelig grad kan bidrage til kvalificering af den løbende evaluering af eleven.",
      "valid_from": "2022-08-31",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Eleven gennemfører sin test i skoletiden og ved fysisk at være til stede på sin skole. Stk. 2. For elever i dagbehandlingstilbud og på anbringelsessteder, jf. folkeskolelovens § 22, stk. 5, beslutter kommunalbestyrelsen i beliggenhedskommunen, hvor eleven fysisk skal være under afviklingen af test. Hvis kommunalbestyrelsen beslutter, at eleven under afviklingen af test skal være fysisk til stede på et dagbehandlingstilbud eller anbringelsessted, skal kommunalbestyrelsen sikre, at der på det pågældende dagbehandlingstilbud eller anbringelsessted er de fornødne rammer og faciliteter for, at testafviklingen kan ske i overensstemmelse med lovgivningen herom.",
      "valid_from": "2022-08-31",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Eleven må under testen ikke kommunikere uretmæssigt med andre, herunder med andre elever eller med udenforstående under testen, jf. dog § 9, stk. 1.",
      "valid_from": "2022-08-31",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Eleven kan kun gennemføre hver test én gang, medmindre eleven undervises på det samme klassetrin i to år, jf. folkeskolelovens § 12, stk. 1, 2. pkt.",
      "valid_from": "2022-08-31",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Eleven gennemfører sin test ved brug af Børne- og Undervisningsministeriets digitale test- og prøvesystem. Elevens adgang til testene i dette system sker via Styrelsen for It og Lærings digitale identifikationssystem (Unilogin). Skolens leder eller den, som skolens leder udpeger hertil, instruerer eleven i afviklingen af testene. Stk. 2. Forud for gennemførelsen af test skal skolens leder sørge for, at oplysningerne i de i stk. 1 nævnte systemer om skolens elever og medarbejdere, som er nødvendige for testafviklingen og adgangen til testresultater, er korrekte. Stk. 3. Kommunalbestyrelsen registrerer i Unilogin de nødvendige oplysninger om, hvilke medarbejdere i den kommunale forvaltning, der skal have adgang til testresultaterne for kommunens folkeskoler.",
      "valid_from": "2022-08-31",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Skolens leder skal tilbyde særlige vilkår for gennemførelse af test til elever med psykisk eller fysisk funktionsnedsættelse eller tilsvarende vanskeligheder samt til tosprogede elever med utilstrækkelige danskkundskaber, når dette er nødvendigt for at ligestille disse elever med andre i testsituationen. Stk. 2. Skolens leder træffer en afgørelse efter stk. 1 på baggrund af en pædagogisk-psykologisk vurdering og efter samråd med eleven og dennes forældre. Skolens leder skal tillægge elevens synspunkter en passende vægt under hensyntagen til elevens alder og modenhed. Stk. 3. Skolens leder kan undlade at inddrage pædagogisk-psykologisk rådgivning, hvis lederen vurderer, at dette ikke er nødvendigt, og hvis forældrene er enige heri. Skolens leder skal orientere forældrene om, at de til enhver tid kan anmode om, at pædagogisk-psykologisk rådgivning inddrages.",
      "valid_from": "2022-08-31",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Særlige vilkår efter § 8 kan omfatte en særlig tilrettelæggelse af testen. Den særlige tilrettelæggelse kan fx omfatte følgende: 1) Brug af hjælpemidler. 2) Tildeling af ekstra tid. 3) Anvendelse af en hjælper. Stk. 2. Det er en forudsætning for særlig tilrettelæggelse af en test, at formålet med testen og dens niveau fastholdes. Test skal afvikles på samme vilkår, som har været gældende for elevens forudgående undervisning, så testen afspejler elevens måde at arbejde på.",
      "valid_from": "2022-08-31",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Skolens leder kan i særlige tilfælde beslutte, at en elev fritages for at gennemføre en test, hvis lederen vurderer, at eleven på grund af betydelig funktionsnedsættelse eller utilstrækkelige danskkundskaber ikke vil kunne gennemføre testen med et resultat, der kan bidrage til kvalificering af den løbende evaluering. Stk. 2. Skolens leder træffer en afgørelse efter stk. 1 på baggrund af en pædagogisk-psykologisk vurdering om, at eleven på grund af sine vanskeligheder ikke på en hensigtsmæssig måde kan gennemføre en test, herunder gennemføre testen på særlige vilkår. Stk. 3. En afgørelse om fritagelse forudsætter, at forældrene og eleven er enige heri, og at det forinden er vurderet, at eleven ikke vil kunne gennemføre testen på særlige vilkår, jf. §§ 8 og 9.",
      "valid_from": "2022-08-31",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Antager elevens underviser i det fag, hvori der afholdes test, at eleven ikke vil kunne gennemføre en test med et resultat, der kan bidrage til kvalificering af den løbende evaluering, orienterer skolen eleven og dennes forældre om muligheden for fritagelse for gennemførelse af en test. Stk. 2. Skolens leder træffer på baggrund af indstilling fra elevens underviser og efter samråd med eleven og dennes forældre afgørelse om fritagelse for gennemførelse af en test. Skolens leder skal tillægge elevens synspunkter en passende vægt under hensyntagen til elevens alder og modenhed. Stk. 3. Skolens leder kan undlade at inddrage pædagogisk-psykologisk rådgivning, hvis lederen vurderer, at dette ikke er nødvendigt, og hvis forældrene er enige heri. Skolens leder skal orientere forældrene om, at de til enhver tid kan anmode om, at pædagogisk-psykologisk rådgivning inddrages.",
      "valid_from": "2022-08-31",
      "valid_to": null
    },
    {
      "provision_ref": "3:12",
      "chapter": "3",
      "section": "12",
      "content": "§ 12. I forbindelse med en afgørelse om fritagelse skal skolens leder efter samråd med forældrene og så vidt muligt eleven fastlægge, hvilke andre metoder til evaluering af den elev, som er fritaget, der skal træde i stedet for den obligatoriske test.",
      "valid_from": "2022-08-31",
      "valid_to": null
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Hvis eleven har været forhindret i at gennemføre en test på grund af fravær, skal eleven gennemføre testen snarest muligt i testperioden, jf. § 2.",
      "valid_from": "2022-08-31",
      "valid_to": null
    },
    {
      "provision_ref": "5:14",
      "chapter": "5",
      "section": "14",
      "content": "§ 14. Eleverne må anvende papir og skriveredskaber ved alle test. Stk. 2. Ved testene i matematik må eleverne desuden anvende lommeregner, med mindre det er markeret ved opgaver i testen, at lommeregner ikke må anvendes.",
      "valid_from": "2022-08-31",
      "valid_to": null
    },
    {
      "provision_ref": "6:15",
      "chapter": "6",
      "section": "15",
      "content": "§ 15. Hvis elevens forældre anmoder skolen om oplysning om indholdet af opgaverne i en test, som eleven har aflagt, og om elevens svar på opgaverne i testen, jf. folkeskolelovens § 13, stk. 1, udleverer skolen disse oplysninger til forældrene som et led i understøttelsen af undervisningen af eleven. Udleveringen kan ske i form af en papirkopi til eleven eller digitalt via et system, som anvendes til kommunikation til eleven, og som forældrene har adgang til. Udlevering kan tilsvarende ske i forbindelse med skole-hjem-samtalen. Udleveringen må tidligst ske, når testperioden for gennemførelsen af den pågældende test er slut og senest den sidste skoledag i det pågældende skoleår. Stk. 2. Skolen skal i forbindelse med udleveringen oplyse eleven og forældrene om, at opgaverne er omfattet af ophavsret og derfor ikke må gøres tilgængelige for andre.",
      "valid_from": "2022-08-31",
      "valid_to": null
    },
    {
      "provision_ref": "7:16",
      "chapter": "7",
      "section": "16",
      "content": "§ 16. Statsskoler, friskoler, private grundskoler, efterskoler, frie fagskoler og kommunale ungdomsskoler kan beslutte, at deres elever i de i § 2 nævnte perioder gennemfører en eller flere af de i § 1 nævnte test. Stk. 2. Reglerne i § 3, § 4, stk. 1, § 5, § 6, § 7, stk. 1-2, §§ 8 - 12, § 14 og § 15 gælder for gennemførelse af test for elever på de i stk. 1 nævnte skoler.",
      "valid_from": "2022-08-31",
      "valid_to": null
    },
    {
      "provision_ref": "8:17",
      "chapter": "8",
      "section": "17",
      "content": "§ 17. Bekendtgørelsen træder i kraft den 5. september 2022. Stk. 2. Bekendtgørelse nr. 742 af 14. juni 2017 om obligatoriske test i folkeskolen ophæves.",
      "valid_from": "2022-08-31",
      "valid_to": null
    }
  ],
  "definitions": []
}
