{
  "id": "2012:28",
  "type": "statute",
  "title": "Bekendtgørelse om elektronisk Fællesskema og markkort",
  "short_name": "BEK H#LOKDOK04",
  "status": "in_force",
  "issued_date": "2012-01-18",
  "url": "https://www.retsinformation.dk/eli/lta/2012/28/xml",
  "description": "Retsinformation source. DocumentId=AH004459; AccessionNumber=B20120002805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Ved ”Fællesskema” forstås i denne bekendtgørelse et af NaturErhvervstyrelsen udarbejdet skema, der anvendes til ansøgning om visse former for landbrugsstøtte."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Bestemmelserne i denne bekendtgørelse finder anvendelse, når Fællesskemaet anvendes til at søge om 1) støtte under ordninger omfattet af direkte arealbaserede støtteordninger, 2) udbetaling af tilskud under arealbaserede landdistriktsstøtteordninger, hvor det fremgår af reglerne for den pågældende ordning, at Fællesskema skal anvendes, 3) støtte under landdistriktsstøtteordningen om tilskud til jordbrugere på visse småøer og 4) tilsagn om tilskud, der er givet tilsagn om tilskud for under de arealbaserede landdistriktsstøtteordninger, hvor det fremgår af reglerne for den pågældende ordning, at Fællesskema skal anvendes. Stk. 2. Ligeledes benyttes Fællesskema til indberetning af oplysninger om landbrugsbedrifter i det omfang, det fremgår af anden lovgivning."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Ansøgere, der ønsker at modtage støtte, jf. § 2, stk. 1, nr. 1, 2 og 3, skal hvert år indsende et Fællesskema til NaturErhvervstyrelsen. For ansøgning om tilskud, som omhandlet i § 2, stk. 1, nr. 2, indgives Fællesskemaet i det kalenderår, hvor tilsagnsåret, som ansøgningen om udbetaling af tilskud vedrører, udløber. For ansøgning om tilsagn om tilskud, jf. § 2, stk. 1, nr. 4, indgives Fællesskemaet i det kalenderår, hvor tilsagnsperioden ønskes påbegyndt, og kan tidligst indgives fra den 1. februar. Stk. 2. Fællesskemaet skal være modtaget i NaturErhvervstyrelsen senest den 21. april, eller i tilfælde, hvor den 21. april er en lørdag, søndag, mandag eller en helligdag, den anden hverdag (lørdag ikke medregnet), der følger herefter. Stk. 3. På et markkort, som skal indsendes sammen med Fællesskemaet, skal alle bedriftens arealer indtegnes og identificeres med samme benævnelse og samme areal som anført Fællesskemaet. Endvidere skal de arealer, hvortil der søges tilsagn, og som ansøgeren ikke råder over på den i stk. 2 nævnte frist indtegnes på markkortet. Stk. 4. Der kan kun indgives én ansøgning for hver bedrift. Arealer, hvorpå en landbruger har givet græsningsret til andre, skal anføres i ansøgningen fra den landbruger, der ejer eller forpagter arealet."
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Fællesskemaet skal udfyldes og indsendes elektronisk ved brug af Fødevareministeriets Tast selv-service, som kan tilgå via NaturErhvervstyrelsens hjemmeside. Ændringer til Fællesskema skal ligeledes foretages og indsendes via Fødevareministeriets Tast selv-service. Ansøgninger der ikke indsendes via Fødevareministeriets Tast selv-service, anses som ikke modtaget, jf. dog § 7. Stk. 2. Markerne skal indtegnes i Fødevareministeriets Internet Markkort ved brug af Fødevareministeriets Tast selv-service. Stk. 3. Indtegning af en mark må ikke overskride markblokkens grænser. Anmeldelse af et areal uden for markblok, kan medføre støttenedsættelse, som reguleres efter reglerne for den enkelte støtteordning. Stk. 4. Et areal, hvortil der søges støtte, og som ikke ligger i markblok, skal anføres som en selvstændig mark. Samtidig skal ansøger udarbejde et forslag til oprettelse af markblok, jf. § 5, stk. 1."
    },
    {
      "provision_ref": "4:5",
      "chapter": "4",
      "section": "5",
      "content": "§ 5. Det påhviler ansøger at søge fejl i markblokke rettet ved at indsende ændringsforslag til NaturErhvervstyrelsen. Ændringsforslag skal udarbejdes og indgives elektronisk via Fødevareministeriets Internet Markkort. Stk. 2. Ændringsforslag vil ikke have virkning det pågældende ansøgningsår, hvis de ikke er modtaget hos NaturErhvervstyrelsen senest den 31. april, eller i tilfælde, hvor den 31. april er en lørdag, søndag, mandag eller helligdag, den først hverdag (lørdag ikke medregnet), der følger herefter."
    },
    {
      "provision_ref": "5:6",
      "chapter": "5",
      "section": "6",
      "content": "§ 6. Ved en landbrugsparcel forstås et sammenhængende areal, der inden for en markblok indgår i samme afgrødegruppe eller samme kombination af afgrødegrupper under henholdsvis direkte støtteordninger og under landdistriktsprogrammet og som indgår i samme ansøgers bedrift. Stk. 2. Arealer med permanent græs og lavskov, betragtes som en særskilt landbrugsparcel."
    },
    {
      "provision_ref": "6:7",
      "chapter": "6",
      "section": "7",
      "content": "§ 7. Uanset § 4 kan ansøgere, som i 2011, hverken benyttede Elektronisk Fællesskema 2011 (EHA) eller Fødevareministeriets Internet Markkort til udfyldelse eller indsendelse af Fællesskema og markkort, i 2012 indsende Fællesskema og markkort i en papirudgave. Papirudgaven af Fællesskema kan rekvireres hos NaturErhvervstyrelsen. Ansøgninger, som indgives af en erhvervsdrivende rådgiver på vegne af en ansøger, skal dog altid indgives efter reglerne i § 4. Stk. 2. NaturErhvervstyrelsen kan i særlige tilfælde give dispensation fra kravet om elektronisk indsendelse og udfyldelse af Fællesskema via Tast selv-service og markkort via Internet Markkort. Stk. 3. Ansøgere, omfattet af stk. 1, kan indgive ændringsforslag til markblokke på papir."
    },
    {
      "provision_ref": "7:8",
      "chapter": "7",
      "section": "8",
      "content": "§ 8. Bekendtgørelsen træder i kraft den 20. januar 2012."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Ved ”Fællesskema” forstås i denne bekendtgørelse et af NaturErhvervstyrelsen udarbejdet skema, der anvendes til ansøgning om visse former for landbrugsstøtte.",
      "valid_from": "2012-01-18",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Bestemmelserne i denne bekendtgørelse finder anvendelse, når Fællesskemaet anvendes til at søge om 1) støtte under ordninger omfattet af direkte arealbaserede støtteordninger, 2) udbetaling af tilskud under arealbaserede landdistriktsstøtteordninger, hvor det fremgår af reglerne for den pågældende ordning, at Fællesskema skal anvendes, 3) støtte under landdistriktsstøtteordningen om tilskud til jordbrugere på visse småøer og 4) tilsagn om tilskud, der er givet tilsagn om tilskud for under de arealbaserede landdistriktsstøtteordninger, hvor det fremgår af reglerne for den pågældende ordning, at Fællesskema skal anvendes. Stk. 2. Ligeledes benyttes Fællesskema til indberetning af oplysninger om landbrugsbedrifter i det omfang, det fremgår af anden lovgivning.",
      "valid_from": "2012-01-18",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Ansøgere, der ønsker at modtage støtte, jf. § 2, stk. 1, nr. 1, 2 og 3, skal hvert år indsende et Fællesskema til NaturErhvervstyrelsen. For ansøgning om tilskud, som omhandlet i § 2, stk. 1, nr. 2, indgives Fællesskemaet i det kalenderår, hvor tilsagnsåret, som ansøgningen om udbetaling af tilskud vedrører, udløber. For ansøgning om tilsagn om tilskud, jf. § 2, stk. 1, nr. 4, indgives Fællesskemaet i det kalenderår, hvor tilsagnsperioden ønskes påbegyndt, og kan tidligst indgives fra den 1. februar. Stk. 2. Fællesskemaet skal være modtaget i NaturErhvervstyrelsen senest den 21. april, eller i tilfælde, hvor den 21. april er en lørdag, søndag, mandag eller en helligdag, den anden hverdag (lørdag ikke medregnet), der følger herefter. Stk. 3. På et markkort, som skal indsendes sammen med Fællesskemaet, skal alle bedriftens arealer indtegnes og identificeres med samme benævnelse og samme areal som anført Fællesskemaet. Endvidere skal de arealer, hvortil der søges tilsagn, og som ansøgeren ikke råder over på den i stk. 2 nævnte frist indtegnes på markkortet. Stk. 4. Der kan kun indgives én ansøgning for hver bedrift. Arealer, hvorpå en landbruger har givet græsningsret til andre, skal anføres i ansøgningen fra den landbruger, der ejer eller forpagter arealet.",
      "valid_from": "2012-01-18",
      "valid_to": null
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Fællesskemaet skal udfyldes og indsendes elektronisk ved brug af Fødevareministeriets Tast selv-service, som kan tilgå via NaturErhvervstyrelsens hjemmeside. Ændringer til Fællesskema skal ligeledes foretages og indsendes via Fødevareministeriets Tast selv-service. Ansøgninger der ikke indsendes via Fødevareministeriets Tast selv-service, anses som ikke modtaget, jf. dog § 7. Stk. 2. Markerne skal indtegnes i Fødevareministeriets Internet Markkort ved brug af Fødevareministeriets Tast selv-service. Stk. 3. Indtegning af en mark må ikke overskride markblokkens grænser. Anmeldelse af et areal uden for markblok, kan medføre støttenedsættelse, som reguleres efter reglerne for den enkelte støtteordning. Stk. 4. Et areal, hvortil der søges støtte, og som ikke ligger i markblok, skal anføres som en selvstændig mark. Samtidig skal ansøger udarbejde et forslag til oprettelse af markblok, jf. § 5, stk. 1.",
      "valid_from": "2012-01-18",
      "valid_to": null
    },
    {
      "provision_ref": "4:5",
      "chapter": "4",
      "section": "5",
      "content": "§ 5. Det påhviler ansøger at søge fejl i markblokke rettet ved at indsende ændringsforslag til NaturErhvervstyrelsen. Ændringsforslag skal udarbejdes og indgives elektronisk via Fødevareministeriets Internet Markkort. Stk. 2. Ændringsforslag vil ikke have virkning det pågældende ansøgningsår, hvis de ikke er modtaget hos NaturErhvervstyrelsen senest den 31. april, eller i tilfælde, hvor den 31. april er en lørdag, søndag, mandag eller helligdag, den først hverdag (lørdag ikke medregnet), der følger herefter.",
      "valid_from": "2012-01-18",
      "valid_to": null
    },
    {
      "provision_ref": "5:6",
      "chapter": "5",
      "section": "6",
      "content": "§ 6. Ved en landbrugsparcel forstås et sammenhængende areal, der inden for en markblok indgår i samme afgrødegruppe eller samme kombination af afgrødegrupper under henholdsvis direkte støtteordninger og under landdistriktsprogrammet og som indgår i samme ansøgers bedrift. Stk. 2. Arealer med permanent græs og lavskov, betragtes som en særskilt landbrugsparcel.",
      "valid_from": "2012-01-18",
      "valid_to": null
    },
    {
      "provision_ref": "6:7",
      "chapter": "6",
      "section": "7",
      "content": "§ 7. Uanset § 4 kan ansøgere, som i 2011, hverken benyttede Elektronisk Fællesskema 2011 (EHA) eller Fødevareministeriets Internet Markkort til udfyldelse eller indsendelse af Fællesskema og markkort, i 2012 indsende Fællesskema og markkort i en papirudgave. Papirudgaven af Fællesskema kan rekvireres hos NaturErhvervstyrelsen. Ansøgninger, som indgives af en erhvervsdrivende rådgiver på vegne af en ansøger, skal dog altid indgives efter reglerne i § 4. Stk. 2. NaturErhvervstyrelsen kan i særlige tilfælde give dispensation fra kravet om elektronisk indsendelse og udfyldelse af Fællesskema via Tast selv-service og markkort via Internet Markkort. Stk. 3. Ansøgere, omfattet af stk. 1, kan indgive ændringsforslag til markblokke på papir.",
      "valid_from": "2012-01-18",
      "valid_to": null
    },
    {
      "provision_ref": "7:8",
      "chapter": "7",
      "section": "8",
      "content": "§ 8. Bekendtgørelsen træder i kraft den 20. januar 2012.",
      "valid_from": "2012-01-18",
      "valid_to": null
    }
  ],
  "definitions": [
    {
      "term": "en landbrugsparcel",
      "definition": "et sammenhængende areal, der inden for en markblok indgår i samme afgrødegruppe eller samme kombination af afgrødegrupper under henholdsvis direkte støtteordninger og under landdistriktsprogrammet og som indgår i samme ansøgers bedrift",
      "source_provision": "5:6"
    }
  ]
}
