{
  "id": "2025:854",
  "type": "statute",
  "title": "Bekendtgørelse om statens erstatningsordning for deltagere i praktisk erhvervsorientering m.v.",
  "short_name": "BEK H#LOKDOK04",
  "status": "in_force",
  "issued_date": "2025-05-16",
  "url": "https://www.retsinformation.dk/eli/lta/2025/854/xml",
  "description": "Retsinformation source. DocumentId=DA001618; AccessionNumber=B20250085405; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Formålet med statens erstatningsordning for deltagere i praktisk erhvervsorientering m.v. er at sikre, at praktikanter får samme erstatningsretlige stilling som arbejdstagerne på arbejdspladsen samt at motivere arbejdspladser til at stille praktikpladser til rådighed."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Statens erstatningsordning for deltagere i praktisk erhvervsorientering m.v. sikrer praktikanter, der kommer til skade i forbindelse med deltagelse i praktisk erhvervsorientering m.v., ret til ydelser efter reglerne i lov om arbejdsskadesikring, jf. § 14. Stk. 2. Børne- og Undervisningsministeriet yder efter ordningen erstatning for skader, som praktikanter i forbindelse med deltagelse i praktisk erhvervsorientering m.v. forvolder på andres person eller ejendele, såfremt praktikanten kan gøres ansvarlig for skaden efter dansk rets almindelige erstatningsregler, jf. §§ 15-16."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Ved praktisk erhvervsorientering m.v. forstås efter denne bekendtgørelse ulønnede aktiviteter i form af virksomhedsbesøg eller erhvervspraktik, der 1) har uddannelses- og erhvervsorientering som et væsentligt formål, 2) er omfattet af den i §§ 5-7 og §§ 9-13 nævnte lovgivning og 3) foregår i en virksomhed her i landet, jf. dog stk. 3. Stk. 2. Praktisk erhvervsorientering m.v. efter stk. 1 omfatter også 1) introduktionskurser og brobygning i de tilfælde, hvor der er tale om undervisning under arbejdspladslignende forhold, og 2) erhvervspraktik, der ikke er omfattet af de sikringsbestemmelser, der fremgår af lovgivningen om ungdomsuddannelser, i de tilfælde, hvor praktikken foregår under arbejdspladslignende forhold. Stk. 3. Praktisk erhvervsorientering m.v. efter stk. 1 og 2 kan foregå i en virksomhed i udlandet på grundlag af en udsendelse fra den pågældende virksomhed her i landet, på et dansk registreret skib eller i en virksomhed i Sydslesvig på grundlag af en udsendelse fra en skole m.v., der er beliggende i Haderslev, Sønderborg, Tønder og Aabenraa kommuner. Stk. 4. En mindre arbejdsdusør til specialundervisningselever, der udsendes i arbejdspraktik efter bekendtgørelse om folkeskolens specialundervisning og anden specialpædagogisk bistand, udelukker ikke erstatning, såfremt ydelsen ikke har karakter af en egentlig aflønning."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Deltagere i praktisk erhvervsorientering m.v. efter §§ 5-7 og § 9 er omfattet af erstatningsordningen ved deltagelse i praktikforløb i op til sammenlagt 13 uger inden for et skoleår, jf. dog stk. 4. Stk. 2. Deltagere i praktisk erhvervsorientering m.v. efter §§ 10-13 er omfattet af erstatningsordningen ved deltagelse i praktikforløb i op til sammenlagt 13 uger pr. løbende 12 måneder, jf. dog stk. 3 og 5. Stk. 3. Elever i erhvervstræning, jf. §§ 20-22 i lov om forberedende grunduddannelse, jf. § 13, er omfattet af erstatningsordningen i højst 12 uger i alt pr. påbegyndt år. Stk. 4. Begrænsningen på 13 uger, jf. stk. 1, gælder ikke for elever i praktik i virksomheder som en del af juniormesterlære, jf. § 5, stk. 1, nr. 10. Elever i juniormesterlære er omfattet af erstatningsordningen i den samlede tid, som eleven er i praktik i en virksomhed. Stk. 5. Begrænsningen på 13 uger, jf. stk. 2, gælder ikke for unge med særlige behov, hvis der efter § 7, stk. 2, i lov om særligt tilrettelagt ungdomsuddannelse (stu-loven) er truffet afgørelse om, at den unge kan deltage i praktik ud over 13 uger. Stk. 6. Deltagere i praktisk erhvervsorientering m.v. efter stk. 1-2, er ved deltagelse i langvarige praktikforløb, der har en samlet varighed udover 13 uger, omfattet af erstatningsordningen i de første 13 uger af det samlede praktikforløb, jf. dog stk. 4 og 5. Stk. 7. Ved opgørelsen af varigheden af de samlede praktikforløb efter stk. 1-2 tælles tidligere praktikforløb ikke med i den samlede opgørelse, hvis de tidligere praktikforløb er gennemført efter anden lovgivning end den, som efterfølgende praktikforløb gennemføres efter, jf. §§ 5-7 og §§ 9-13. Tilsvarende tælles en elevs praktik i en virksomhed som en del af juniormesterlære ikke med i opgørelsen af varigheden af de samlede praktikforløb."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Følgende elever i folkeskolen omfattes ved deltagelse i praktisk erhvervsorientering m.v. iværksat af skolen eller af kommunen i samarbejde med skolen: 1) Elever, der deltager i grundskolens undervisning i det obligatoriske emne uddannelse og job efter § 7, stk. 1, nr. 3, i lov om folkeskolen, herunder også når eleverne som led i denne undervisning er på virksomhedsbesøg. 2) Elever i 8. klasse, der deltager i introduktionskurser til ungdomsuddannelse efter § 7 a, stk. 1, i lov om folkeskolen, jf. § 10 b i lov om kommunal indsats for unge under 25 år. 3) Elever i 9. klasse, der deltager i brobygning efter § 7 a, stk. 2, 2. pkt., i lov om folkeskolen, jf. § 10 c i lov om kommunal indsats for unge under 25 år. 4) Elever i 7.-9. klasse, der deltager i valgfaget arbejdskendskab efter § 9, stk. 1, nr. 12, i lov om folkeskolen. 5) Elever i 6.-9. klasse, der udsendes i praktik efter § 9, stk. 3, i lov om folkeskolen. 6) Elever i 8.-9. klasse, som deltager i undervisningsforløb, der finder sted uden for skolen efter § 9, stk. 4, i lov om folkeskolen, herunder i tilfælde hvor de kombineres med introduktion til ungdomsuddannelserne i 8. klasse og brobygning i 9. klasse. 7) Elever i 10. klasse, der deltager i brobygning eller kombinationer af brobygning og ulønnet praktik efter § 19 c, stk. 4, § 19 d, stk. 6, og § 19 e, stk. 2, i lov om folkeskolen og § 10 d i lov om kommunal indsats for unge under 25 år. 8) Elever, som efter afslutning af 7. klasse deltager i introduktion til ungdomsuddannelser, brobygning til ungdomsuddannelser eller i ulønnet praktik i forbindelse med særligt tilrettelagte forløb efter § 33, stk. 5, i lov om folkeskolen. 9) Elever i 8.-10. klasse, der udsendes i arbejdspraktik efter § 11, stk. 2, i bekendtgørelse om folkeskolens specialundervisning og anden specialpædagogisk bistand. 10) Elever, der er i praktik i en virksomhed som led i juniormesterlære efter § 9 a, stk. 4, i lov om folkeskolen. Stk. 2. Elever, der modtager specialundervisning i behandlings- og specialundervisningstilbud til børn og unge, samt elever i specialundervisningstilbud på børne- og ungehjem efter § 20, stk. 5, i lov om folkeskolen, og som deltager i en af behandlings- og specialundervisningstilbuddet eller af børne- og ungehjemmet iværksat undervisning eller aktivitet svarende til de aktiviteter og undervisningsforløb, der er nævnt i stk. 1, omfattes ved deltagelse i praktisk erhvervsorientering m.v."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Elever, der deltager i den kommunale ungdomsskoles heltidsundervisning efter bekendtgørelse om ungdomsskoler, og som deltager i en af skolen iværksat undervisning eller aktivitet svarende til de aktiviteter og undervisningsforløb, der er nævnt i § 5, stk. 1, omfattes ved deltagelse i praktisk erhvervsorientering m.v."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Elever på friskoler eller på private grundskoler efter lov om friskoler og private grundskoler m.v., eller på efterskoler eller i 10. klasse på frie fagskoler efter lov om efterskoler og frie fagskoler, og som deltager i en af skolen iværksat undervisning eller aktivitet svarende til de aktiviteter og undervisningsforløb, der er nævnt i § 5, stk. 1, omfattes ved deltagelse i praktisk erhvervsorientering m.v."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Børn og unge, som undervises i hjemmet, jf. kapitel 8 i lov om friskoler og private grundskoler m.v., er ikke dækket af statens erstatningsordning."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Elever, der er optaget på de gymnasiale uddannelser efter lov om de gymnasiale uddannelser til almen studentereksamen (stx), merkantil studentereksamen (hhx), teknisk studentereksamen (htx) og hf-eksamen, omfattes ved deltagelse i praktisk erhvervsorientering m.v. som led i uddannelses- og erhvervsvejledning iværksat af skolen eller kurset."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Deltagere i uddannelse i dansk som andetsprog på sprogcentre eller hos andre udbydere efter lov om danskuddannelse til voksne udlændinge m.fl. omfattes ved deltagelse i praktisk erhvervsorientering m.v. iværksat af sprogcentret eller anden udbyder af danskuddannelse."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Deltagere i praktisk erhvervsorientering tilrettelagt af en uddannelsesinstitution efter lov om arbejdsmarkedsuddannelser m.v. er omfattet."
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Deltagere i praktik efter lov om ungdomsuddannelse for unge med særlige behov omfattes ved deltagelse i praktisk erhvervsorientering m.v., der er iværksat som led i den uddannelsesplan, der er udarbejdet af den kommunale ungeindsats."
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Elever i forberedende grunduddannelse omfattes ved deltagelse i erhvervstræning iværksat af skolen efter §§ 20-22 i lov om forberedende grunduddannelse, hvis de modtager skoleydelse under erhvervstræningen."
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Ved praktikantens tilskadekomst ydes erstatning og godtgørelse efter lov om arbejdsskadesikring. Stk. 2. Stk. 1 finder ikke anvendelse, hvis praktikanten efter andre regler er berettiget til erstatning efter lov om arbejdsskadesikring."
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Ved skade forvoldt af praktikanten på andres person vurderes erstatningsansvaret efter dansk rets almindelige erstatningsregler. Stk. 2. Er praktikanten erstatningsansvarlig efter dansk rets almindelige erstatningsregler, ydes erstatning og godtgørelse efter lov om erstatningsansvar."
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Ved skade forvoldt af praktikanten på praktikværtens eller andres ejendele vurderes erstatningsansvaret efter dansk rets almindelige erstatningsregler. Stk. 2. Er praktikanten erstatningsansvarlig efter dansk rets almindelige erstatningsregler, ydes erstatning og godtgørelse efter principperne i §§ 37-38 i lov om forsikringsaftaler. Det er en forudsætning for ydelse af erstatning efter ordningen, at den praktiske erhvervsorientering m.v. er gennemført i overensstemmelse med gældende lovgivning."
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Tab, der er opstået ved tyveri eller anden kriminel adfærd, dækkes ikke."
    },
    {
      "provision_ref": "5:18",
      "chapter": "5",
      "section": "18",
      "content": "§ 18. Den institution, der har iværksat den praktiske erhvervsorientering m.v., anmelder skaden digitalt til Børne- og Undervisningsministeriet. Ved anmeldelsen skal institutionen anvende ministeriets elektroniske anmeldelsessystem, InsuBiz. Stk. 2. Ved anmeldelsen i InsuBiz skal institutionen indsende de nødvendige oplysninger til behandling af sagen, bl.a. skadelidtes navn, adresse, CPR-nummer, kontaktoplysninger, oplysninger om skadens type og omfang, samt andre oplysninger og materiale, som belyser skaden, herunder eventuelle helbredsoplysninger og skadejournal. Hvis skadelidte er under 18 år, skal institutionen endvidere indsende forældremyndighedsindehaverens navn, CPR-nummer og kontaktoplysninger. Stk. 3. Anmeldelsen skal være indgivet senest 6 måneder efter, at skaden er indtruffet. Ved personskade kan Børne- og Undervisningsministeriet dog se bort fra denne frist, hvis der er særlig grund til det."
    },
    {
      "provision_ref": "5:19",
      "chapter": "5",
      "section": "19",
      "content": "§ 19. Ved anmeldelse af skade efter § 14 afgør Børne- og Undervisningsministeriet, om den skadelidte praktikant er omfattet af statens erstatningsordning for deltagere i praktisk erhvervsorientering m.v. Hvis dette er tilfældet, oversendes sagen til Arbejdsmarkedets Erhvervssikring (AES) med anmodning om behandling efter reglerne i lov om arbejdsskadesikring."
    },
    {
      "provision_ref": "5:20",
      "chapter": "5",
      "section": "20",
      "content": "§ 20. Ved anmeldelse af skade efter §§ 15 og 16 afgør Børne- og Undervisningsministeriet, om skaden er omfattet af statens erstatningsordning for deltagere i praktisk erhvervsorientering m.v., og om der skal udbetales erstatning eller godtgørelse samt om størrelsen heraf."
    },
    {
      "provision_ref": "5:21",
      "chapter": "5",
      "section": "21",
      "content": "§ 21. Hvis modtageren af erstatning eller godtgørelse har givet urigtige oplysninger eller fortiet omstændigheder, der har betydning for erstatningen eller godtgørelsen, kan beløb, som er modtaget med urette, kræves tilbagebetalt. Stk. 2. Tilbagebetaling kan endvidere kræves, hvis modtageren af erstatningen eller godtgørelsen senere på anden måde opnår dækning for skaden."
    },
    {
      "provision_ref": "5:22",
      "chapter": "5",
      "section": "22",
      "content": "§ 22. Børne- og Undervisningsministeriets afgørelse efter denne bekendtgørelse kan ikke påklages til anden administrativ myndighed."
    },
    {
      "provision_ref": "6:23",
      "chapter": "6",
      "section": "23",
      "content": "§ 23. Bekendtgørelsen træder i kraft den 1. august 2025. Stk. 2. Bekendtgørelse nr. 990 af 27. september 2019 om statens erstatningsordning for deltagere i praktisk erhvervsorientering m.v. ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Formålet med statens erstatningsordning for deltagere i praktisk erhvervsorientering m.v. er at sikre, at praktikanter får samme erstatningsretlige stilling som arbejdstagerne på arbejdspladsen samt at motivere arbejdspladser til at stille praktikpladser til rådighed.",
      "valid_from": "2025-05-16",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Statens erstatningsordning for deltagere i praktisk erhvervsorientering m.v. sikrer praktikanter, der kommer til skade i forbindelse med deltagelse i praktisk erhvervsorientering m.v., ret til ydelser efter reglerne i lov om arbejdsskadesikring, jf. § 14. Stk. 2. Børne- og Undervisningsministeriet yder efter ordningen erstatning for skader, som praktikanter i forbindelse med deltagelse i praktisk erhvervsorientering m.v. forvolder på andres person eller ejendele, såfremt praktikanten kan gøres ansvarlig for skaden efter dansk rets almindelige erstatningsregler, jf. §§ 15-16.",
      "valid_from": "2025-05-16",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Ved praktisk erhvervsorientering m.v. forstås efter denne bekendtgørelse ulønnede aktiviteter i form af virksomhedsbesøg eller erhvervspraktik, der 1) har uddannelses- og erhvervsorientering som et væsentligt formål, 2) er omfattet af den i §§ 5-7 og §§ 9-13 nævnte lovgivning og 3) foregår i en virksomhed her i landet, jf. dog stk. 3. Stk. 2. Praktisk erhvervsorientering m.v. efter stk. 1 omfatter også 1) introduktionskurser og brobygning i de tilfælde, hvor der er tale om undervisning under arbejdspladslignende forhold, og 2) erhvervspraktik, der ikke er omfattet af de sikringsbestemmelser, der fremgår af lovgivningen om ungdomsuddannelser, i de tilfælde, hvor praktikken foregår under arbejdspladslignende forhold. Stk. 3. Praktisk erhvervsorientering m.v. efter stk. 1 og 2 kan foregå i en virksomhed i udlandet på grundlag af en udsendelse fra den pågældende virksomhed her i landet, på et dansk registreret skib eller i en virksomhed i Sydslesvig på grundlag af en udsendelse fra en skole m.v., der er beliggende i Haderslev, Sønderborg, Tønder og Aabenraa kommuner. Stk. 4. En mindre arbejdsdusør til specialundervisningselever, der udsendes i arbejdspraktik efter bekendtgørelse om folkeskolens specialundervisning og anden specialpædagogisk bistand, udelukker ikke erstatning, såfremt ydelsen ikke har karakter af en egentlig aflønning.",
      "valid_from": "2025-05-16",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Deltagere i praktisk erhvervsorientering m.v. efter §§ 5-7 og § 9 er omfattet af erstatningsordningen ved deltagelse i praktikforløb i op til sammenlagt 13 uger inden for et skoleår, jf. dog stk. 4. Stk. 2. Deltagere i praktisk erhvervsorientering m.v. efter §§ 10-13 er omfattet af erstatningsordningen ved deltagelse i praktikforløb i op til sammenlagt 13 uger pr. løbende 12 måneder, jf. dog stk. 3 og 5. Stk. 3. Elever i erhvervstræning, jf. §§ 20-22 i lov om forberedende grunduddannelse, jf. § 13, er omfattet af erstatningsordningen i højst 12 uger i alt pr. påbegyndt år. Stk. 4. Begrænsningen på 13 uger, jf. stk. 1, gælder ikke for elever i praktik i virksomheder som en del af juniormesterlære, jf. § 5, stk. 1, nr. 10. Elever i juniormesterlære er omfattet af erstatningsordningen i den samlede tid, som eleven er i praktik i en virksomhed. Stk. 5. Begrænsningen på 13 uger, jf. stk. 2, gælder ikke for unge med særlige behov, hvis der efter § 7, stk. 2, i lov om særligt tilrettelagt ungdomsuddannelse (stu-loven) er truffet afgørelse om, at den unge kan deltage i praktik ud over 13 uger. Stk. 6. Deltagere i praktisk erhvervsorientering m.v. efter stk. 1-2, er ved deltagelse i langvarige praktikforløb, der har en samlet varighed udover 13 uger, omfattet af erstatningsordningen i de første 13 uger af det samlede praktikforløb, jf. dog stk. 4 og 5. Stk. 7. Ved opgørelsen af varigheden af de samlede praktikforløb efter stk. 1-2 tælles tidligere praktikforløb ikke med i den samlede opgørelse, hvis de tidligere praktikforløb er gennemført efter anden lovgivning end den, som efterfølgende praktikforløb gennemføres efter, jf. §§ 5-7 og §§ 9-13. Tilsvarende tælles en elevs praktik i en virksomhed som en del af juniormesterlære ikke med i opgørelsen af varigheden af de samlede praktikforløb.",
      "valid_from": "2025-05-16",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Følgende elever i folkeskolen omfattes ved deltagelse i praktisk erhvervsorientering m.v. iværksat af skolen eller af kommunen i samarbejde med skolen: 1) Elever, der deltager i grundskolens undervisning i det obligatoriske emne uddannelse og job efter § 7, stk. 1, nr. 3, i lov om folkeskolen, herunder også når eleverne som led i denne undervisning er på virksomhedsbesøg. 2) Elever i 8. klasse, der deltager i introduktionskurser til ungdomsuddannelse efter § 7 a, stk. 1, i lov om folkeskolen, jf. § 10 b i lov om kommunal indsats for unge under 25 år. 3) Elever i 9. klasse, der deltager i brobygning efter § 7 a, stk. 2, 2. pkt., i lov om folkeskolen, jf. § 10 c i lov om kommunal indsats for unge under 25 år. 4) Elever i 7.-9. klasse, der deltager i valgfaget arbejdskendskab efter § 9, stk. 1, nr. 12, i lov om folkeskolen. 5) Elever i 6.-9. klasse, der udsendes i praktik efter § 9, stk. 3, i lov om folkeskolen. 6) Elever i 8.-9. klasse, som deltager i undervisningsforløb, der finder sted uden for skolen efter § 9, stk. 4, i lov om folkeskolen, herunder i tilfælde hvor de kombineres med introduktion til ungdomsuddannelserne i 8. klasse og brobygning i 9. klasse. 7) Elever i 10. klasse, der deltager i brobygning eller kombinationer af brobygning og ulønnet praktik efter § 19 c, stk. 4, § 19 d, stk. 6, og § 19 e, stk. 2, i lov om folkeskolen og § 10 d i lov om kommunal indsats for unge under 25 år. 8) Elever, som efter afslutning af 7. klasse deltager i introduktion til ungdomsuddannelser, brobygning til ungdomsuddannelser eller i ulønnet praktik i forbindelse med særligt tilrettelagte forløb efter § 33, stk. 5, i lov om folkeskolen. 9) Elever i 8.-10. klasse, der udsendes i arbejdspraktik efter § 11, stk. 2, i bekendtgørelse om folkeskolens specialundervisning og anden specialpædagogisk bistand. 10) Elever, der er i praktik i en virksomhed som led i juniormesterlære efter § 9 a, stk. 4, i lov om folkeskolen. Stk. 2. Elever, der modtager specialundervisning i behandlings- og specialundervisningstilbud til børn og unge, samt elever i specialundervisningstilbud på børne- og ungehjem efter § 20, stk. 5, i lov om folkeskolen, og som deltager i en af behandlings- og specialundervisningstilbuddet eller af børne- og ungehjemmet iværksat undervisning eller aktivitet svarende til de aktiviteter og undervisningsforløb, der er nævnt i stk. 1, omfattes ved deltagelse i praktisk erhvervsorientering m.v.",
      "valid_from": "2025-05-16",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Elever, der deltager i den kommunale ungdomsskoles heltidsundervisning efter bekendtgørelse om ungdomsskoler, og som deltager i en af skolen iværksat undervisning eller aktivitet svarende til de aktiviteter og undervisningsforløb, der er nævnt i § 5, stk. 1, omfattes ved deltagelse i praktisk erhvervsorientering m.v.",
      "valid_from": "2025-05-16",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Elever på friskoler eller på private grundskoler efter lov om friskoler og private grundskoler m.v., eller på efterskoler eller i 10. klasse på frie fagskoler efter lov om efterskoler og frie fagskoler, og som deltager i en af skolen iværksat undervisning eller aktivitet svarende til de aktiviteter og undervisningsforløb, der er nævnt i § 5, stk. 1, omfattes ved deltagelse i praktisk erhvervsorientering m.v.",
      "valid_from": "2025-05-16",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Børn og unge, som undervises i hjemmet, jf. kapitel 8 i lov om friskoler og private grundskoler m.v., er ikke dækket af statens erstatningsordning.",
      "valid_from": "2025-05-16",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Elever, der er optaget på de gymnasiale uddannelser efter lov om de gymnasiale uddannelser til almen studentereksamen (stx), merkantil studentereksamen (hhx), teknisk studentereksamen (htx) og hf-eksamen, omfattes ved deltagelse i praktisk erhvervsorientering m.v. som led i uddannelses- og erhvervsvejledning iværksat af skolen eller kurset.",
      "valid_from": "2025-05-16",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Deltagere i uddannelse i dansk som andetsprog på sprogcentre eller hos andre udbydere efter lov om danskuddannelse til voksne udlændinge m.fl. omfattes ved deltagelse i praktisk erhvervsorientering m.v. iværksat af sprogcentret eller anden udbyder af danskuddannelse.",
      "valid_from": "2025-05-16",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Deltagere i praktisk erhvervsorientering tilrettelagt af en uddannelsesinstitution efter lov om arbejdsmarkedsuddannelser m.v. er omfattet.",
      "valid_from": "2025-05-16",
      "valid_to": null
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Deltagere i praktik efter lov om ungdomsuddannelse for unge med særlige behov omfattes ved deltagelse i praktisk erhvervsorientering m.v., der er iværksat som led i den uddannelsesplan, der er udarbejdet af den kommunale ungeindsats.",
      "valid_from": "2025-05-16",
      "valid_to": null
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Elever i forberedende grunduddannelse omfattes ved deltagelse i erhvervstræning iværksat af skolen efter §§ 20-22 i lov om forberedende grunduddannelse, hvis de modtager skoleydelse under erhvervstræningen.",
      "valid_from": "2025-05-16",
      "valid_to": null
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Ved praktikantens tilskadekomst ydes erstatning og godtgørelse efter lov om arbejdsskadesikring. Stk. 2. Stk. 1 finder ikke anvendelse, hvis praktikanten efter andre regler er berettiget til erstatning efter lov om arbejdsskadesikring.",
      "valid_from": "2025-05-16",
      "valid_to": null
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Ved skade forvoldt af praktikanten på andres person vurderes erstatningsansvaret efter dansk rets almindelige erstatningsregler. Stk. 2. Er praktikanten erstatningsansvarlig efter dansk rets almindelige erstatningsregler, ydes erstatning og godtgørelse efter lov om erstatningsansvar.",
      "valid_from": "2025-05-16",
      "valid_to": null
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Ved skade forvoldt af praktikanten på praktikværtens eller andres ejendele vurderes erstatningsansvaret efter dansk rets almindelige erstatningsregler. Stk. 2. Er praktikanten erstatningsansvarlig efter dansk rets almindelige erstatningsregler, ydes erstatning og godtgørelse efter principperne i §§ 37-38 i lov om forsikringsaftaler. Det er en forudsætning for ydelse af erstatning efter ordningen, at den praktiske erhvervsorientering m.v. er gennemført i overensstemmelse med gældende lovgivning.",
      "valid_from": "2025-05-16",
      "valid_to": null
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Tab, der er opstået ved tyveri eller anden kriminel adfærd, dækkes ikke.",
      "valid_from": "2025-05-16",
      "valid_to": null
    },
    {
      "provision_ref": "5:18",
      "chapter": "5",
      "section": "18",
      "content": "§ 18. Den institution, der har iværksat den praktiske erhvervsorientering m.v., anmelder skaden digitalt til Børne- og Undervisningsministeriet. Ved anmeldelsen skal institutionen anvende ministeriets elektroniske anmeldelsessystem, InsuBiz. Stk. 2. Ved anmeldelsen i InsuBiz skal institutionen indsende de nødvendige oplysninger til behandling af sagen, bl.a. skadelidtes navn, adresse, CPR-nummer, kontaktoplysninger, oplysninger om skadens type og omfang, samt andre oplysninger og materiale, som belyser skaden, herunder eventuelle helbredsoplysninger og skadejournal. Hvis skadelidte er under 18 år, skal institutionen endvidere indsende forældremyndighedsindehaverens navn, CPR-nummer og kontaktoplysninger. Stk. 3. Anmeldelsen skal være indgivet senest 6 måneder efter, at skaden er indtruffet. Ved personskade kan Børne- og Undervisningsministeriet dog se bort fra denne frist, hvis der er særlig grund til det.",
      "valid_from": "2025-05-16",
      "valid_to": null
    },
    {
      "provision_ref": "5:19",
      "chapter": "5",
      "section": "19",
      "content": "§ 19. Ved anmeldelse af skade efter § 14 afgør Børne- og Undervisningsministeriet, om den skadelidte praktikant er omfattet af statens erstatningsordning for deltagere i praktisk erhvervsorientering m.v. Hvis dette er tilfældet, oversendes sagen til Arbejdsmarkedets Erhvervssikring (AES) med anmodning om behandling efter reglerne i lov om arbejdsskadesikring.",
      "valid_from": "2025-05-16",
      "valid_to": null
    },
    {
      "provision_ref": "5:20",
      "chapter": "5",
      "section": "20",
      "content": "§ 20. Ved anmeldelse af skade efter §§ 15 og 16 afgør Børne- og Undervisningsministeriet, om skaden er omfattet af statens erstatningsordning for deltagere i praktisk erhvervsorientering m.v., og om der skal udbetales erstatning eller godtgørelse samt om størrelsen heraf.",
      "valid_from": "2025-05-16",
      "valid_to": null
    },
    {
      "provision_ref": "5:21",
      "chapter": "5",
      "section": "21",
      "content": "§ 21. Hvis modtageren af erstatning eller godtgørelse har givet urigtige oplysninger eller fortiet omstændigheder, der har betydning for erstatningen eller godtgørelsen, kan beløb, som er modtaget med urette, kræves tilbagebetalt. Stk. 2. Tilbagebetaling kan endvidere kræves, hvis modtageren af erstatningen eller godtgørelsen senere på anden måde opnår dækning for skaden.",
      "valid_from": "2025-05-16",
      "valid_to": null
    },
    {
      "provision_ref": "5:22",
      "chapter": "5",
      "section": "22",
      "content": "§ 22. Børne- og Undervisningsministeriets afgørelse efter denne bekendtgørelse kan ikke påklages til anden administrativ myndighed.",
      "valid_from": "2025-05-16",
      "valid_to": null
    },
    {
      "provision_ref": "6:23",
      "chapter": "6",
      "section": "23",
      "content": "§ 23. Bekendtgørelsen træder i kraft den 1. august 2025. Stk. 2. Bekendtgørelse nr. 990 af 27. september 2019 om statens erstatningsordning for deltagere i praktisk erhvervsorientering m.v. ophæves.",
      "valid_from": "2025-05-16",
      "valid_to": null
    }
  ],
  "definitions": []
}
