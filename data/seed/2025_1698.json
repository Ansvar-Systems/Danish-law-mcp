{
  "id": "2025:1698",
  "type": "statute",
  "title": "Bekendtgørelse om udbetaling af tilskud til befordringsudgifter fra Arbejdsgivernes Uddannelsesbidrag",
  "short_name": "BEK H#LOKDOK04",
  "status": "in_force",
  "issued_date": "2025-12-17",
  "url": "https://www.retsinformation.dk/eli/lta/2025/1698/xml",
  "description": "Retsinformation source. DocumentId=DA001661; AccessionNumber=B20250169805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Arbejdsgivere, som er omfattet af reglerne i lov om Arbejdsgivernes Uddannelsesbidrag, jf. lovens § 2, er omfattet af bekendtgørelsen. Stk. 2. Elever og lærlinge, hvis arbejdsgiver er omfattet af stk. 1, kan opnå ret til befordringsgodtgørelse efter kapitel 5."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Der ydes befordringstilskud for afholdte befordringsudgifter i forbindelse med de i henhold til uddannelsesreglerne obligatoriske skoleophold og realkompetenceforløb for følgende uddannelser: 1) Uddannelser oprettet i henhold til lov om erhvervsuddannelser. 2) Uddannelser, der er sidestillet med de i nr. 1 nævnte uddannelser oprettet i henhold til lov om erhvervsuddannelser, hvilket for tiden er erhvervsfiskeruddannelsen, farmakonomuddannelsen og lokomotivføreruddannelsen. Stk. 2. Det er en betingelse for at få udbetalt befordringstilskud, at der ved uddannelser omfattet af stk. 1, nr. 1, er indgået en uddannelsesaftale mellem arbejdsgiver og elev eller lærling i overensstemmelse med bestemmelserne i erhvervsuddannelsesloven, og at der ved uddannelser omfattet af stk. 1, nr. 2, er indgået en uddannelsesaftale i overensstemmelse med regler for disse uddannelser. Stk. 3. Uddannelsesaftaler om erhvervsuddannelser skal være gyldige efter de regler, som er fastsat i eller i medfør af lov om erhvervsuddannelser. Uddannelsesaftaler om de i stk. 1, nr. 2, nævnte uddannelser skal være skriftlige og underskrevet af arbejdsgiver og elev senest ved påbegyndelse af uddannelsen og opfylde øvrige krav til uddannelsesaftaler i disse uddannelser. Stk. 4. Det er en betingelse for at få udbetalt befordringstilskud, at den udgift til elevens eller lærlingens løn, som arbejdsgiveren har afholdt under elevens eller lærlingens skoleophold, mindst udgør den i henhold til kollektiv overenskomst inden for området aftalte eller, såfremt en sådan ikke findes, den i henhold til gældende regler fastsatte."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Der ydes befordringstilskud for afholdte befordringsudgifter i forbindelse med erhvervsrettet og studierettet påbygning under hovedforløbet i medfør af lov om erhvervsuddannelser, der træder i stedet for en obligatorisk skoleperiode, for hvilken arbejdsgiveren allerede var berettiget til befordringstilskud. Stk. 2. Herudover ydes befordringstilskud for afholdte befordringsudgifter i forbindelse med supplerende skoleundervisning, eux samt erhvervsrettet og studierettet påbygning under hovedforløbet i medfør af lov om erhvervsuddannelser, som er aftalt mellem arbejdsgiveren og eleven eller lærlingen, og for hvilken arbejdsgiveren betaler løn. Stk. 3. Aftaler om supplerende undervisning, påbygning og eux skal fremgå af uddannelsesaftalen eller senere tillæg til denne."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Arbejdsgivere, som har indgået en uddannelsesaftale med elever eller lærlinge under erhvervsuddannelse for voksne, der er omfattet af § 66 y, stk. 1, nr.1, i lov om erhvervsuddannelser, opnår først ret til befordringstilskud, når arbejdsgiveren forinden har beskæftiget eleven eller lærlingen på fuld tid i en sammenhængende periode på 3 måneder, eller ved deltidsarbejde i en sammenhængende periode, der svarer til 3 måneders fuldtidsbeskæftigelse. Stk. 2. Arbejdsgivernes Uddannelsesbidrag opgør elevens eller lærlingens ansættelsesperiode i kalenderdage. Elever og lærlinge med en ugentlig beskæftigelse på 37 timer eller derover er fuldtidsansatte svarende til 5,28 timer pr. kalenderdag. For elever og lærlinge med en ugentlig beskæftigelse under 37 timer opgøres kalenderdagene ved at dividere timetallet med 5,28. Kravet om en sammenhængende periode på 3 måneder er opfyldt ved beskæftigelse på fuld tid i en sammenhængende periode på 90 kalenderdage. Beskæftigelsen efter uddannelsesaftalens påbegyndelse fastsættes til 37 timer pr. uge. Opfyldes beskæftigelseskravet i løbet af en skoleperiode, beregnes tilskuddet for skoleperioden forholdsmæssigt på baggrund af skolens oplysning om opholdets varighed i kalenderdage."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Der ydes befordringstilskud for hele skolevejen, når den samlede længde er mindst 20 km. pr. dag (rejsedag). Den samlede skolevej er den nærmeste vej fra bopæl eller indkvarteringssted til skole, mellem flere undervisningsafdelinger af en skole og tilbage til enten bopæl eller indkvarteringssted. Hvis eleven eller lærlingen skal møde på lærestedet før eller efter den daglige undervisning på skolen, opgøres denne del af skolevejen som den nærmeste vej mellem lærestedet og skolen. Stk. 2. For indkvarterede elever og lærlinge ydes befordringstilskud for rejsen til og fra indkvarteringsstedet og for rejsen mellem dette og den sædvanlige bopæl i forbindelse med weekend samt påske– og juleferie, såfremt den i stk. 1 omtalte afstandsbetingelse i øvrigt er opfyldt."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Tilskuddet til arbejdsgivere beregnes på grundlag af de afholdte udgifter, dog højst af udgifterne til billigste befordring med offentlige befordringsmidler, jf. § 5. Stk. 2. Bestyrelsen for Arbejdsgivernes Uddannelsesbidrag har fastsat tilskuddet til 80 % af arbejdsgiverens udgift beregnet efter stk. 1."
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Skolen indberetter elektronisk til Arbejdsgivernes Uddannelsesbidrag det beløb, der svarer til udgiften til billigste befordring med offentlige befordringsmidler. Stk. 2. En skole kan uanset bestemmelsen i stk. 1 anvende blanketter til indberetning, korrektion og ansøgning efter aftale med Arbejdsgivernes Uddannelsesbidrag. Stk. 3. Arbejdsgivernes Uddannelsesbidrag træffer afgørelse om udbetaling af befordringstilskud, når der modtages oplysninger, jf. stk. 1, fra skolen. Stk. 4. Hvis arbejdsgiveren mener, at befordringsudgiften er højere end beregnet af skolen, skal arbejdsgiveren kontakte skolen med henblik på en korrektion af det indberettede beløb. Hvis arbejdsgiveren ikke har afholdt en udgift til elevens eller lærlingens befordring eller den afholdte udgift er lavere end befordringsudgiften beregnet af skolen, skal arbejdsgiveren meddele det rette beløb til skolen eller direkte til Arbejdsgivernes Uddannelsesbidrag. Stk. 5. Arbejdsgivere, der har indgået uddannelsesaftaler med voksne elever eller lærlinge omfattet af § 66 y, stk. 1, nr. 1, i lov om erhvervsuddannelser, jf. § 4, skal i forbindelse med første udbetaling af lønrefusion afgive oplysninger til Arbejdsgivernes Uddannelsesbidrag om dato for elevens eller lærlingens seneste ansættelse hos arbejdsgiveren og timetallet for elevens eller lærlingens ugentlige beskæftigelse via Arbejdsgivernes Uddannelsesbidrags selvbetjeningsside på Virk.dk. Stk. 6. Korrigerer en skole eller en arbejdsgiver et tidligere indberettet beløb efter at befordringstilskuddet er udbetalt, foretager Arbejdsgivernes Uddannelsesbidrag en efterregulering af det tidligere udbetalte beløb. Udbetaling af befordringstilskud sker løbende til arbejdsgiverens Nemkonto."
    },
    {
      "provision_ref": "5:8",
      "chapter": "5",
      "section": "8",
      "content": "§ 8. Til elever og lærlinge, der på grund af arbejdsgiverens konkurs, virksomhedsophør eller dødsfald ikke har mulighed for at få udbetalt overenskomstmæssig befordringsudgift, ydes befordringsgodtgørelse, jf. § 7 a, stk. 1, i lov om Arbejdsgiverens Uddannelsesbidrag. Stk. 2. Befordringsgodtgørelse ydes kun i forbindelse med skoleophold. Det er endvidere en betingelse, at arbejdsgiverens konkurs, virksomhedsophør eller dødsfald er sket tidligst 3 måneder før skoleopholdets start eller senest 6 måneder efter skoleopholdets afslutning. Stk. 3. Eleven eller lærlingen opnår kun ret til befordringsgodtgørelse i det omfang, eleven eller lærlingen ville have været berettiget til at modtage befordringsgodtgørelse hos den pågældende arbejdsgiver efter reglerne i kapitel 2. Stk. 4. Godtgørelsen til eleven eller lærlingen svarer til de afholdte udgifter, dog højst udgifterne til billigste befordring med offentlige befordringsmidler, jf. § 5. Stk. 5. Befordringsgodtgørelse til eleven eller lærlingen udbetales efter elevens eller lærlingens begæring. Stk. 6. Skolen anfører det beløb, der svarer til udgiften til billigste befordring med offentlige befordringsmidler og bekræfter, at eleven eller lærlingen har gennemført det relevante skoleophold."
    },
    {
      "provision_ref": "6:9",
      "chapter": "6",
      "section": "9",
      "content": "§ 9. Arbejdsgivere, elever og lærlinge er forpligtet til efter påkrav fra Arbejdsgivernes Uddannelsesbidrag at fremlægge dokumentation for afholdte befordringsudgifter."
    },
    {
      "provision_ref": "6:10",
      "chapter": "6",
      "section": "10",
      "content": "§ 10. Krav på tilskud eller godtgørelse efter denne bekendtgørelse forældes 3 år efter afslutningen af det skoleophold, som tilskuddet eller godtgørelsen vedrører."
    },
    {
      "provision_ref": "6:11",
      "chapter": "6",
      "section": "11",
      "content": "§ 11. Afgørelser om arbejdsgivers krav på befordringstilskud og elever og lærlinges krav på befordringsgodtgørelse, kan inden for 4 uger fra modtagelse af afgørelsen genoptages, hvis den berettigede dokumenterer, at en udbetaling ikke er korrekt eller baseret på fejlagtige oplysninger."
    },
    {
      "provision_ref": "7:12",
      "chapter": "7",
      "section": "12",
      "content": "§ 12. Bekendtgørelsen træder i kraft den 1. januar 2026. Stk. 2. Bekendtgørelse nr. 1640 af 7. december 2023 om udbetaling af tilskud til befordringsudgifter fra Arbejdsgivernes Uddannelsesbidrag ophæves. Stk. 3. Bekendtgørelsen finder anvendelse for skoleophold påbegyndt fra og med den 1. januar 2026. For skoleophold påbegyndt før denne dato finder de hidtil gældende regler anvendelse."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Arbejdsgivere, som er omfattet af reglerne i lov om Arbejdsgivernes Uddannelsesbidrag, jf. lovens § 2, er omfattet af bekendtgørelsen. Stk. 2. Elever og lærlinge, hvis arbejdsgiver er omfattet af stk. 1, kan opnå ret til befordringsgodtgørelse efter kapitel 5.",
      "valid_from": "2025-12-17",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Der ydes befordringstilskud for afholdte befordringsudgifter i forbindelse med de i henhold til uddannelsesreglerne obligatoriske skoleophold og realkompetenceforløb for følgende uddannelser: 1) Uddannelser oprettet i henhold til lov om erhvervsuddannelser. 2) Uddannelser, der er sidestillet med de i nr. 1 nævnte uddannelser oprettet i henhold til lov om erhvervsuddannelser, hvilket for tiden er erhvervsfiskeruddannelsen, farmakonomuddannelsen og lokomotivføreruddannelsen. Stk. 2. Det er en betingelse for at få udbetalt befordringstilskud, at der ved uddannelser omfattet af stk. 1, nr. 1, er indgået en uddannelsesaftale mellem arbejdsgiver og elev eller lærling i overensstemmelse med bestemmelserne i erhvervsuddannelsesloven, og at der ved uddannelser omfattet af stk. 1, nr. 2, er indgået en uddannelsesaftale i overensstemmelse med regler for disse uddannelser. Stk. 3. Uddannelsesaftaler om erhvervsuddannelser skal være gyldige efter de regler, som er fastsat i eller i medfør af lov om erhvervsuddannelser. Uddannelsesaftaler om de i stk. 1, nr. 2, nævnte uddannelser skal være skriftlige og underskrevet af arbejdsgiver og elev senest ved påbegyndelse af uddannelsen og opfylde øvrige krav til uddannelsesaftaler i disse uddannelser. Stk. 4. Det er en betingelse for at få udbetalt befordringstilskud, at den udgift til elevens eller lærlingens løn, som arbejdsgiveren har afholdt under elevens eller lærlingens skoleophold, mindst udgør den i henhold til kollektiv overenskomst inden for området aftalte eller, såfremt en sådan ikke findes, den i henhold til gældende regler fastsatte.",
      "valid_from": "2025-12-17",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Der ydes befordringstilskud for afholdte befordringsudgifter i forbindelse med erhvervsrettet og studierettet påbygning under hovedforløbet i medfør af lov om erhvervsuddannelser, der træder i stedet for en obligatorisk skoleperiode, for hvilken arbejdsgiveren allerede var berettiget til befordringstilskud. Stk. 2. Herudover ydes befordringstilskud for afholdte befordringsudgifter i forbindelse med supplerende skoleundervisning, eux samt erhvervsrettet og studierettet påbygning under hovedforløbet i medfør af lov om erhvervsuddannelser, som er aftalt mellem arbejdsgiveren og eleven eller lærlingen, og for hvilken arbejdsgiveren betaler løn. Stk. 3. Aftaler om supplerende undervisning, påbygning og eux skal fremgå af uddannelsesaftalen eller senere tillæg til denne.",
      "valid_from": "2025-12-17",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Arbejdsgivere, som har indgået en uddannelsesaftale med elever eller lærlinge under erhvervsuddannelse for voksne, der er omfattet af § 66 y, stk. 1, nr.1, i lov om erhvervsuddannelser, opnår først ret til befordringstilskud, når arbejdsgiveren forinden har beskæftiget eleven eller lærlingen på fuld tid i en sammenhængende periode på 3 måneder, eller ved deltidsarbejde i en sammenhængende periode, der svarer til 3 måneders fuldtidsbeskæftigelse. Stk. 2. Arbejdsgivernes Uddannelsesbidrag opgør elevens eller lærlingens ansættelsesperiode i kalenderdage. Elever og lærlinge med en ugentlig beskæftigelse på 37 timer eller derover er fuldtidsansatte svarende til 5,28 timer pr. kalenderdag. For elever og lærlinge med en ugentlig beskæftigelse under 37 timer opgøres kalenderdagene ved at dividere timetallet med 5,28. Kravet om en sammenhængende periode på 3 måneder er opfyldt ved beskæftigelse på fuld tid i en sammenhængende periode på 90 kalenderdage. Beskæftigelsen efter uddannelsesaftalens påbegyndelse fastsættes til 37 timer pr. uge. Opfyldes beskæftigelseskravet i løbet af en skoleperiode, beregnes tilskuddet for skoleperioden forholdsmæssigt på baggrund af skolens oplysning om opholdets varighed i kalenderdage.",
      "valid_from": "2025-12-17",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Der ydes befordringstilskud for hele skolevejen, når den samlede længde er mindst 20 km. pr. dag (rejsedag). Den samlede skolevej er den nærmeste vej fra bopæl eller indkvarteringssted til skole, mellem flere undervisningsafdelinger af en skole og tilbage til enten bopæl eller indkvarteringssted. Hvis eleven eller lærlingen skal møde på lærestedet før eller efter den daglige undervisning på skolen, opgøres denne del af skolevejen som den nærmeste vej mellem lærestedet og skolen. Stk. 2. For indkvarterede elever og lærlinge ydes befordringstilskud for rejsen til og fra indkvarteringsstedet og for rejsen mellem dette og den sædvanlige bopæl i forbindelse med weekend samt påske– og juleferie, såfremt den i stk. 1 omtalte afstandsbetingelse i øvrigt er opfyldt.",
      "valid_from": "2025-12-17",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Tilskuddet til arbejdsgivere beregnes på grundlag af de afholdte udgifter, dog højst af udgifterne til billigste befordring med offentlige befordringsmidler, jf. § 5. Stk. 2. Bestyrelsen for Arbejdsgivernes Uddannelsesbidrag har fastsat tilskuddet til 80 % af arbejdsgiverens udgift beregnet efter stk. 1.",
      "valid_from": "2025-12-17",
      "valid_to": null
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Skolen indberetter elektronisk til Arbejdsgivernes Uddannelsesbidrag det beløb, der svarer til udgiften til billigste befordring med offentlige befordringsmidler. Stk. 2. En skole kan uanset bestemmelsen i stk. 1 anvende blanketter til indberetning, korrektion og ansøgning efter aftale med Arbejdsgivernes Uddannelsesbidrag. Stk. 3. Arbejdsgivernes Uddannelsesbidrag træffer afgørelse om udbetaling af befordringstilskud, når der modtages oplysninger, jf. stk. 1, fra skolen. Stk. 4. Hvis arbejdsgiveren mener, at befordringsudgiften er højere end beregnet af skolen, skal arbejdsgiveren kontakte skolen med henblik på en korrektion af det indberettede beløb. Hvis arbejdsgiveren ikke har afholdt en udgift til elevens eller lærlingens befordring eller den afholdte udgift er lavere end befordringsudgiften beregnet af skolen, skal arbejdsgiveren meddele det rette beløb til skolen eller direkte til Arbejdsgivernes Uddannelsesbidrag. Stk. 5. Arbejdsgivere, der har indgået uddannelsesaftaler med voksne elever eller lærlinge omfattet af § 66 y, stk. 1, nr. 1, i lov om erhvervsuddannelser, jf. § 4, skal i forbindelse med første udbetaling af lønrefusion afgive oplysninger til Arbejdsgivernes Uddannelsesbidrag om dato for elevens eller lærlingens seneste ansættelse hos arbejdsgiveren og timetallet for elevens eller lærlingens ugentlige beskæftigelse via Arbejdsgivernes Uddannelsesbidrags selvbetjeningsside på Virk.dk. Stk. 6. Korrigerer en skole eller en arbejdsgiver et tidligere indberettet beløb efter at befordringstilskuddet er udbetalt, foretager Arbejdsgivernes Uddannelsesbidrag en efterregulering af det tidligere udbetalte beløb. Udbetaling af befordringstilskud sker løbende til arbejdsgiverens Nemkonto.",
      "valid_from": "2025-12-17",
      "valid_to": null
    },
    {
      "provision_ref": "5:8",
      "chapter": "5",
      "section": "8",
      "content": "§ 8. Til elever og lærlinge, der på grund af arbejdsgiverens konkurs, virksomhedsophør eller dødsfald ikke har mulighed for at få udbetalt overenskomstmæssig befordringsudgift, ydes befordringsgodtgørelse, jf. § 7 a, stk. 1, i lov om Arbejdsgiverens Uddannelsesbidrag. Stk. 2. Befordringsgodtgørelse ydes kun i forbindelse med skoleophold. Det er endvidere en betingelse, at arbejdsgiverens konkurs, virksomhedsophør eller dødsfald er sket tidligst 3 måneder før skoleopholdets start eller senest 6 måneder efter skoleopholdets afslutning. Stk. 3. Eleven eller lærlingen opnår kun ret til befordringsgodtgørelse i det omfang, eleven eller lærlingen ville have været berettiget til at modtage befordringsgodtgørelse hos den pågældende arbejdsgiver efter reglerne i kapitel 2. Stk. 4. Godtgørelsen til eleven eller lærlingen svarer til de afholdte udgifter, dog højst udgifterne til billigste befordring med offentlige befordringsmidler, jf. § 5. Stk. 5. Befordringsgodtgørelse til eleven eller lærlingen udbetales efter elevens eller lærlingens begæring. Stk. 6. Skolen anfører det beløb, der svarer til udgiften til billigste befordring med offentlige befordringsmidler og bekræfter, at eleven eller lærlingen har gennemført det relevante skoleophold.",
      "valid_from": "2025-12-17",
      "valid_to": null
    },
    {
      "provision_ref": "6:9",
      "chapter": "6",
      "section": "9",
      "content": "§ 9. Arbejdsgivere, elever og lærlinge er forpligtet til efter påkrav fra Arbejdsgivernes Uddannelsesbidrag at fremlægge dokumentation for afholdte befordringsudgifter.",
      "valid_from": "2025-12-17",
      "valid_to": null
    },
    {
      "provision_ref": "6:10",
      "chapter": "6",
      "section": "10",
      "content": "§ 10. Krav på tilskud eller godtgørelse efter denne bekendtgørelse forældes 3 år efter afslutningen af det skoleophold, som tilskuddet eller godtgørelsen vedrører.",
      "valid_from": "2025-12-17",
      "valid_to": null
    },
    {
      "provision_ref": "6:11",
      "chapter": "6",
      "section": "11",
      "content": "§ 11. Afgørelser om arbejdsgivers krav på befordringstilskud og elever og lærlinges krav på befordringsgodtgørelse, kan inden for 4 uger fra modtagelse af afgørelsen genoptages, hvis den berettigede dokumenterer, at en udbetaling ikke er korrekt eller baseret på fejlagtige oplysninger.",
      "valid_from": "2025-12-17",
      "valid_to": null
    },
    {
      "provision_ref": "7:12",
      "chapter": "7",
      "section": "12",
      "content": "§ 12. Bekendtgørelsen træder i kraft den 1. januar 2026. Stk. 2. Bekendtgørelse nr. 1640 af 7. december 2023 om udbetaling af tilskud til befordringsudgifter fra Arbejdsgivernes Uddannelsesbidrag ophæves. Stk. 3. Bekendtgørelsen finder anvendelse for skoleophold påbegyndt fra og med den 1. januar 2026. For skoleophold påbegyndt før denne dato finder de hidtil gældende regler anvendelse.",
      "valid_from": "2025-12-17",
      "valid_to": null
    }
  ],
  "definitions": []
}
