{
  "id": "2025:786",
  "type": "statute",
  "title": "Bekendtgørelse om tilvejebringelse af og klage over den nationale naturgenopretningsplan efter EU-forordning 2024/1991 om naturgenopretning",
  "short_name": "BEK H#LOKDOK04",
  "status": "in_force",
  "issued_date": "2025-06-18",
  "url": "https://www.retsinformation.dk/eli/lta/2025/786/xml",
  "description": "Retsinformation source. DocumentId=DM000100; AccessionNumber=B20250078605; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på ministeren for grøn treparts tilvejebringelse af den nationale naturgenopretningsplan i henhold til. EU-forordning 2024/1991 om naturgenopretning artikel 14-19."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Ministeren for grøn trepart udarbejder, efter forhandling med miljøministeren for så vidt angår genopretning af marine økosystemer og ministeren for byer og landdistrikter for så vidt angår genopretning af byøkosystemer, den nationale naturgenopretningsplan."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Ministeren offentliggør ved digital annoncering et forslag til den første nationale naturgenopretningsplan og efterfølgende justering heraf. Ved annonceringen oplyser ministeren om høringsfristen, jf. stk. 2. Stk. 2. Ministeren fastsætter en frist på minimum 30 dage for indgivelse af høringssvar vedrørende planforslaget."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Hvis EU-Kommissionens vurdering af udkastet til den første nationale naturgenopretningsplan eller efterfølgende justeringer giver anledning til væsentlige ændringer, gennemføres ny offentlig høring over ændringerne. § 3, stk. 1, finder tilsvarende anvendelse. Høringsfristen fastsættes til minimum 30 dage."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Ministeren for grøn trepart træffer afgørelse om den endelige nationale naturgenopretningsplan og offentliggørelse heraf."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Afgørelser truffet efter § 5, stk. 1, kan påklages til Miljø- og Fødevareklagenævnet, som behandler sagen i den læge afdeling, jf. § 3, stk. 1, nr. 10, i lov Miljø- og Fødevareklagenævnet, for så vidt angår naturgenopretningsplanens tilvejebringelse."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Klageberettigede er følgende: 1) Enhver, der har en individuel, væsentlig interesse i sagens udfald. 2) Offentlige myndigheder. 3) Lokale foreninger og organisationer, som har en væsentlig interesse i afgørelsen. 4) Landsdækkende foreninger og organisationer, hvis hovedformål er beskyttelse af natur og miljø. 5) Landsdækkende foreninger og organisationer, som efter deres formål varetager væsentlige rekreative interesser, når afgørelsen berører sådanne interesser. Stk. 2. Ved klage af en klageberettiget efter stk. 1, nr. 4 og 5, kan Miljø- og Fødevareklagenævnet kræve, at foreningerne eller organisationerne dokumenterer deres klageberettigelse ved indsendelse af vedtægter."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Klage skal være indgivet skriftligt inden 4 uger efter, at den nationale naturgenopretningsplan er offentligt bekendtgjort. Hvis klagefristen udløber på en lørdag eller en helligdag, forlænges fristen til den følgende hverdag. Stk. 2. Klage til Miljø- og Fødevareklagenævnet indgives skriftligt til ministeren for grøn trepart, ved anvendelse af digital selvbetjening, jf. dog § 21, stk. 2-4, i lov om Miljø- og Fødevareklagenævnet. Endvidere skal efterfølgende kommunikation om klagesagen ske ved anvendelse af digital selvbetjening. En klage anses for indgivet, når den er tilgængelig for ministeren. Ministeren skal, hvis den vil fastholde afgørelsen, snarest og som udgangspunkt ikke senere end 3 uger efter klagefristens udløb videresende klagen til Miljø- og Fødevareklagenævnet. Klagen skal ved videresendelsen være ledsaget af den påklagede afgørelse, de dokumenter, der er indgået i sagens bedømmelse, og en udtalelse fra ministeren med bemærkninger til sagen og de anførte klagepunkter. Stk. 3. Når ministeren for grøn trepart videresender klagen til Miljø- og Fødevareklagenævnet, sender den samtidig en kopi af sin udtalelse til de i klagesagen involverede med en frist for at afgive bemærkninger til Miljø- og Fødevareklagenævnet på 3 uger fra modtagelsen. Stk. 4. Ministeren for grøn treparts videresendelse af klage til og efterfølgende kommunikation om klagesagen med Miljø- og Fødevareklagenævnet skal ske ved anvendelse af digital selvbetjening. Det samme gælder sager, hvor klage ikke er indgivet ved anvendelse af digital selvbetjening, men hvor Miljø- og Fødevareklagenævnet har truffet afgørelse om, at klagen ikke afvises. Stk. 5. Indgives en klage ikke ved anvendelse af digital selvbetjening, skal ministeren for grøn trepart snarest videresende klagen til Miljø- og Fødevareklagenævnet. I sådanne tilfælde finder stk. 2, 4. og 5. pkt., og stk. 3 ikke anvendelse."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Bekendtgørelsen træder i kraft den 1. juli 2025."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på ministeren for grøn treparts tilvejebringelse af den nationale naturgenopretningsplan i henhold til. EU-forordning 2024/1991 om naturgenopretning artikel 14-19.",
      "valid_from": "2025-06-18",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Ministeren for grøn trepart udarbejder, efter forhandling med miljøministeren for så vidt angår genopretning af marine økosystemer og ministeren for byer og landdistrikter for så vidt angår genopretning af byøkosystemer, den nationale naturgenopretningsplan.",
      "valid_from": "2025-06-18",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Ministeren offentliggør ved digital annoncering et forslag til den første nationale naturgenopretningsplan og efterfølgende justering heraf. Ved annonceringen oplyser ministeren om høringsfristen, jf. stk. 2. Stk. 2. Ministeren fastsætter en frist på minimum 30 dage for indgivelse af høringssvar vedrørende planforslaget.",
      "valid_from": "2025-06-18",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Hvis EU-Kommissionens vurdering af udkastet til den første nationale naturgenopretningsplan eller efterfølgende justeringer giver anledning til væsentlige ændringer, gennemføres ny offentlig høring over ændringerne. § 3, stk. 1, finder tilsvarende anvendelse. Høringsfristen fastsættes til minimum 30 dage.",
      "valid_from": "2025-06-18",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Ministeren for grøn trepart træffer afgørelse om den endelige nationale naturgenopretningsplan og offentliggørelse heraf.",
      "valid_from": "2025-06-18",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Afgørelser truffet efter § 5, stk. 1, kan påklages til Miljø- og Fødevareklagenævnet, som behandler sagen i den læge afdeling, jf. § 3, stk. 1, nr. 10, i lov Miljø- og Fødevareklagenævnet, for så vidt angår naturgenopretningsplanens tilvejebringelse.",
      "valid_from": "2025-06-18",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Klageberettigede er følgende: 1) Enhver, der har en individuel, væsentlig interesse i sagens udfald. 2) Offentlige myndigheder. 3) Lokale foreninger og organisationer, som har en væsentlig interesse i afgørelsen. 4) Landsdækkende foreninger og organisationer, hvis hovedformål er beskyttelse af natur og miljø. 5) Landsdækkende foreninger og organisationer, som efter deres formål varetager væsentlige rekreative interesser, når afgørelsen berører sådanne interesser. Stk. 2. Ved klage af en klageberettiget efter stk. 1, nr. 4 og 5, kan Miljø- og Fødevareklagenævnet kræve, at foreningerne eller organisationerne dokumenterer deres klageberettigelse ved indsendelse af vedtægter.",
      "valid_from": "2025-06-18",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Klage skal være indgivet skriftligt inden 4 uger efter, at den nationale naturgenopretningsplan er offentligt bekendtgjort. Hvis klagefristen udløber på en lørdag eller en helligdag, forlænges fristen til den følgende hverdag. Stk. 2. Klage til Miljø- og Fødevareklagenævnet indgives skriftligt til ministeren for grøn trepart, ved anvendelse af digital selvbetjening, jf. dog § 21, stk. 2-4, i lov om Miljø- og Fødevareklagenævnet. Endvidere skal efterfølgende kommunikation om klagesagen ske ved anvendelse af digital selvbetjening. En klage anses for indgivet, når den er tilgængelig for ministeren. Ministeren skal, hvis den vil fastholde afgørelsen, snarest og som udgangspunkt ikke senere end 3 uger efter klagefristens udløb videresende klagen til Miljø- og Fødevareklagenævnet. Klagen skal ved videresendelsen være ledsaget af den påklagede afgørelse, de dokumenter, der er indgået i sagens bedømmelse, og en udtalelse fra ministeren med bemærkninger til sagen og de anførte klagepunkter. Stk. 3. Når ministeren for grøn trepart videresender klagen til Miljø- og Fødevareklagenævnet, sender den samtidig en kopi af sin udtalelse til de i klagesagen involverede med en frist for at afgive bemærkninger til Miljø- og Fødevareklagenævnet på 3 uger fra modtagelsen. Stk. 4. Ministeren for grøn treparts videresendelse af klage til og efterfølgende kommunikation om klagesagen med Miljø- og Fødevareklagenævnet skal ske ved anvendelse af digital selvbetjening. Det samme gælder sager, hvor klage ikke er indgivet ved anvendelse af digital selvbetjening, men hvor Miljø- og Fødevareklagenævnet har truffet afgørelse om, at klagen ikke afvises. Stk. 5. Indgives en klage ikke ved anvendelse af digital selvbetjening, skal ministeren for grøn trepart snarest videresende klagen til Miljø- og Fødevareklagenævnet. I sådanne tilfælde finder stk. 2, 4. og 5. pkt., og stk. 3 ikke anvendelse.",
      "valid_from": "2025-06-18",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Bekendtgørelsen træder i kraft den 1. juli 2025.",
      "valid_from": "2025-06-18",
      "valid_to": null
    }
  ],
  "definitions": []
}
