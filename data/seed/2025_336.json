{
  "id": "2025:336",
  "type": "statute",
  "title": "Bekendtgørelse om oplysningspligt ved salg af andelsboliger mv. samt om bestyrelsens pligt til at fremlægge skema over centrale nøgleoplysninger",
  "short_name": "BEK H#LOKDOK04",
  "status": "in_force",
  "issued_date": "2025-03-20",
  "url": "https://www.retsinformation.dk/eli/lta/2025/336/xml",
  "description": "Retsinformation source. DocumentId=DH002474; AccessionNumber=B20250033605; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Den, der overdrager en andel i en andelsboligforening, hvor der til andelen er knyttet retten til en bolig, skal inden aftalens indgåelse udlevere følgende dokumenter og nøgleoplysninger til erhververen: 1) Et eksemplar af andelsboligforeningens vedtægter. 2) Andelsboligforeningens seneste årsregnskab og budget. 3) Et referat fra andelsboligforeningens senest afholdte ordinære generalforsamling og eventuelle senere ekstraordinære generalforsamlinger. 4) Vedligeholdelsesplan, såfremt en sådan er udarbejdet. Sker udlevering i papirform, kan udlevering begrænses til vedligeholdelsesplanens konklusioner, såfremt de er dækkende for planens indhold. 5) Den senest udarbejdede energimærkning for ejendommen i henhold til lov om fremme af energibesparelser i bygninger. 6) Nøgleoplysninger om andelsboligforeningen, jf. bilag 1. 7) Nøgleoplysninger om den aktuelle andelsbolig til salg, herunder en opstilling af hvorledes prisen beregnes, med specifikation af prisen for andelen, udførte forbedringer og inventar, jf. bilag 2. 8) En erklæring fra andelsboligforeningen, hvis der er sket væsentlige ændringer i nøgleoplysningerne siden seneste godkendte regnskab eller seneste nøgleoplysningsskema for andelsboligforeningen, jf. bilag 3. 9) Vejledning til køber om prisfastsættelse af andelsboliger (regler for den maksimale pris og overpris) som fremgår af andelsboliglovens kapitel II. Stk. 2. Udlevering af et eller flere af de i stk. 1 nævnte dokumenter og oplysninger efter stk. 1 kan ske ved henvisning til en af andelsboligforeningen oprettet hjemmeside, hvor dokumentet og oplysningerne er gjort tilgængelige."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Nøgleoplysningerne efter § 1, stk. 1, nr. 6 og 7, og en erklæring efter § 1, stk. 1, nr. 8, skal udleveres i udfyldt form på de formularer, der er godkendt af social- og boligministeren, jf. bilag 1-3."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. De nøgleoplysninger, der er nævnt i bilag 1 under litra B1-B6, C1-C3, D1 og D2, E1 og E2, F1-F4, G1-G3, H1-H3, J, K1-K3, M1-M3 og R, skal optages som noter til andelsboligforeningens årsregnskab."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Penge- og realkreditinstitutter og andre långivere, som ikke er underlagt tilsyn af Finanstilsynet, der har ydet lån og hertil knyttede finansielle aftaler til en andelsboligforening, skal med undtagelse af de nøgleoplysninger, der er nævnt i bilag 1 under litra Q og R, indberette finansielle nøgleoplysninger om foreningens lån, jf. stk. 2, til brug for nøgleoplysningsskema for andelsboligforeningen, jf. bilag 1, pkt. 4. Stk. 2. Oplysningerne, jf. stk. 1, skal indberettes til Social- og Boligstyrelsens elektroniske nøgleoplysningssystem for andelsboliger på www.andelsboliginfo.dk i de dataformater, der er fastsat af Social- og Boligstyrelsen."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. De finansielle nøgleoplysninger, jf. § 4, skal indberettes for hvert enkelt lån og finansiel aftale, som er ydet til eller indgået med en andelsboligforening. Stk. 2. Indberetningen efter § 4 skal ske mindst én gang årligt samtidig med udsendelse af årsopgørelsen for det pågældende lån eller den finansielle aftale."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Andelsboligforeningen skal på anmodning fra en andelshaver, der ønsker at sælge sin bolig, indberette de i bilag 1, pkt. 1-3 og pkt. 4 og nøgleoplysning R, nævnte nøgle‍oplysninger om andelsboligforeningen og udfylde punkterne Z1-Z17 i »Nøgleoplysningsskema for andelsboligsalg«, jf. bilag 2. Stk. 2. Nøgleoplysninger for andelsboligforeningen, jf. bilag 1, pkt. 1-3 og pkt. 4, nøgleoplysning R, skal indberettes til Social- og Boligstyrelsens elektroniske nøgleoplysningssystem for andelsboliger, www.andelsboliginfo.dk, på baggrund af det senest godkendte regnskabsmateriale for andelsboligforeningen og øvrigt relevant materiale i foreningen. Stk. 3. »Nøgleoplysningsskema for andelsboligsalg«, jf. bilag 2, kan udfyldes ved at indberette nøgleoplysningerne om det aktuelle andelsboligsalg i bilag 2 punkt Z1-Z17, til Social- og Boligstyrelsens elektroniske nøgleoplysningssystem for andelsboliger, www.andelsboliginfo.dk."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Andelsboligforeningen skal hurtigst muligt og senest 10 arbejdsdage efter modtagelse af en anmodning som nævnt i § 6 udlevere »Nøgleoplysningsskema for andelsboligforeningen«, jf. bilag 1, og »Nøgleoplysningsskema for andelsboligsalg«, jf. bilag 2, , til en andelshaver, der ønsker at sælge sin bolig. Nøgleoplysningsskemaerne kan sendes elektronisk til andelshaveren. Stk. 2. For »Nøgleoplysningsskema for andelsboligsalg« regnes fristen i stk. 1 fra det tidspunkt, hvor andelsboligforeningen har modtaget relevant dokumentation fra andelshaveren vedrørende forbedringer, tilpasset løsøre m.v. Stk. 3. I andelsboligforeninger, hvor værdien af forbedringer, tilpasset løsøre m.v. fastsættes på baggrund af en vurderingsrapport udarbejdet af en professionel vurderingsmand, regnes fristen i stk. 1 for »Nøgleoplysningsskema for andelsboligsalg«, fra det tidspunkt, hvor der foreligger en vurderingsrapport. Såfremt det er andelsboligforeningen, der bestiller vurderingsmanden, skal andelsboligforeningen sørge for, at vurderingsrapporten udarbejdes uden ugrundet ophold."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Andelsboligforeningen kan anvende et allerede udarbejdet »Nøgleoplysningsskema for andelsboligforeningen«, jf. bilag 1, ved efterfølgende anmodning fra en andelshaver, der ønsker at sælge sin bolig, så længe det er baseret på senest godkendte årsregnskab for andelsboligforeningen."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Andelsboligforeningen skal i »Nøgleoplysningsskema for andelsboligforeningen«, jf. bilag 1, oplyse, hvornår skemaet er udarbejdet. Stk. 2. Er der på tidspunktet for indberetning af nøgleoplysninger for andelsboligforeningen, jf. § 6, eller ved anvendelse af et allerede udarbejdet nøgleoplysningsskema for andelsboligforeningen, jf. § 8, sket væsentlige ændringer i de finansielle nøgleoplysninger fra penge- og realkreditinstitutter, der ligger til grund for skemaet, eller i andre nøgleoplysninger, skal andelsboligforeningen oplyse om disse ændringer i en erklæring som nævnt i § 1, stk. 1, nr. 8, jf. bilag 3. Stk. 3. En erklæring efter stk. 2 skal udleveres til den andelshaver, der ønsker at sælge sin bolig, sammen med »Nøgleoplysningsskema for andelsboligforeningen«."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Andelsboligforeningen skal efter et salg af en andelsbolig, når overdragelsesaftalen er underskrevet af køber samt godkendt af bestyrelsen, for hver enkelt salg indberette de nøgleoplysninger, der er nævnt i bilag 2 under litra A3, Z2, Z3, Z9, Z18, Z19, til Social- og Boligstyrelsens elektroniske nøgleoplysningssystem for andelsboliger på www.andelsboliginfo.dk. Stk. 2. Indberetning efter stk. 1 skal ske senest 30 dage, efter udløb af det kvartal, hvor andelsboligen er solgt."
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Bekendtgørelsen finder tillige anvendelse på boligaktieselskaber og boliganpartsselskaber, som er omfattet af § 8 i lov om andelsboligforeninger og andre boligfællesskaber."
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Bekendtgørelsen træder i kraft den 1. juli 2025. Stk. 2. Bekendtgørelse nr. 1392 af 14. juni 2021 om oplysningspligt ved salg af andelsboliger m.v. samt om bestyrelsens pligt til at fremlægge skema over centrale nøgleoplysninger ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Den, der overdrager en andel i en andelsboligforening, hvor der til andelen er knyttet retten til en bolig, skal inden aftalens indgåelse udlevere følgende dokumenter og nøgleoplysninger til erhververen: 1) Et eksemplar af andelsboligforeningens vedtægter. 2) Andelsboligforeningens seneste årsregnskab og budget. 3) Et referat fra andelsboligforeningens senest afholdte ordinære generalforsamling og eventuelle senere ekstraordinære generalforsamlinger. 4) Vedligeholdelsesplan, såfremt en sådan er udarbejdet. Sker udlevering i papirform, kan udlevering begrænses til vedligeholdelsesplanens konklusioner, såfremt de er dækkende for planens indhold. 5) Den senest udarbejdede energimærkning for ejendommen i henhold til lov om fremme af energibesparelser i bygninger. 6) Nøgleoplysninger om andelsboligforeningen, jf. bilag 1. 7) Nøgleoplysninger om den aktuelle andelsbolig til salg, herunder en opstilling af hvorledes prisen beregnes, med specifikation af prisen for andelen, udførte forbedringer og inventar, jf. bilag 2. 8) En erklæring fra andelsboligforeningen, hvis der er sket væsentlige ændringer i nøgleoplysningerne siden seneste godkendte regnskab eller seneste nøgleoplysningsskema for andelsboligforeningen, jf. bilag 3. 9) Vejledning til køber om prisfastsættelse af andelsboliger (regler for den maksimale pris og overpris) som fremgår af andelsboliglovens kapitel II. Stk. 2. Udlevering af et eller flere af de i stk. 1 nævnte dokumenter og oplysninger efter stk. 1 kan ske ved henvisning til en af andelsboligforeningen oprettet hjemmeside, hvor dokumentet og oplysningerne er gjort tilgængelige.",
      "valid_from": "2025-03-20",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Nøgleoplysningerne efter § 1, stk. 1, nr. 6 og 7, og en erklæring efter § 1, stk. 1, nr. 8, skal udleveres i udfyldt form på de formularer, der er godkendt af social- og boligministeren, jf. bilag 1-3.",
      "valid_from": "2025-03-20",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. De nøgleoplysninger, der er nævnt i bilag 1 under litra B1-B6, C1-C3, D1 og D2, E1 og E2, F1-F4, G1-G3, H1-H3, J, K1-K3, M1-M3 og R, skal optages som noter til andelsboligforeningens årsregnskab.",
      "valid_from": "2025-03-20",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Penge- og realkreditinstitutter og andre långivere, som ikke er underlagt tilsyn af Finanstilsynet, der har ydet lån og hertil knyttede finansielle aftaler til en andelsboligforening, skal med undtagelse af de nøgleoplysninger, der er nævnt i bilag 1 under litra Q og R, indberette finansielle nøgleoplysninger om foreningens lån, jf. stk. 2, til brug for nøgleoplysningsskema for andelsboligforeningen, jf. bilag 1, pkt. 4. Stk. 2. Oplysningerne, jf. stk. 1, skal indberettes til Social- og Boligstyrelsens elektroniske nøgleoplysningssystem for andelsboliger på www.andelsboliginfo.dk i de dataformater, der er fastsat af Social- og Boligstyrelsen.",
      "valid_from": "2025-03-20",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. De finansielle nøgleoplysninger, jf. § 4, skal indberettes for hvert enkelt lån og finansiel aftale, som er ydet til eller indgået med en andelsboligforening. Stk. 2. Indberetningen efter § 4 skal ske mindst én gang årligt samtidig med udsendelse af årsopgørelsen for det pågældende lån eller den finansielle aftale.",
      "valid_from": "2025-03-20",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Andelsboligforeningen skal på anmodning fra en andelshaver, der ønsker at sælge sin bolig, indberette de i bilag 1, pkt. 1-3 og pkt. 4 og nøgleoplysning R, nævnte nøgle‍oplysninger om andelsboligforeningen og udfylde punkterne Z1-Z17 i »Nøgleoplysningsskema for andelsboligsalg«, jf. bilag 2. Stk. 2. Nøgleoplysninger for andelsboligforeningen, jf. bilag 1, pkt. 1-3 og pkt. 4, nøgleoplysning R, skal indberettes til Social- og Boligstyrelsens elektroniske nøgleoplysningssystem for andelsboliger, www.andelsboliginfo.dk, på baggrund af det senest godkendte regnskabsmateriale for andelsboligforeningen og øvrigt relevant materiale i foreningen. Stk. 3. »Nøgleoplysningsskema for andelsboligsalg«, jf. bilag 2, kan udfyldes ved at indberette nøgleoplysningerne om det aktuelle andelsboligsalg i bilag 2 punkt Z1-Z17, til Social- og Boligstyrelsens elektroniske nøgleoplysningssystem for andelsboliger, www.andelsboliginfo.dk.",
      "valid_from": "2025-03-20",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Andelsboligforeningen skal hurtigst muligt og senest 10 arbejdsdage efter modtagelse af en anmodning som nævnt i § 6 udlevere »Nøgleoplysningsskema for andelsboligforeningen«, jf. bilag 1, og »Nøgleoplysningsskema for andelsboligsalg«, jf. bilag 2, , til en andelshaver, der ønsker at sælge sin bolig. Nøgleoplysningsskemaerne kan sendes elektronisk til andelshaveren. Stk. 2. For »Nøgleoplysningsskema for andelsboligsalg« regnes fristen i stk. 1 fra det tidspunkt, hvor andelsboligforeningen har modtaget relevant dokumentation fra andelshaveren vedrørende forbedringer, tilpasset løsøre m.v. Stk. 3. I andelsboligforeninger, hvor værdien af forbedringer, tilpasset løsøre m.v. fastsættes på baggrund af en vurderingsrapport udarbejdet af en professionel vurderingsmand, regnes fristen i stk. 1 for »Nøgleoplysningsskema for andelsboligsalg«, fra det tidspunkt, hvor der foreligger en vurderingsrapport. Såfremt det er andelsboligforeningen, der bestiller vurderingsmanden, skal andelsboligforeningen sørge for, at vurderingsrapporten udarbejdes uden ugrundet ophold.",
      "valid_from": "2025-03-20",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Andelsboligforeningen kan anvende et allerede udarbejdet »Nøgleoplysningsskema for andelsboligforeningen«, jf. bilag 1, ved efterfølgende anmodning fra en andelshaver, der ønsker at sælge sin bolig, så længe det er baseret på senest godkendte årsregnskab for andelsboligforeningen.",
      "valid_from": "2025-03-20",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Andelsboligforeningen skal i »Nøgleoplysningsskema for andelsboligforeningen«, jf. bilag 1, oplyse, hvornår skemaet er udarbejdet. Stk. 2. Er der på tidspunktet for indberetning af nøgleoplysninger for andelsboligforeningen, jf. § 6, eller ved anvendelse af et allerede udarbejdet nøgleoplysningsskema for andelsboligforeningen, jf. § 8, sket væsentlige ændringer i de finansielle nøgleoplysninger fra penge- og realkreditinstitutter, der ligger til grund for skemaet, eller i andre nøgleoplysninger, skal andelsboligforeningen oplyse om disse ændringer i en erklæring som nævnt i § 1, stk. 1, nr. 8, jf. bilag 3. Stk. 3. En erklæring efter stk. 2 skal udleveres til den andelshaver, der ønsker at sælge sin bolig, sammen med »Nøgleoplysningsskema for andelsboligforeningen«.",
      "valid_from": "2025-03-20",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Andelsboligforeningen skal efter et salg af en andelsbolig, når overdragelsesaftalen er underskrevet af køber samt godkendt af bestyrelsen, for hver enkelt salg indberette de nøgleoplysninger, der er nævnt i bilag 2 under litra A3, Z2, Z3, Z9, Z18, Z19, til Social- og Boligstyrelsens elektroniske nøgleoplysningssystem for andelsboliger på www.andelsboliginfo.dk. Stk. 2. Indberetning efter stk. 1 skal ske senest 30 dage, efter udløb af det kvartal, hvor andelsboligen er solgt.",
      "valid_from": "2025-03-20",
      "valid_to": null
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Bekendtgørelsen finder tillige anvendelse på boligaktieselskaber og boliganpartsselskaber, som er omfattet af § 8 i lov om andelsboligforeninger og andre boligfællesskaber.",
      "valid_from": "2025-03-20",
      "valid_to": null
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Bekendtgørelsen træder i kraft den 1. juli 2025. Stk. 2. Bekendtgørelse nr. 1392 af 14. juni 2021 om oplysningspligt ved salg af andelsboliger m.v. samt om bestyrelsens pligt til at fremlægge skema over centrale nøgleoplysninger ophæves.",
      "valid_from": "2025-03-20",
      "valid_to": null
    }
  ],
  "definitions": []
}
