{
  "id": "2013:1304",
  "type": "statute",
  "title": "Bekendtgørelse om revisors erklæring om olieberedskab m.v.",
  "short_name": "BEK H#LOKDOK04",
  "status": "in_force",
  "issued_date": "2013-11-20",
  "url": "https://www.retsinformation.dk/eli/lta/2013/1304/xml",
  "description": "Retsinformation source. DocumentId=BU000263; AccessionNumber=B20130130405; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. En lagringspligtig virksomhed, den centrale lagerenhed og en virksomhed uden lagringspligt, som har kommercielle lagre skal én gang årligt for et kalenderår have bekræftet rigtigheden af de oplysninger, som månedsvist er indberettet efter olieberedskabsloven, ved en erklæring afgivet af en godkendt og uafhængig revisor. Stk. 2. Revisorerklæring efter stk. 1 skal udarbejdes efter reglerne i denne bekendtgørelse."
    },
    {
      "provision_ref": "2",
      "section": "2",
      "content": "§ 2. I denne bekendtgørelse forstås ved følgende: 1) Olieprodukter: Olieprodukter, der er fremstillet ved raffinering af råolie, og additiver eller biobrændstoffer, der tilsættes eller iblandes disse produkter. 2) Ultimobeholdning: Den lagringspligtige virksomheds beholdning ved månedens afslutning af de enkelte olieprodukter og råolie, der ligger på lagersteder, som virksomheden selv ejer eller disponerer over. 3) Egenbeholdning: Den lagringspligtige virksomheds ultimobeholdning af de enkelte olieprodukter og råolie, korrigeret med gæld og tilgodehavende i forhold til andre lagringspligtige virksomheder og den centrale lagerenhed."
    },
    {
      "provision_ref": "3",
      "section": "3",
      "content": "§ 3. Revisorerklæringen efter § 1 afgives på grundlag af en årsopgørelse, som udarbejdes og fremsendes af den centrale lagerenhed. Årsopgørelsen skal indeholde de månedligt indberettede oplysninger om varebevægelser og beholdninger, som virksomheden i kalenderåret har indberettet til den centrale lagerenhed i henhold til olieberedskabsloven. Stk. 2. Revisorerklæringen skal afgives af en godkendt og uafhængig revisor, jf. lov om godkendte revisorer og revisionsvirksomhed, og skal være udformet med høj grad af sikkerhed og i øvrigt i overensstemmelse med standarderklæringen i bilag 1. Stk. 3. I tilknytning til revisorerklæringen skal en tegningsberettiget for virksomheden ved underskrift bekræfte, at de indberettede oplysninger er korrekte. Stk. 4. Revisors erklæring efter stk. 2 og ledelsens bekræftelse efter stk. 3 sendes til den centrale lagerenhed senest den 15. marts i året efter det år, som årsopgørelsen omfatter, dog senest en måned efter modtagelse af årsopgørelsen."
    },
    {
      "provision_ref": "4",
      "section": "4",
      "content": "§ 4. Revisor skal for at afgive en erklæring efter denne bekendtgørelse foretage de arbejdshandlinger, som fremgår af stk. 2-7. Stk. 2. Revisor skal påse, at der hos den lagringspligtige virksomhed for hver måned foreligger en eller flere opgørelser, attesteret og godkendt af virksomheden. Opgørelserne skal omfatte 1) de olieprodukter og råolie, som er relevante for virksomheden, 2) de varebevægelser for de pågældende olieprodukter og råolie, som fremgår af årsopgørelsen, og 3) de beholdningsopgørelser for de pågældende olieprodukter og råolie, som fremgår af årsopgørelsen. Stk. 3. Revisor skal på stikprøvebasis påse, at virksomhedens opgørelser efter stk. 2 er i overensstemmelse med 1) virksomhedens faktiske månedlige varebevægelser og beholdninger, idet revisors arbejde herom på stikprøvebasis skal omfatte beholdningsopgørelser fordelt på lagersted, og 2) virksomhedens månedlige indberetninger til den centrale lagerenhed. Stk. 4. Revisor skal påse, at der for korrektioner af de månedlige indberetninger foreligger dokumentation i form af korrektionsbilag, som beskriver årsagen til korrektionen. Hvis korrektionerne har et væsentligt omfang, eller hvis deres indhold er af væsentlig karakter, skal revisor udarbejde en skriftlig vurdering herom til virksomheden og oplyse herom i revisorerklæringen. Revisors vurdering skal indeholde forslag til forbedringer af virksomhedens forretningsgange, der kan begrænse antallet af sådanne korrektioner. Stk. 5. Revisor skal påse, at virksomheden har en skriftlig beskrivelse af sine forretningsgange, herunder interne kontroller, for lagerføring og varebevægelser af olieprodukter og råolie. Beskrivelsen skal bl.a. indeholde principper for kontering og registrering af bevægelser samt afstemning af månedlige opgørelser og procedurer for egenkontrol ved sammenligning med tidligere måneder og år. Stk. 6. Revisor skal foretage en gennemgang af forretningsgangene for at sikre, at disse følges af virksomheden, og at de løbende tilpasses for at begrænse antallet af korrektioner mest muligt. Stk. 7. På grundlag af arbejdet efter stk. 2-6 skal revisor foretage en vurdering af, om forretningsgangene er tilstrækkelige til, at virksomheden kan opfylde sin forpligtelse til at fremsende korrekte og rettidige månedlige indberetninger. Hvis revisor vurderer, at forretningsgangene ikke er tilstrækkelige hertil, skal revisor udarbejde en skriftlig vurdering herom til virksomheden og oplyse herom i revisorerklæringen. Revisors vurdering skal indeholde forslag til forbedringer af virksomhedens forretningsgange."
    },
    {
      "provision_ref": "5",
      "section": "5",
      "content": "§ 5. Hvis revisor i revisorerklæringen efter § 3, stk. 2, tager forbehold eller afgiver supplerende oplysninger, skal revisorerklæringen omfatte en uddybning af de forhold, som er grundlaget for forbeholdet eller de supplerende oplysninger."
    },
    {
      "provision_ref": "6",
      "section": "6",
      "content": "§ 6. §§ 1-5 gælder tilsvarende for den centrale lagerenhed med fornødne tilpasninger. Revisorerklæringen skal bl.a. omfatte de specifikke lagre."
    },
    {
      "provision_ref": "7",
      "section": "7",
      "content": "§ 7. Bekendtgørelsen træder i kraft den 1. december 2013 og finder anvendelse for årsopgørelser fra og med kalenderåret 2013. Stk. 2. Samtidig ophæves bekendtgørelse nr. 1237 af 15. december 2011 om revisors erklæringsafgivelse på årsopgørelse om pligtige lagre af mineralolie og mineralolieprodukter."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. En lagringspligtig virksomhed, den centrale lagerenhed og en virksomhed uden lagringspligt, som har kommercielle lagre skal én gang årligt for et kalenderår have bekræftet rigtigheden af de oplysninger, som månedsvist er indberettet efter olieberedskabsloven, ved en erklæring afgivet af en godkendt og uafhængig revisor. Stk. 2. Revisorerklæring efter stk. 1 skal udarbejdes efter reglerne i denne bekendtgørelse.",
      "valid_from": "2013-11-20",
      "valid_to": null
    },
    {
      "provision_ref": "2",
      "section": "2",
      "content": "§ 2. I denne bekendtgørelse forstås ved følgende: 1) Olieprodukter: Olieprodukter, der er fremstillet ved raffinering af råolie, og additiver eller biobrændstoffer, der tilsættes eller iblandes disse produkter. 2) Ultimobeholdning: Den lagringspligtige virksomheds beholdning ved månedens afslutning af de enkelte olieprodukter og råolie, der ligger på lagersteder, som virksomheden selv ejer eller disponerer over. 3) Egenbeholdning: Den lagringspligtige virksomheds ultimobeholdning af de enkelte olieprodukter og råolie, korrigeret med gæld og tilgodehavende i forhold til andre lagringspligtige virksomheder og den centrale lagerenhed.",
      "valid_from": "2013-11-20",
      "valid_to": null
    },
    {
      "provision_ref": "3",
      "section": "3",
      "content": "§ 3. Revisorerklæringen efter § 1 afgives på grundlag af en årsopgørelse, som udarbejdes og fremsendes af den centrale lagerenhed. Årsopgørelsen skal indeholde de månedligt indberettede oplysninger om varebevægelser og beholdninger, som virksomheden i kalenderåret har indberettet til den centrale lagerenhed i henhold til olieberedskabsloven. Stk. 2. Revisorerklæringen skal afgives af en godkendt og uafhængig revisor, jf. lov om godkendte revisorer og revisionsvirksomhed, og skal være udformet med høj grad af sikkerhed og i øvrigt i overensstemmelse med standarderklæringen i bilag 1. Stk. 3. I tilknytning til revisorerklæringen skal en tegningsberettiget for virksomheden ved underskrift bekræfte, at de indberettede oplysninger er korrekte. Stk. 4. Revisors erklæring efter stk. 2 og ledelsens bekræftelse efter stk. 3 sendes til den centrale lagerenhed senest den 15. marts i året efter det år, som årsopgørelsen omfatter, dog senest en måned efter modtagelse af årsopgørelsen.",
      "valid_from": "2013-11-20",
      "valid_to": null
    },
    {
      "provision_ref": "4",
      "section": "4",
      "content": "§ 4. Revisor skal for at afgive en erklæring efter denne bekendtgørelse foretage de arbejdshandlinger, som fremgår af stk. 2-7. Stk. 2. Revisor skal påse, at der hos den lagringspligtige virksomhed for hver måned foreligger en eller flere opgørelser, attesteret og godkendt af virksomheden. Opgørelserne skal omfatte 1) de olieprodukter og råolie, som er relevante for virksomheden, 2) de varebevægelser for de pågældende olieprodukter og råolie, som fremgår af årsopgørelsen, og 3) de beholdningsopgørelser for de pågældende olieprodukter og råolie, som fremgår af årsopgørelsen. Stk. 3. Revisor skal på stikprøvebasis påse, at virksomhedens opgørelser efter stk. 2 er i overensstemmelse med 1) virksomhedens faktiske månedlige varebevægelser og beholdninger, idet revisors arbejde herom på stikprøvebasis skal omfatte beholdningsopgørelser fordelt på lagersted, og 2) virksomhedens månedlige indberetninger til den centrale lagerenhed. Stk. 4. Revisor skal påse, at der for korrektioner af de månedlige indberetninger foreligger dokumentation i form af korrektionsbilag, som beskriver årsagen til korrektionen. Hvis korrektionerne har et væsentligt omfang, eller hvis deres indhold er af væsentlig karakter, skal revisor udarbejde en skriftlig vurdering herom til virksomheden og oplyse herom i revisorerklæringen. Revisors vurdering skal indeholde forslag til forbedringer af virksomhedens forretningsgange, der kan begrænse antallet af sådanne korrektioner. Stk. 5. Revisor skal påse, at virksomheden har en skriftlig beskrivelse af sine forretningsgange, herunder interne kontroller, for lagerføring og varebevægelser af olieprodukter og råolie. Beskrivelsen skal bl.a. indeholde principper for kontering og registrering af bevægelser samt afstemning af månedlige opgørelser og procedurer for egenkontrol ved sammenligning med tidligere måneder og år. Stk. 6. Revisor skal foretage en gennemgang af forretningsgangene for at sikre, at disse følges af virksomheden, og at de løbende tilpasses for at begrænse antallet af korrektioner mest muligt. Stk. 7. På grundlag af arbejdet efter stk. 2-6 skal revisor foretage en vurdering af, om forretningsgangene er tilstrækkelige til, at virksomheden kan opfylde sin forpligtelse til at fremsende korrekte og rettidige månedlige indberetninger. Hvis revisor vurderer, at forretningsgangene ikke er tilstrækkelige hertil, skal revisor udarbejde en skriftlig vurdering herom til virksomheden og oplyse herom i revisorerklæringen. Revisors vurdering skal indeholde forslag til forbedringer af virksomhedens forretningsgange.",
      "valid_from": "2013-11-20",
      "valid_to": null
    },
    {
      "provision_ref": "5",
      "section": "5",
      "content": "§ 5. Hvis revisor i revisorerklæringen efter § 3, stk. 2, tager forbehold eller afgiver supplerende oplysninger, skal revisorerklæringen omfatte en uddybning af de forhold, som er grundlaget for forbeholdet eller de supplerende oplysninger.",
      "valid_from": "2013-11-20",
      "valid_to": null
    },
    {
      "provision_ref": "6",
      "section": "6",
      "content": "§ 6. §§ 1-5 gælder tilsvarende for den centrale lagerenhed med fornødne tilpasninger. Revisorerklæringen skal bl.a. omfatte de specifikke lagre.",
      "valid_from": "2013-11-20",
      "valid_to": null
    },
    {
      "provision_ref": "7",
      "section": "7",
      "content": "§ 7. Bekendtgørelsen træder i kraft den 1. december 2013 og finder anvendelse for årsopgørelser fra og med kalenderåret 2013. Stk. 2. Samtidig ophæves bekendtgørelse nr. 1237 af 15. december 2011 om revisors erklæringsafgivelse på årsopgørelse om pligtige lagre af mineralolie og mineralolieprodukter.",
      "valid_from": "2013-11-20",
      "valid_to": null
    }
  ],
  "definitions": []
}
