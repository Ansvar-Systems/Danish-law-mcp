{
  "id": "2025:1466",
  "type": "statute",
  "title": "Bekendtgørelse om brugerbetaling for godkendelse m.v. og tilsyn efter lov om miljøbeskyttelse og lov om husdyrbrug og anvendelse af gødning m.v.",
  "short_name": "BEK H#LOKDOK04",
  "status": "in_force",
  "issued_date": "2025-11-28",
  "url": "https://www.retsinformation.dk/eli/lta/2025/1466/xml",
  "description": "Retsinformation source. DocumentId=DD000633; AccessionNumber=B20250146605; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Den, der er ansvarlig for offentlig eller privat virksomhed, anlæg eller indretning m.v. eller husdyrbrug m.v., omfattet af § 2, skal dække de kommunale og statslige myndigheders omkostninger (brugerbetaling) i forbindelse med 1) behandling af ansøgning om godkendelse og andre opgaver efter kapitel 5 i lov om miljøbeskyttelse, 2) behandling af ansøgning om godkendelse efter kapitel 3 i lov om husdyrbrug og anvendelse af gødning m.v., efter tidligere gældende regler i kapitel 3 i lov om miljøgodkendelse m.v. af husdyrbrug og opgaver efter kapitel 4 i lov om husdyrbrug og anvendelse af gødning m.v., 3) behandling af ansøgning om tilladelse efter § 16 b i lov om husdyrbrug og anvendelse af gødning m.v., hvor der i tilladelsen er fastsat vilkår, jf. § 27, stk. 2, i lov om husdyrbrug og anvendelse af gødning m.v., som sikrer reduktion af ammoniakemissionen ved anvendelse af den bedste tilgængelige teknik som følge af en ammoniakemission på mere end 750 kg NH3-N pr. år, 4) behandling af anmeldelse efter bekendtgørelse om virksomheder, der forarbejder emner af jern, stål eller andre metaller, 5) behandling af anmeldelse efter bekendtgørelse om miljøkrav for mellemstore fyringsanlæg, 6) miljøtilsyn efter kapitel 9 i lov om miljøbeskyttelse, og 7) miljøtilsyn efter kapitel 5 i lov om husdyrbrug og anvendelse af gødning m.v. Stk. 2. De i stk. 1 nævnte opgaver er nærmere afgrænset i bilag 2. Stk. 3. Opkræves der gebyr for opgaven efter andre regler, opkræves der ikke brugerbetaling efter denne bekendtgørelse."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Bekendtgørelsen omfatter følgende: 1) Virksomheder, anlæg eller indretninger m.v., der er omfattet af bekendtgørelse om godkendelse af listevirksomhed, jf. dog stk. 2. 2) Husdyrbrug, der er godkendt eller tilladt efter §§ 16 a eller 16 b i lov om husdyrbrug og anvendelse af gødning m.v. eller tilladt eller godkendt efter de tidligere gældende regler i §§ 10, 11 eller 12 i lov om miljøgodkendelse m.v. af husdyrbrug. 3) Bestående husdyrbrug, der er omfattet af en miljøgodkendelse efter § 33 eller påbud efter § 41, jf. § 41 a og § 41 b i lov om miljøbeskyttelse, og som revurderes efter kapitel 4 i lov om husdyrbrug og anvendelse af gødning m.v. 4) Erhvervsmæssigt dyrehold, som ikke er omfattet af nr. 2 eller 3. 5) Virksomheder m.v., der er omfattet af bekendtgørelse om miljøkrav i forbindelse med etablering og drift af autoværksteder. 6) Vindmøller, vindmølleparker og vindmøllegrupper, der er omfattet af bekendtgørelse om støj fra vindmøller, med undtagelse af vindmøller under 25 kilowatt. 7) Virksomheder omfattet af bekendtgørelse om virksomheder, der forarbejder emner af jern, stål eller andre metaller. 8) Anlæg omfattet af bekendtgørelse om miljøkrav for mellemstore fyringsanlæg. 9) Virksomheder m.v., der er optaget på bilag 1 i denne bekendtgørelse, jf. dog stk. 2. Stk. 2. Skydebaner, motorsportsbaner, knallertbaner, flyvepladser og ferskvandsdambrug til udklækning af fiskeyngel er ikke omfattet af bekendtgørelsen, hvis de i overvejende grad anvendes til ikke-erhvervsmæssige fritids- og idrætsaktiviteter. Aflæggelse af jagtprøver, jf. bekendtgørelse om jagttegn, og undervisning i tilknytning hertil på skydebaner m.v. betragtes ikke som erhvervsmæssig anvendelse, og er ikke omfattet af bekendtgørelsen. Stk. 3. Godkendelses- og tilsynsmyndigheden for de i § 1 nævnte opgaver afgør, hvorvidt en virksomhed, et anlæg eller en indretning m.v. eller husdyrbrug m.v., som nævnt i stk. 1, er omfattet af bekendtgørelsen."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Godkendelses- og tilsynsmyndigheden opkræver brugerbetaling til dækning af sine omkostninger i forbindelse med de i § 1 nævnte opgaver, der udføres for de i § 2, stk. 1, nævnte virksomheder, anlæg eller indretninger m.v. eller husdyrbrug m.v., jf. dog §§ 7 og 9."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Brugerbetalingen efter § 3 beregnes på grundlag af den timetakst, der er fastsat efter § 5, og tidsforbrug på fakturérbare opgaver fastsat efter stk. 2 og § 6, jf. dog §§ 7-8. Stk. 2. Tidsforbrug på fakturérbare opgaver er nærmere afgrænset i bilag 3."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Godkendelses- og tilsynsmyndigheden fastsætter en samlet timetakst til dækning af alle godkendelses- og tilsynsmyndighedens egne omkostninger i forbindelse med brugerbetalingsbelagte opgaver, jf. §1. Timetaksten skal gælde for et kalenderår. Stk. 2. Godkendelses- og tilsynsmyndigheden skal offentliggøre den til enhver tid gældende timetakst på sin hjemmeside. Stk. 3. Godkendelses- og tilsynsmyndigheden skal endvidere hvert år senest den 1. april oplyse timetaksten for opgaver omfattet af § 1, stk. 1, nr. 6 og 7, der er udført på virksomheder, anlæg, indretninger, husdyrbrug m.v., jf. § 2, stk. 1, for det foregående kalenderår til Miljøstyrelsen via Digital Miljøadministration."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Tidsforbruget, jf. § 4, opgøres pr. dag til nærmeste halve time. Tidsforbrug på under 15 minutter på en dag registreres ikke. Stk. 2. Regningen opdeles efter specifikationskravene i bilag 4"
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Ved godkendelses- og tilsynsmyndighedens brug af fremmede tjenesteydelser til udførelsen af opgaver efter § 1, opkræves brugerbetaling svarende til godkendelses- og tilsynsmyndighedens omkostninger hertil, dog maksimalt med en timetakst svarende til timetaksten fastsat efter § 5, jf. dog § 7, stk. 2 og stk. 3. Stk. 2. Ved godkendelses- og tilsynsmyndighedens brug af fremmede tjenesteydelser til udførelsen af opgaver efter § 1, som består i prøveudtagning, analyser, målinger eller lignende, opkræves brugerbetaling svarende til regningsbeløbet for tjenesteydelsen. Stk. 3. Ved Miljøstyrelsens brug af Styrelsen for Grøn Arealomlægning og Vandmiljø til udførelsen af opgaver efter § 1, kan Styrelsen for Grøn Arealomlægning og Vandmiljø fakturere Miljøstyrelsen for udførte opgaver efter reglerne i denne bekendtgørelse. Miljøstyrelsen opkræver herefter brugerbetaling, jf. § 3, svarende til regningsbeløbet."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Brugerbetalingen fastsættes til 80 pct. af det samlede beløb for 1) godkendelsesarbejde efter § 16 a i lov om husdyrbrug og anvendelse af gødning m.v., 2) tilladelsesarbejde efter § 16 b i lov om husdyrbrug og anvendelse af gødning m.v., hvor der i tilladelsen er fastsat vilkår, jf. § 27, stk. 2, i lov om husdyrbrug og anvendelse af gødning m.v., som sikrer reduktion af ammoniakemissionen ved anvendelse af den bedste tilgængelige teknik som følge af en ammoniakemission på mere end 750 kg NH3-N pr. år, eller 3) godkendelsesarbejde efter de tidligere gældende regler i § 11 eller § 12 i lov om miljøgodkendelse m.v. af husdyrbrug."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Godkendelses- og tilsynsmyndigheden opkræver hvert år efter 1. november brugerbetaling fra de virksomheder og husdyrbrug m.v., hvor godkendelses- og tilsynsmyndigheden har udført brugerbetalingspligtige opgaver, jf. § 1, i perioden fra 1. november i det foregående år til 31. oktober i det indeværende år, medmindre brugerbetalingen allerede er opkrævet, jf. stk. 2. Stk. 2. Godkendelses- og tilsynsmyndigheden kan opkræve særskilt brugerbetaling for behandling af en godkendelses- eller tilladelsesansøgning eller behandling af anmeldelse efter bekendtgørelse om virksomheder, der forarbejder emner af jern, stål eller andre metaller eller bekendtgørelse om miljøkrav for mellemstore fyringsanlæg, når behandlingen er afsluttet. Stk. 3. Godkendelses- og tilsynsmyndigheden fastsætter forfaldsdatoen for brugerbetalingen, jf. stk. 1 og 2."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Der kan ikke dispenseres fra reglerne i denne bekendtgørelse."
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Afgørelser efter denne bekendtgørelse kan ikke påklages til anden administrativ myndighed."
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Bekendtgørelsen træder i kraft den 1. januar 2026 og finder anvendelse på brugerbetaling for arbejde udført fra denne dato. Stk. 2. Bekendtgørelse nr. 1519 af 29. juni 2021 om brugerbetaling for godkendelse m.v. og tilsyn efter lov om miljøbeskyttelse og lov om husdyrbrug og anvendelse af gødning m.v. ophæves. Bekendtgørelsen finder dog fortsat anvendelse med hensyn til brugerbetaling for arbejde udført før den 1. januar 2026. Stk. 3. Der kan ikke opkræves brugerbetaling for arbejde med behandling af ansøgninger om godkendelse indsendt i medfør af bekendtgørelse nr. 532 af 20. juni 1992 om indkaldelse af ansøgninger om godkendelse fra bestående listevirksomheder. Stk. 4. Timetaksten for 2026 efter bekendtgørelsens § 5 skal fastsættes og offentliggøres af godkendelses- og tilsynsmyndighederne senest den 1. marts 2026."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Den, der er ansvarlig for offentlig eller privat virksomhed, anlæg eller indretning m.v. eller husdyrbrug m.v., omfattet af § 2, skal dække de kommunale og statslige myndigheders omkostninger (brugerbetaling) i forbindelse med 1) behandling af ansøgning om godkendelse og andre opgaver efter kapitel 5 i lov om miljøbeskyttelse, 2) behandling af ansøgning om godkendelse efter kapitel 3 i lov om husdyrbrug og anvendelse af gødning m.v., efter tidligere gældende regler i kapitel 3 i lov om miljøgodkendelse m.v. af husdyrbrug og opgaver efter kapitel 4 i lov om husdyrbrug og anvendelse af gødning m.v., 3) behandling af ansøgning om tilladelse efter § 16 b i lov om husdyrbrug og anvendelse af gødning m.v., hvor der i tilladelsen er fastsat vilkår, jf. § 27, stk. 2, i lov om husdyrbrug og anvendelse af gødning m.v., som sikrer reduktion af ammoniakemissionen ved anvendelse af den bedste tilgængelige teknik som følge af en ammoniakemission på mere end 750 kg NH3-N pr. år, 4) behandling af anmeldelse efter bekendtgørelse om virksomheder, der forarbejder emner af jern, stål eller andre metaller, 5) behandling af anmeldelse efter bekendtgørelse om miljøkrav for mellemstore fyringsanlæg, 6) miljøtilsyn efter kapitel 9 i lov om miljøbeskyttelse, og 7) miljøtilsyn efter kapitel 5 i lov om husdyrbrug og anvendelse af gødning m.v. Stk. 2. De i stk. 1 nævnte opgaver er nærmere afgrænset i bilag 2. Stk. 3. Opkræves der gebyr for opgaven efter andre regler, opkræves der ikke brugerbetaling efter denne bekendtgørelse.",
      "valid_from": "2025-11-28",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Bekendtgørelsen omfatter følgende: 1) Virksomheder, anlæg eller indretninger m.v., der er omfattet af bekendtgørelse om godkendelse af listevirksomhed, jf. dog stk. 2. 2) Husdyrbrug, der er godkendt eller tilladt efter §§ 16 a eller 16 b i lov om husdyrbrug og anvendelse af gødning m.v. eller tilladt eller godkendt efter de tidligere gældende regler i §§ 10, 11 eller 12 i lov om miljøgodkendelse m.v. af husdyrbrug. 3) Bestående husdyrbrug, der er omfattet af en miljøgodkendelse efter § 33 eller påbud efter § 41, jf. § 41 a og § 41 b i lov om miljøbeskyttelse, og som revurderes efter kapitel 4 i lov om husdyrbrug og anvendelse af gødning m.v. 4) Erhvervsmæssigt dyrehold, som ikke er omfattet af nr. 2 eller 3. 5) Virksomheder m.v., der er omfattet af bekendtgørelse om miljøkrav i forbindelse med etablering og drift af autoværksteder. 6) Vindmøller, vindmølleparker og vindmøllegrupper, der er omfattet af bekendtgørelse om støj fra vindmøller, med undtagelse af vindmøller under 25 kilowatt. 7) Virksomheder omfattet af bekendtgørelse om virksomheder, der forarbejder emner af jern, stål eller andre metaller. 8) Anlæg omfattet af bekendtgørelse om miljøkrav for mellemstore fyringsanlæg. 9) Virksomheder m.v., der er optaget på bilag 1 i denne bekendtgørelse, jf. dog stk. 2. Stk. 2. Skydebaner, motorsportsbaner, knallertbaner, flyvepladser og ferskvandsdambrug til udklækning af fiskeyngel er ikke omfattet af bekendtgørelsen, hvis de i overvejende grad anvendes til ikke-erhvervsmæssige fritids- og idrætsaktiviteter. Aflæggelse af jagtprøver, jf. bekendtgørelse om jagttegn, og undervisning i tilknytning hertil på skydebaner m.v. betragtes ikke som erhvervsmæssig anvendelse, og er ikke omfattet af bekendtgørelsen. Stk. 3. Godkendelses- og tilsynsmyndigheden for de i § 1 nævnte opgaver afgør, hvorvidt en virksomhed, et anlæg eller en indretning m.v. eller husdyrbrug m.v., som nævnt i stk. 1, er omfattet af bekendtgørelsen.",
      "valid_from": "2025-11-28",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Godkendelses- og tilsynsmyndigheden opkræver brugerbetaling til dækning af sine omkostninger i forbindelse med de i § 1 nævnte opgaver, der udføres for de i § 2, stk. 1, nævnte virksomheder, anlæg eller indretninger m.v. eller husdyrbrug m.v., jf. dog §§ 7 og 9.",
      "valid_from": "2025-11-28",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Brugerbetalingen efter § 3 beregnes på grundlag af den timetakst, der er fastsat efter § 5, og tidsforbrug på fakturérbare opgaver fastsat efter stk. 2 og § 6, jf. dog §§ 7-8. Stk. 2. Tidsforbrug på fakturérbare opgaver er nærmere afgrænset i bilag 3.",
      "valid_from": "2025-11-28",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Godkendelses- og tilsynsmyndigheden fastsætter en samlet timetakst til dækning af alle godkendelses- og tilsynsmyndighedens egne omkostninger i forbindelse med brugerbetalingsbelagte opgaver, jf. §1. Timetaksten skal gælde for et kalenderår. Stk. 2. Godkendelses- og tilsynsmyndigheden skal offentliggøre den til enhver tid gældende timetakst på sin hjemmeside. Stk. 3. Godkendelses- og tilsynsmyndigheden skal endvidere hvert år senest den 1. april oplyse timetaksten for opgaver omfattet af § 1, stk. 1, nr. 6 og 7, der er udført på virksomheder, anlæg, indretninger, husdyrbrug m.v., jf. § 2, stk. 1, for det foregående kalenderår til Miljøstyrelsen via Digital Miljøadministration.",
      "valid_from": "2025-11-28",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Tidsforbruget, jf. § 4, opgøres pr. dag til nærmeste halve time. Tidsforbrug på under 15 minutter på en dag registreres ikke. Stk. 2. Regningen opdeles efter specifikationskravene i bilag 4",
      "valid_from": "2025-11-28",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Ved godkendelses- og tilsynsmyndighedens brug af fremmede tjenesteydelser til udførelsen af opgaver efter § 1, opkræves brugerbetaling svarende til godkendelses- og tilsynsmyndighedens omkostninger hertil, dog maksimalt med en timetakst svarende til timetaksten fastsat efter § 5, jf. dog § 7, stk. 2 og stk. 3. Stk. 2. Ved godkendelses- og tilsynsmyndighedens brug af fremmede tjenesteydelser til udførelsen af opgaver efter § 1, som består i prøveudtagning, analyser, målinger eller lignende, opkræves brugerbetaling svarende til regningsbeløbet for tjenesteydelsen. Stk. 3. Ved Miljøstyrelsens brug af Styrelsen for Grøn Arealomlægning og Vandmiljø til udførelsen af opgaver efter § 1, kan Styrelsen for Grøn Arealomlægning og Vandmiljø fakturere Miljøstyrelsen for udførte opgaver efter reglerne i denne bekendtgørelse. Miljøstyrelsen opkræver herefter brugerbetaling, jf. § 3, svarende til regningsbeløbet.",
      "valid_from": "2025-11-28",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Brugerbetalingen fastsættes til 80 pct. af det samlede beløb for 1) godkendelsesarbejde efter § 16 a i lov om husdyrbrug og anvendelse af gødning m.v., 2) tilladelsesarbejde efter § 16 b i lov om husdyrbrug og anvendelse af gødning m.v., hvor der i tilladelsen er fastsat vilkår, jf. § 27, stk. 2, i lov om husdyrbrug og anvendelse af gødning m.v., som sikrer reduktion af ammoniakemissionen ved anvendelse af den bedste tilgængelige teknik som følge af en ammoniakemission på mere end 750 kg NH3-N pr. år, eller 3) godkendelsesarbejde efter de tidligere gældende regler i § 11 eller § 12 i lov om miljøgodkendelse m.v. af husdyrbrug.",
      "valid_from": "2025-11-28",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Godkendelses- og tilsynsmyndigheden opkræver hvert år efter 1. november brugerbetaling fra de virksomheder og husdyrbrug m.v., hvor godkendelses- og tilsynsmyndigheden har udført brugerbetalingspligtige opgaver, jf. § 1, i perioden fra 1. november i det foregående år til 31. oktober i det indeværende år, medmindre brugerbetalingen allerede er opkrævet, jf. stk. 2. Stk. 2. Godkendelses- og tilsynsmyndigheden kan opkræve særskilt brugerbetaling for behandling af en godkendelses- eller tilladelsesansøgning eller behandling af anmeldelse efter bekendtgørelse om virksomheder, der forarbejder emner af jern, stål eller andre metaller eller bekendtgørelse om miljøkrav for mellemstore fyringsanlæg, når behandlingen er afsluttet. Stk. 3. Godkendelses- og tilsynsmyndigheden fastsætter forfaldsdatoen for brugerbetalingen, jf. stk. 1 og 2.",
      "valid_from": "2025-11-28",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Der kan ikke dispenseres fra reglerne i denne bekendtgørelse.",
      "valid_from": "2025-11-28",
      "valid_to": null
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Afgørelser efter denne bekendtgørelse kan ikke påklages til anden administrativ myndighed.",
      "valid_from": "2025-11-28",
      "valid_to": null
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Bekendtgørelsen træder i kraft den 1. januar 2026 og finder anvendelse på brugerbetaling for arbejde udført fra denne dato. Stk. 2. Bekendtgørelse nr. 1519 af 29. juni 2021 om brugerbetaling for godkendelse m.v. og tilsyn efter lov om miljøbeskyttelse og lov om husdyrbrug og anvendelse af gødning m.v. ophæves. Bekendtgørelsen finder dog fortsat anvendelse med hensyn til brugerbetaling for arbejde udført før den 1. januar 2026. Stk. 3. Der kan ikke opkræves brugerbetaling for arbejde med behandling af ansøgninger om godkendelse indsendt i medfør af bekendtgørelse nr. 532 af 20. juni 1992 om indkaldelse af ansøgninger om godkendelse fra bestående listevirksomheder. Stk. 4. Timetaksten for 2026 efter bekendtgørelsens § 5 skal fastsættes og offentliggøres af godkendelses- og tilsynsmyndighederne senest den 1. marts 2026.",
      "valid_from": "2025-11-28",
      "valid_to": null
    }
  ],
  "definitions": []
}
