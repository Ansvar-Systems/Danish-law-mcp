{
  "id": "2022:269",
  "type": "statute",
  "title": "Bekendtgørelse om ændring af bekendtgørelse om støtte til almene boliger m.v.",
  "short_name": "BEK Æ#LOKDOK05",
  "status": "in_force",
  "issued_date": "2022-02-28",
  "url": "https://www.retsinformation.dk/eli/lta/2022/269/xml",
  "description": "Retsinformation source. DocumentId=DE000216; AccessionNumber=B20220026905; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "35",
      "section": "35",
      "content": "§ 35. Tilsagnsmodtager skal vurdere byggeriets totaløkonomi ved anvendelse af enten Landsbyggefondens totaløkonomimodel, jf. stk. 2 og 3, eller ved anvendelse af totaløkonomiværktøjet LCCbyg, jf. stk. 4 og 5. Stk. 2. Tilsagnsmodtager foretager forud for byggeriets påbegyndelse (ansøgningsskema B) totaløkonomisk vurdering ved anvendelse af Landsbyggefondens totaløko‍nomisk‍model. Vurderingen skal indeholde en nutidsværdiberegning til opgørelse af den årlige omkostning for hver af bygningsdelene tag, facader og vinduer. Der skal endvidere foretages en tilsvarende totaløkonomisk vurdering for mindst ét relevant alternativ for hver bygningsdel, som er nævnt i 2. pkt. Andre bygningsdele kan indgå i projektets totaløkonomiske vurdering. Stk. 3. Tilsagnsmodtageren skal samtidig med ansøgning efter § 36, stk. 1, digitalt indberette det samlede beregningsgrundlag, herunder alternative beregninger for den endelige totaløkonomiske vurdering, til Landsbyggefonden. Stk. 4. Tilsagnsmodtager indberetter senest forud for byggeriets påbegyndelse (ansøgningsskema B), at totaløkonomisk vurdering foretages ved anvendelse af det totaløkonomiske værktøj LCCbyg. Vurderingen skal indeholde totaløkonomiberegning for minimum tre totaløkonomisk betydende valg, hvor to eller flere alternativer sammenlignes for hvert af de tre betydende valg. Beregning foretages i overensstemmelse med krav til totaløkonomisk analyse ved brug af LCCbyg, der er anført på Bolig- og Planstyrelsens hjemmeside. Stk. 5. Tilsagnsmodtager skal senest samtidig med opgørelsen af byggeregnskabet efter § 45, stk. 1, digitalt indberette det samlede beregningsgrundlag for de krævede totaløkonomiske vurderinger i overensstemmelse med stk. 4 og kravene, der er anført på Bolig- og Planstyrelsens hjemmeside. Stk. 6. For ombygningsprojekter kan det undlades at foretage den totaløkonomiske vurdering, der er nævnt i stk. 1, for bygningsdele, der ikke eller kun i meget begrænset omfang er omfattet af ombygningen."
    }
  ],
  "provision_versions": [
    {
      "provision_ref": "35",
      "section": "35",
      "content": "§ 35. Tilsagnsmodtager skal vurdere byggeriets totaløkonomi ved anvendelse af enten Landsbyggefondens totaløkonomimodel, jf. stk. 2 og 3, eller ved anvendelse af totaløkonomiværktøjet LCCbyg, jf. stk. 4 og 5. Stk. 2. Tilsagnsmodtager foretager forud for byggeriets påbegyndelse (ansøgningsskema B) totaløkonomisk vurdering ved anvendelse af Landsbyggefondens totaløko‍nomisk‍model. Vurderingen skal indeholde en nutidsværdiberegning til opgørelse af den årlige omkostning for hver af bygningsdelene tag, facader og vinduer. Der skal endvidere foretages en tilsvarende totaløkonomisk vurdering for mindst ét relevant alternativ for hver bygningsdel, som er nævnt i 2. pkt. Andre bygningsdele kan indgå i projektets totaløkonomiske vurdering. Stk. 3. Tilsagnsmodtageren skal samtidig med ansøgning efter § 36, stk. 1, digitalt indberette det samlede beregningsgrundlag, herunder alternative beregninger for den endelige totaløkonomiske vurdering, til Landsbyggefonden. Stk. 4. Tilsagnsmodtager indberetter senest forud for byggeriets påbegyndelse (ansøgningsskema B), at totaløkonomisk vurdering foretages ved anvendelse af det totaløkonomiske værktøj LCCbyg. Vurderingen skal indeholde totaløkonomiberegning for minimum tre totaløkonomisk betydende valg, hvor to eller flere alternativer sammenlignes for hvert af de tre betydende valg. Beregning foretages i overensstemmelse med krav til totaløkonomisk analyse ved brug af LCCbyg, der er anført på Bolig- og Planstyrelsens hjemmeside. Stk. 5. Tilsagnsmodtager skal senest samtidig med opgørelsen af byggeregnskabet efter § 45, stk. 1, digitalt indberette det samlede beregningsgrundlag for de krævede totaløkonomiske vurderinger i overensstemmelse med stk. 4 og kravene, der er anført på Bolig- og Planstyrelsens hjemmeside. Stk. 6. For ombygningsprojekter kan det undlades at foretage den totaløkonomiske vurdering, der er nævnt i stk. 1, for bygningsdele, der ikke eller kun i meget begrænset omfang er omfattet af ombygningen.",
      "valid_from": "2022-02-28",
      "valid_to": null
    }
  ],
  "definitions": []
}
