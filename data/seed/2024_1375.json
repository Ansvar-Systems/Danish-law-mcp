{
  "id": "2024:1375",
  "type": "statute",
  "title": "Bekendtgørelse om økologisk jordbrugsproduktion m.v.",
  "short_name": "BEK H#LOKDOK04",
  "status": "in_force",
  "issued_date": "2024-12-04",
  "url": "https://www.retsinformation.dk/eli/lta/2024/1375/xml",
  "description": "Retsinformation source. DocumentId=DM000038; AccessionNumber=B20240137505; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse for erhvervsdrivende eller grupper af erhvervsdrivende, som udøver virksomhed indenfor en eller flere af følgende: 1) Økologisk jordbrugsbedrift. 2) Økologisk virksomhed: a) Levende eller uforarbejdede vegetabilske landbrugsprodukter. b) Foder, foderblandinger og fodermidler, undtaget foder, foderblandinger og fodermidler beregnet til hunde, katte og andre selskabsdyr. c) Gødningsstoffer, jordforbedringsmidler og næringsstoffer. d) Planteformeringsmateriale. Stk. 2. Økologiske produkter, der er lovligt produceret eller markedsført i de øvrige medlemsstater i den Europæiske Union eller lande i EØS, er ikke omfattet af denne bekendtgørelse."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Rådsforordningen: Europa-Parlamentets og Rådets forordning (EU) 2018/848 af 30. maj 2018 om økologisk produktion og mærkning af økologiske produkter og om ophævelse af Rådets forordning (EF) nr. 834/2007. 2) Økologiloven: Økologiloven, jf. lovbekendtgørelse nr. 1203 af 29. august 2022. 3) Erhvervsdrivende: En fysisk eller juridisk person som defineret i rådsforordningens artikel 3, nr. 13. 4) Bedrift: Samtlige produktionsenheder, som defineret i rådsforordningen, artikel 3, nr. 8, som anvendes til jordbrug, skovbrug, gartneri, frugtplantage, planteskole og lignende jordbrugsvirksomhed. 5) Produktionsenhed: Samtlige aktiver på en bedrift, som defineret i rådsforordningen, artikel 3, nr. 9. 6) Virksomhed: En fysisk eller juridisk person, der producerer, tilbereder, emballerer, oplagrer og markedsfører de produkter, der er omhandlet i § 1, stk. 1, nr. 2, eller importerer produkter fra tredjeland med henblik på markedsføring under henvisning til den økologiske produktionsmetode i rådsforordningen samt bestemmelser udstedt i medfør heraf. 7) Tomgangsperiode: En periode, hvor der ikke må være fjerkræ i folden. 8) Omlægningstidspunktet: Datoen for omlægningens påbegyndelse, og hvor økologireglerne finder anvendelse. 9) Græsningsperioden: Perioden hvor dyr skal have adgang til græsningsarealer, når forholdene tillader det. 10) Levekylling: Kyllinger indtil 18. leveuge, der skal indgå i en æglæggende produktion, denne definition bortfalder 1. januar 2030. 11) Formeringsdyr: Høns, avlshaner og -høner bestemt til produktion af økologiske rugeæg, denne definition bortfalder 1. januar 2030. 12) Centralopdræt: Kyllinger på mindst 3 dage bestemt til produktion af økologiske formeringsdyr, denne definition bortfalder 1. januar 2030. 13) Internet Markkort: Et af Styrelsen for Grøn Arealomlægning og Vandmiljø udarbejdet geografisk it-system, der indeholder kort over Danmarks arealer, og hvori arealer kan indtegnes og registreres til brug for en indberetning."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Styrelsen for Grøn Arealomlægning og Vandmiljø certificerer erhvervsdrivende eller grupper af erhvervsdrivende efter rådsforordningens artikel 34, stk. 1. Stk. 2. Erhvervsdrivende eller grupper af erhvervsdrivende skal indgive en skriftlig anmodning om certificering til Styrelsen for Grøn Arealomlægning og Vandmiljø."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Ved anmodning om certificering skal erhvervsdrivende eller grupper af erhvervsdrivende oplyse om tidligere autorisation, certificering eller kontrol som økolog."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. En erhvervsdrivende eller grupper af erhvervsdrivende er en del af certificeringsordningen, når Styrelsen for Grøn Arealomlægning og Vandmiljø har konstateret, at produktionen er tilrettelagt og gennemføres efter bestemmelserne i økologiloven, denne bekendtgørelse og rådsforordningen og meddelt dette til ansøger. Den erhvervsdrivende tildeles et certificeringsnummer. Stk. 2. Certificeringen meddeles for 1 år ad gangen."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Ved anmodning om certificering skal erhvervsdrivende eller grupper af erhvervsdrivende, omfattet af § 1, stk. 1, nr. 1, ud over de oplysninger, som fremgår af § 12, stk. 1, nr. 1-10, oplyse om: 1) Omlægningsplan, herunder hvis der er ikke-økologiske produktionsenheder, der planlægges omlagt efter 2 år. 2) Ikke-økologiske produktionsenheder der ikke planlægges omlagt. 3) Sædskifteplan. 4) Kort og skitser, herunder markkort og bygninger der anvendes i den økologiske produktion samt i den ikke-økologiske produktion, hvis der er ikke-økologiske produktionsenheder. 5) Der anmodes om samtidig omlægning af dyr og arealer efter reglerne i rådsforordningen."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Virksomheden må ikke modtage, behandle eller markedsføre jordbrugsprodukter som økologiske, før Styrelsen for Grøn Arealomlægning og Vandmiljø har meddelt certificering."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Hvis erhvervsdrivende eller grupper af erhvervsdrivende helt eller delvist skifter ejer, lejer eller forpagter, skal dette straks indberettes skriftligt til Styrelsen for Grøn Arealomlægning og Vandmiljø. Stk. 2. Ved indberetning af et skifte, hvor en erhverver ønsker at fortsætte en økologisk jordbrugsproduktion eller virksomhed, skal erhververen anmode om certificering til økologisk drift af jordbrugsbedriften eller virksomheden."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Hvis erhvervsdrivende eller grupper af erhvervsdrivende ophører med at producere og sælge økologiske produkter, skal dette straks indberettes skriftligt til Styrelsen for Grøn Arealomlægning og Vandmiljø. Økologicertificeringen vil herefter bortfalde."
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Omlægningstidspunktet kan ikke være før datoen for indberetning om omlægning. Stk. 2. Omlægningstidspunktet og ændringer af dette tidspunkt skal indberettes skriftligt til Styrelsen for Grøn Arealomlægning og Vandmiljø, før omlægningen påbegyndes. Ændringer skal endvidere meddeles før den dato for omlægning, der tidligere er meddelt styrelsen. Stk. 3. Den erhvervsdrivende skal, inden omlægning af husdyr eller arealer påbegyndes, have den fulde råderet over disse."
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Omlægningen af en jordbrugsbedrift eller dele heraf til økologisk produktion skal senest påbegyndes 6 måneder efter, at anmodningen om certificering er modtaget i Styrelsen for Grøn Arealomlægning og Vandmiljø. Stk. 2. Den erhvervsdrivende skal fra tidspunktet for påbegyndelse af omlægningen tilrettelægge og gennemføre produktionen efter bestemmelserne i økologiloven, denne bekendtgørelse samt rådsforordningen."
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Erhvervsdrivende eller grupper af erhvervsdrivende omfattet af § 1, stk. 1, nr. 1, skal inden den fastsatte frist i § 3 i bekendtgørelse om ansøgninger m.v. for landbrugere i Tast selv indberette oplysninger til Styrelsen for Grøn Arealomlægning og Vandmiljø om: 1) Jordbrugsbedriftens planteproduktion i vækstsæsonen, herunder om arealer, inkl. væksthusproduktion, afgrødesammensætning og omlægningstidspunkt. 2) Forekomst af forurenede jordarealer på jordbrugsbedriften. 3) Jordbrugsbedriftens husdyrproduktion i det løbende kalenderår, herunder om husdyrholdets størrelse, sammensætning og omlægningstidspunkt. 4) Græsningsrettigheder. 5) Ejerskab af andre økologiske eller ikke-økologiske jordbrugsproduktionsenheder, hvad enten disse er personligt ejet eller delvist ejet i selskabsform. 6) Husdyr, der ikke hører under bedriftens økologiske husdyrproduktion, herunder husdyr til eget brug og husdyr holdt som selskabsdyr. 7) Rensning, tørring, toasting og lignende, hvor økologiske markprodukter forlader den økologiske enhed. 8) Bælgafgrøder i sædskiftet og kulstoflagrende afgrøder i sædskiftet omfattet af henholdsvis §§ 17 og 18. 9) Leje eller udleje af bygninger. 10) Bedriftens biavl, herunder antal bi-familier, nøjagtig placering af bigården og omlægningstidspunkt. Styrelsen for Grøn Arealomlægning og Vandmiljø skal godkende placeringen af bigården. Hvis placeringen ikke kan godkendes, skal producenten inden for 5 hverdage fra modtagelsen af afslaget omplacere de berørte stader og indberette dette til Styrelsen for Grøn Arealomlægning og Vandmiljø. Stk. 2. Væsentlige ændringer til det indberettede i stk. 1 og § 6 skal straks indberettes skriftligt til Styrelsen for Grøn Arealomlægning og Vandmiljø."
    },
    {
      "provision_ref": "2:13",
      "chapter": "2",
      "section": "13",
      "content": "§ 13. Virksomheder omfattet af § 1, stk. 1, nr. 2, skal hvert år inden den fastsatte frist i § 3 i bekendtgørelse om ansøgninger m.v. for landbrugere i Tast selv på et skema, som den erhvervsdrivende får tilsendt af Styrelsen for Grøn Arealomlægning og Vandmiljø, indberette oplysninger om virksomhedens forventede produktion m.m. i samme kalenderår. Stk. 2. Væsentlige ændringer til det indberettede i stk. 1, skal straks indberettes skriftligt til Styrelsen for Grøn Arealomlægning og Vandmiljø."
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Den erhvervsdrivende skal føre logbog over modtaget, afgivet og anvendt kvælstof i gødning. Kvælstof i gødning beregnes i henhold til den lov om jordbrugets anvendelse af gødning og om plantedække, som til enhver tid er gældende."
    },
    {
      "provision_ref": "3:15",
      "chapter": "3",
      "section": "15",
      "content": "§ 15. Ved overførsel af gødning mellem økologiske og ikke-økologiske produktionsenheder, omfattet af bekendtgørelsens § 6, nr. 1 og 2, tilhørende samme fysiske eller juridiske person, jf. rådsforordningens artikel 9, stk. 7-9, finder bekendtgørelsens § 14, tilsvarende anvendelse."
    },
    {
      "provision_ref": "3:16",
      "chapter": "3",
      "section": "16",
      "content": "§ 16. Ved drift af både økologiske og ikke-økologiske produktionsenheder, omfattet af bekendtgørelsens § 6, nr. 1 og 2, tilhørende samme fysiske eller juridiske person, skal der for de økologiske produktionsenheder hvert år senest den 31. marts udarbejdes en særlig gødningsopgørelse for den afsluttede planperiode. Gødningsopgørelsen skal udarbejdes i gødningsopgørelsesblanketten, der er tilgængelig på Styrelsen for Grøn Arealomlægning og Vandmiljøs hjemmeside, og skal kunne fremvises ved kontrollen."
    },
    {
      "provision_ref": "3:17",
      "chapter": "3",
      "section": "17",
      "content": "§ 17. På en økologisk bedrift skal der være et sædskifte, hvor der indgår bælgafgrøder som hoved-, mellem- eller efterafgrøder, som svarer til 20% af omdriftsarealet. Dette skal fremgå af indberetningen i bekendtgørelsens § 12. Stk. 2. Ved bælgafgrøde forstås: 1) Afgrøde, der udelukkende består af arter fra ærteblomstfamilien. 2) Korn sammen med storfrøede arter fra ærteblomstfamilien, hvor disse udgør minimum 50% af frøene i blandingen. 3) Græsblandinger, hvor småfrøede arter fra ærteblomstfamilien udgør minimum 15% af frøene i blandingen."
    },
    {
      "provision_ref": "3:18",
      "chapter": "3",
      "section": "18",
      "content": "§ 18. På en økologisk bedrift skal der dyrkes kulstoflagrende afgrøder svarende til 50% af bedriftens indberettede areal med hoved-, mellem- eller efterafgrøder. Dette skal fremgå af indberetningen i bekendtgørelsens § 12. Stk. 2. Ved kulstoflagrende afgrøder forstås: 1) Græs, græsblandinger, kløver og lucerne permanent eller i omdrift. 2) Udlæg af græs, græsblandinger, kløver, og mellem-/efterafgrøder. 3) Energiafgrøder, skovkulturer, frugttræer og buske med bunddække af græs."
    },
    {
      "provision_ref": "3:19",
      "chapter": "3",
      "section": "19",
      "content": "§ 19. En certificeret virksomhed, der anmelder et parti økologisk sædekorn, markfrø eller grøntsagsfrø til markkontrol efter de til en hver tid gældende bekendtgørelser om henholdsvis sædekorn, markfrø og grøntsagsfrø, skal i anmeldelsen angive navn, adresse og certificeringsnummer på de certificerede økologiske jordbrugere, der forestår fremavlen."
    },
    {
      "provision_ref": "3:20",
      "chapter": "3",
      "section": "20",
      "content": "§ 20. En certificeret bedrift, der anvender ikke-økologiske frø til fremavl af sædekorn, markfrø eller grøntsagsfrø skal kunne dokumentere, at der er tale om fremavl."
    },
    {
      "provision_ref": "4:21",
      "chapter": "4",
      "section": "21",
      "content": "§ 21. Ved fornyet omlægning af dyr skal den nye omlægningsdato tillige med en entydig identifikation af dyrene anføres i en logbog."
    },
    {
      "provision_ref": "4:22",
      "chapter": "4",
      "section": "22",
      "content": "§ 22. Når forholdene tillader det, er græsningsperioderne som minimum følgende: 1) For økologisk kvæg, får, geder og dyr af hestefamilien fra 15. april til 1. november. 2) For kalve mellem 4 og 6 måneder fra 1. maj til 1. september. 3) For ungdyr af kvæg mellem 6 og 12 måneder fra 1. maj til 1. november."
    },
    {
      "provision_ref": "5:23",
      "chapter": "5",
      "section": "23",
      "content": "§ 23. Langsomt voksende slagtekyllingeracer (Gallus gallus) er kyllinger med en væksthastighed, der gennemsnitligt over tre på hinanden følgende hold ikke overstiger 38 gram pr. dyr pr. dag."
    },
    {
      "provision_ref": "5:24",
      "chapter": "5",
      "section": "24",
      "content": "§ 24. Langsomt voksende kalkunracer er kalkunkyllinger med en væksthastighed, der gennemsnitligt over tre på hinanden følgende hold ikke overstiger 90 gram pr. dyr pr. dag."
    },
    {
      "provision_ref": "5:25",
      "chapter": "5",
      "section": "25",
      "content": "§ 25. På udearealer til fjerkræ skal der være en tomgangsperiode mellem hver fjerkræflok, så kravene til vegetation i Kommissionens gennemførelsesforordning 2020/464 artikel 16, stk. 1, 3 og 4, er opfyldt i hele den periode, hvor den efterfølgende flok har adgang til hønsegården."
    },
    {
      "provision_ref": "5:26",
      "chapter": "5",
      "section": "26",
      "content": "§ 26. For fjerkræhuse omfattet af overgangsbestemmelsen i Kommissionens gennemførelsesforordning 2020/464, artikel 26, stk. 7, er belægningsgraden for levekyllinger, indtil den 1. januar 2030, 15 dyr eller 21 kg levende vægt pr. m2."
    },
    {
      "provision_ref": "5:27",
      "chapter": "5",
      "section": "27",
      "content": "§ 27. For fjerkræhuse, omfattet af overgangsbestemmelsen i Kommissionens gennemførelsesforordning 2020/464, artikel 26, stk. 2, og som er udstyret med en solid tilbygning af fast konstruktion med en mindste bredde på 1 meter, og som fuglene har uhindret adgang til hele døgnet, gælder indtil 1. januar 2025, at disse skal have ind- og udgangshuller mellem den indre stald og tilbygningen på mindst 1,5 m pr. 100 m2 af det husareal, der til enhver tid er til rådighed for levekyllingerne."
    },
    {
      "provision_ref": "5:28",
      "chapter": "5",
      "section": "28",
      "content": "§ 28. For produktionssystemer, hvor høns kan bevæge sig frit mellem forskellige etager, der er omfattet af overgangsbestemmelsen i Kommissionens gennemførelsesforordning 2020/464 artikel 26, stk. 5, gælder følgende indtil den 1. januar 2030: 1) Der må højst være tre etager inkl. gulvarealet. 2) Frihøjden mellem etagerne skal være mindst 45 cm. 3) Drikke- og fodringsanlæg skal være fordelt, så alle hønsene har lige adgang til foder og vand. 4) Etagerne skal være indrettet således, at ekskrementer ikke kan falde igennem til underliggende etager."
    },
    {
      "provision_ref": "6:29",
      "chapter": "6",
      "section": "29",
      "content": "§ 29. Økologiske bigårde skal placeres, så bierne har adgang til at trække på 95 % godkendte nektar- og pollenkilder inden for en radius af bigården på 3 km. Stk. 2. Nektar- og pollenkilder betragtes som godkendte, hvis de stammer fra økologiske arealer, miljøvenligt drevne arealer eller naturarealer, jf. dog stk. 3. Stk. 3. Arealerne i stk. 2, må ikke være: 1) Behandlet med pesticider eller kunstgødning. 2) Kortlagt efter jordforureningsloven på hverken vidensniveau 1 eller vidensniveau 2. 3) Områder der kan være lettere forurenet i henhold til bekendtgørelse af lov om forurenet jord § 50a."
    },
    {
      "provision_ref": "7:30",
      "chapter": "7",
      "section": "30",
      "content": "§ 30. Erhvervsdrivende, der ønsker at søge om tilladelse til at anvende ikke-økologisk planteformeringsmateriale, skal konsultere databasen OrganicXseeds Danmark, som Styrelsen for Grøn Arealomlægning og Vandmiljø stiller til rådighed på www.organicxseeds.dk, for at fastslå om en ansøgning om tilladelse er berettiget. Stk. 2. Ansøgninger om tilladelse til at anvende ikke-økologisk planteformeringsmateriale skal indgives i databasen OrganicXseeds Danmark, som Styrelsen for Grøn Arealomlægning og Vandmiljø stiller til rådighed på www.organicxseeds.dk, jf. dog stk. 1."
    },
    {
      "provision_ref": "7:31",
      "chapter": "7",
      "section": "31",
      "content": "§ 31. Anmeldelse som leverandør skal ske i databasen på www.seeds4organic. eu. Erhvervsdrivende kan registrere økologisk planteformeringsmateriale og omlægningsplanteformeringsmateriale til salg i databasen. Stk. 2. Hvis den erhvervsdrivende vælger at registrere planteformeringsmateriale til salg i databasen, skal følgende beskrives: 1) Sortens egenskaber. 2) Forsøgsdata, hvis de findes."
    },
    {
      "provision_ref": "7:32",
      "chapter": "7",
      "section": "32",
      "content": "§ 32. Erhvervsdrivende, der ønsker at søge om tilladelse til at indsætte ikke-økologiske dyr, skal konsultere databasen OrganicXlivestock, som Styrelsen for Grøn Arealomlægning og Vandmiljø stiller til rådighed på www.organicxlivestock.dk, for at fastslå om en ansøgning om tilladelse er berettiget. Stk. 2. Ansøgninger om tilladelse til at indsætte ikke-økologiske dyr skal indgives i databasen, som Styrelsen for Grøn Arealomlægning og Vandmiljø stiller til rådighed på www.organicxlivestock.dk, jf. dog stk. 1."
    },
    {
      "provision_ref": "7:33",
      "chapter": "7",
      "section": "33",
      "content": "§ 33. Anmeldelse som leverandør skal ske i databasen på www.organicxlivestock.dk. Erhvervsdrivende kan registrere økologiske dyr til salg i databasen. Stk. 2. Hvis den erhvervsdrivende vælger at registrere økologiske dyr til salg i databasen, skal følgende oplyses: 1) Opstaldningsadresse. 2) Om dyret er af en bevaringsværdig race. 3) Sundhedsstatus. 4) Vaccinationsstatus. 5) Produktionsformål. 6) Produktionsdata. 7) Hidtidigt opstaldningssystem. 8) Relevante karakteristika. 9) Håndteringshistorik."
    },
    {
      "provision_ref": "8:34",
      "chapter": "8",
      "section": "34",
      "content": "§ 34. Oplysninger og registreringer, der er påkrævede efter rådsforordningen og denne bekendtgørelse, skal til enhver tid kunne forevises ved kontrolbesøg. Oplysningerne skal opbevares i mindst 5 år."
    },
    {
      "provision_ref": "8:35",
      "chapter": "8",
      "section": "35",
      "content": "§ 35. En certificeret virksomhed omfattet af § 1, stk. 1, nr. 2, skal føre kontrol med og regnskab over køb, lager og salg af økologiske produkter med angivelse af art og mængde, dato for køb og salg samt navn og adresse og certificeringsnummer på køber og sælger af ind- og udgående partier."
    },
    {
      "provision_ref": "8:36",
      "chapter": "8",
      "section": "36",
      "content": "§ 36. Produkter omfattet af denne bekendtgørelse, der pakkes og mærkes som økologiske, skal ved salg fra en certificeret jordbrugsbedrift eller virksomhed være mærket med Styrelsen for Grøn Arealomlægning og Vandmiljøs økologikontrolkode: »DK-ØKO-050«. Kontrolkoden, produktets økologiske status og en henvisning til den økologiske produktionsmetode skal anføres på mærkningsseddel, faktura og følgeseddel. Henvisning til den økologiske produktionsmetode på mærkningen kan være suppleret af Ø-mærket i henhold til den til enhver tid gældende bekendtgørelse om økologiske fødevarer og økologisk akvakultur m.v."
    },
    {
      "provision_ref": "8:37",
      "chapter": "8",
      "section": "37",
      "content": "§ 37. Produkter må kun mærkes med Ø-mærket af erhvervsdrivende, som er certificeret efter rådsforordningens artikel 34, stk. 1. Stk. 2. Ø-mærket skal udformes og gengives i overensstemmelse med retningslinjerne herfor fastsat i den bekendtgørelse om økologiske fødevarer og økologisk akvakultur m.v., som til enhver tid er gældende."
    },
    {
      "provision_ref": "8:38",
      "chapter": "8",
      "section": "38",
      "content": "§ 38. Bestemmelser om salg gælder tilsvarende for udbud til salg, herunder annoncering og skiltning, fordeling, levering eller enhver anden form for overdragelse til tredjemand med eller uden vederlag. Bestemmelserne om salg gælder tillige besiddelse med henblik på salg."
    },
    {
      "provision_ref": "8:39",
      "chapter": "8",
      "section": "39",
      "content": "§ 39. En certificeret erhvervsdrivende omfattet af § 1, stk. 1, nr. 1, kan mærke uforarbejdede fødevarer, der er produceret på egen jordbrugsbedrift, efter bestemmelserne i den til enhver tid gældende bekendtgørelse om økologiske fødevarer og økologisk akvakultur m.v. og sælge dem direkte til den endelige forbruger. Henvisning til den økologiske produktionsmetode på mærkningen kan være suppleret af Ø-mærket i henhold til samme bekendtgørelse."
    },
    {
      "provision_ref": "8:40",
      "chapter": "8",
      "section": "40",
      "content": "§ 40. Mærkningen af forarbejdede produkter skal være ledsaget af oplysninger om, hvilke ingredienser af landbrugsoprindelse, der indgår i produkterne, og deres vægtandel af tørstof heraf."
    },
    {
      "provision_ref": "8:41",
      "chapter": "8",
      "section": "41",
      "content": "§ 41. Økologisk husdyrgødning og organiske stoffer fra økologisk produktion kan mærkes med Ø-mærket og sælges som økologisk."
    },
    {
      "provision_ref": "8:42",
      "chapter": "8",
      "section": "42",
      "content": "§ 42. Foreligger der dokumentation for et partis økologiske status, afgiver Styrelsen for Grøn Arealomlægning og Vandmiljø, hvis partiet skal føres ud af landet, efter anmodning erklæring om, at producenten er omfattet af Styrelsen for Grøn Arealomlægning og Vandmiljø's økologikontrol."
    },
    {
      "provision_ref": "8:43",
      "chapter": "8",
      "section": "43",
      "content": "§ 43. Importøren af økologiske produkter fra ikke-godkendte tredjelande skal, før importen finder sted, have opnået Styrelsen for Grøn Arealomlægning og Vandmiljøs tilladelse til markedsføring og anvendelse af disse produkter i den økologiske jordbrugsproduktion. Stk. 2. Importen skal anmeldes til Styrelsen for Grøn Arealomlægning og Vandmiljø inden ankomsten til Danmark på et skema, som findes på Styrelsen for Grøn Arealomlægning og Vandmiljøs hjemmeside. Anmeldelsen skal ske mindst 24 timer og mindst en fuld arbejdsdag før, produkterne fremlægges til frigivelse. Stk. 3. Importdokumenter verificeres af Styrelsen for Grøn Arealomlægning og Vandmiljø, inden produkterne frigives."
    },
    {
      "provision_ref": "9:44",
      "chapter": "9",
      "section": "44",
      "content": "§ 44. Producenter og virksomheder, som ikke er certificeret i henhold til bestemmelser om certificering i rådsforordningen og denne bekendtgørelse, skal på forlangende udlevere dokumentation om køb og salg af produkter til og fra producenter og virksomheder, der er underlagt økologikontrol."
    },
    {
      "provision_ref": "9:45",
      "chapter": "9",
      "section": "45",
      "content": "§ 45. Styrelsen for Grøn Arealomlægning og Vandmiljø kan offentliggøre resultater på grundlag af kontrollen. Offentliggørelsen kan omfatte navne og adresser på virksomheder og jordbrugsbedrifter, certificeret efter § 5, og kan ske, inden de administrative klagemuligheder er udtømte, bødeforlæg er vedtaget, eller der er faldet endelig dom. Offentliggørelse kan ske løbende i elektronisk form."
    },
    {
      "provision_ref": "10:46",
      "chapter": "10",
      "section": "46",
      "content": "§ 46. Styrelsen for Grøn Arealomlægning og Vandmiljø kan udstede afgørelser og andre dokumenter, der udelukkende er truffet eller udstedt på grundlag af elektronisk databehandling, alene med angivelse af Styrelsen for Grøn Arealomlægning og Vandmiljø som afsender. Stk. 2. Styrelsen for Grøn Arealomlægning og Vandmiljø kan udstede afgørelser og andre dokumenter i forbindelse med den indberetning, der er nævnt i § 12, stk. 1, uden underskrift. Afgørelser eller dokumenter skal da være forsynet med maskinel eller på tilsvarende måde gengivet underskrift. Alternativt skal der anvendes en teknik, der sikrer entydig identifikation af den, der har udstedt afgørelsen eller dokumentet."
    },
    {
      "provision_ref": "10:47",
      "chapter": "10",
      "section": "47",
      "content": "§ 47. Ved skriftlig henvendelse til erhvervsdrivende eller grupper af erhvervsdrivende om forhold, der er omfattet af bestemmelserne i rådsforordningen, økologiloven eller denne bekendtgørelse, kan Styrelsen for Grøn Arealomlægning og Vandmiljø anvende digital kommunikation, herunder Tast selv."
    },
    {
      "provision_ref": "10:48",
      "chapter": "10",
      "section": "48",
      "content": "§ 48. Erhvervsdrivende, som udøver virksomhed indenfor økologisk jordbrugsbedrift, jf. § 1, stk. 1, nr. 1, skal ved indgivelse af en anmodning om certificering, jf. § 3, indtegne og registrere bedriftens arealer via Internet Markkort i Tast selv og herefter indgive anmodningen i økologiskemaet i Tast selv. Stk. 2. Erhvervsdrivende, som udøver virksomhed indenfor økologisk virksomhed, jf. § 1, stk. 1, nr. 2, skal indgive anmodning om certificering, jf. § 3, og indberetninger efter § 13, stk. 2, i certificeringsblanketten for økologiske produktions/foderstofvirksomheder m.m. på www.virk.dk."
    },
    {
      "provision_ref": "10:49",
      "chapter": "10",
      "section": "49",
      "content": "§ 49. Erhvervsdrivende, som udøver virksomhed indenfor økologisk jordbrugsbedrift, jf. § 1, stk. 1, nr. 1, skal indgive indberetninger efter §§ 8-9 i økologiskemaet i Tast selv. Stk. 2. Erhvervsdrivende, som udøver virksomhed indenfor økologisk jordbrugsbedrift, jf. § 1, stk. 1, nr. 1, skal ved indgivelse af indberetninger efter § 10, indtegne og registrere bedriftens arealer via Internet Markkort i Tast selv og herefter indgive indberetningen i økologiskemaet i Tast selv."
    },
    {
      "provision_ref": "10:50",
      "chapter": "10",
      "section": "50",
      "content": "§ 50. Erhvervsdrivende skal ved indberetning af oplysningerne efter § 12, stk. 1, nr. 1, og indberetning af væsentlige ændringer hertil, jf. § 12, stk. 2, indtegne og registrere bedriftens arealer via Internet Markkort i Tast selv og herefter indgive indberetningen i økologiskemaet i Tast selv. Stk. 2. Erhvervsdrivende skal indberette oplysningerne efter § 12, stk. 1, nr. 2-9, og væsentlige ændringer hertil, jf. § 12, stk. 2, i økologiskemaet i Tast selv. Stk. 3. Erhvervsdrivende skal indberette oplysningerne efter § 12, stk. 1, nr. 10, i skemaet økologisk biavl i Tast selv. Stk. 4. Væsentlige ændringer til det indberettede i § 12, stk. 1, nr. 10, jf. § 12, stk. 2, skal, når det vedrører antallet af bigårde, indberettes i økologiskemaet i Tast selv. Øvrige ændringer til det indberettede skal indberettes i skemaet økologisk biavl i Tast selv."
    },
    {
      "provision_ref": "11:51",
      "chapter": "11",
      "section": "51",
      "content": "§ 51. Med mindre højere straf er forskyldt efter anden lovgivning, straffes med bøde den, der overtræder § 4, §§ 6-9, § 10, stk. 2-3, § 11, stk. 2, §§ 12-16, § 17, stk. 1, § 18, stk. 1, §§ 19-21, §§ 25-28, § 29, stk. 1, §§ 34-37 eller §§ 43-44. Stk. 2. Med mindre højere straf er forskyldt efter anden lovgivning, straffes med bøde den, der overtræder følgende bestemmelser i Europa-Parlamentets og Rådets forordning (EU) 2018/848 af 30. maj 2018 om økologisk produktion og mærkning af økologiske produkter og om ophævelse af Rådets forordning (EF) nr. 834/2007 artikel 9, stk. 1, artikel 10, stk. 4, artikel 11, artikel 12, stk. 1, artikel 14, stk. 1, artikel 17, stk. 1, artikel 19, stk. 1, artikel 23, stk. 1, artikel 26, stk. 4, artikel 27, artikel 28, artikel 30, stk. 2-4, artikel 34, stk. 1, 3 og 5, artikel 35, stk. 2, artikel 39, stk. 1 eller artikel 45. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "12:52",
      "chapter": "12",
      "section": "52",
      "content": "§ 52. Bekendtgørelsen træder i kraft den 1. januar 2025. Stk. 2. Bekendtgørelse nr. 1384 af 29. november 2023 om økologisk jordbrugsproduktion m.v. ophæves. Stk. 3. Bekendtgørelse nr. 1330 af 2. december 2024 om økologisk jordbrugsproduktion m.v. ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse for erhvervsdrivende eller grupper af erhvervsdrivende, som udøver virksomhed indenfor en eller flere af følgende: 1) Økologisk jordbrugsbedrift. 2) Økologisk virksomhed: a) Levende eller uforarbejdede vegetabilske landbrugsprodukter. b) Foder, foderblandinger og fodermidler, undtaget foder, foderblandinger og fodermidler beregnet til hunde, katte og andre selskabsdyr. c) Gødningsstoffer, jordforbedringsmidler og næringsstoffer. d) Planteformeringsmateriale. Stk. 2. Økologiske produkter, der er lovligt produceret eller markedsført i de øvrige medlemsstater i den Europæiske Union eller lande i EØS, er ikke omfattet af denne bekendtgørelse.",
      "valid_from": "2024-12-04",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Rådsforordningen: Europa-Parlamentets og Rådets forordning (EU) 2018/848 af 30. maj 2018 om økologisk produktion og mærkning af økologiske produkter og om ophævelse af Rådets forordning (EF) nr. 834/2007. 2) Økologiloven: Økologiloven, jf. lovbekendtgørelse nr. 1203 af 29. august 2022. 3) Erhvervsdrivende: En fysisk eller juridisk person som defineret i rådsforordningens artikel 3, nr. 13. 4) Bedrift: Samtlige produktionsenheder, som defineret i rådsforordningen, artikel 3, nr. 8, som anvendes til jordbrug, skovbrug, gartneri, frugtplantage, planteskole og lignende jordbrugsvirksomhed. 5) Produktionsenhed: Samtlige aktiver på en bedrift, som defineret i rådsforordningen, artikel 3, nr. 9. 6) Virksomhed: En fysisk eller juridisk person, der producerer, tilbereder, emballerer, oplagrer og markedsfører de produkter, der er omhandlet i § 1, stk. 1, nr. 2, eller importerer produkter fra tredjeland med henblik på markedsføring under henvisning til den økologiske produktionsmetode i rådsforordningen samt bestemmelser udstedt i medfør heraf. 7) Tomgangsperiode: En periode, hvor der ikke må være fjerkræ i folden. 8) Omlægningstidspunktet: Datoen for omlægningens påbegyndelse, og hvor økologireglerne finder anvendelse. 9) Græsningsperioden: Perioden hvor dyr skal have adgang til græsningsarealer, når forholdene tillader det. 10) Levekylling: Kyllinger indtil 18. leveuge, der skal indgå i en æglæggende produktion, denne definition bortfalder 1. januar 2030. 11) Formeringsdyr: Høns, avlshaner og -høner bestemt til produktion af økologiske rugeæg, denne definition bortfalder 1. januar 2030. 12) Centralopdræt: Kyllinger på mindst 3 dage bestemt til produktion af økologiske formeringsdyr, denne definition bortfalder 1. januar 2030. 13) Internet Markkort: Et af Styrelsen for Grøn Arealomlægning og Vandmiljø udarbejdet geografisk it-system, der indeholder kort over Danmarks arealer, og hvori arealer kan indtegnes og registreres til brug for en indberetning.",
      "valid_from": "2024-12-04",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Styrelsen for Grøn Arealomlægning og Vandmiljø certificerer erhvervsdrivende eller grupper af erhvervsdrivende efter rådsforordningens artikel 34, stk. 1. Stk. 2. Erhvervsdrivende eller grupper af erhvervsdrivende skal indgive en skriftlig anmodning om certificering til Styrelsen for Grøn Arealomlægning og Vandmiljø.",
      "valid_from": "2024-12-04",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Ved anmodning om certificering skal erhvervsdrivende eller grupper af erhvervsdrivende oplyse om tidligere autorisation, certificering eller kontrol som økolog.",
      "valid_from": "2024-12-04",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. En erhvervsdrivende eller grupper af erhvervsdrivende er en del af certificeringsordningen, når Styrelsen for Grøn Arealomlægning og Vandmiljø har konstateret, at produktionen er tilrettelagt og gennemføres efter bestemmelserne i økologiloven, denne bekendtgørelse og rådsforordningen og meddelt dette til ansøger. Den erhvervsdrivende tildeles et certificeringsnummer. Stk. 2. Certificeringen meddeles for 1 år ad gangen.",
      "valid_from": "2024-12-04",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Ved anmodning om certificering skal erhvervsdrivende eller grupper af erhvervsdrivende, omfattet af § 1, stk. 1, nr. 1, ud over de oplysninger, som fremgår af § 12, stk. 1, nr. 1-10, oplyse om: 1) Omlægningsplan, herunder hvis der er ikke-økologiske produktionsenheder, der planlægges omlagt efter 2 år. 2) Ikke-økologiske produktionsenheder der ikke planlægges omlagt. 3) Sædskifteplan. 4) Kort og skitser, herunder markkort og bygninger der anvendes i den økologiske produktion samt i den ikke-økologiske produktion, hvis der er ikke-økologiske produktionsenheder. 5) Der anmodes om samtidig omlægning af dyr og arealer efter reglerne i rådsforordningen.",
      "valid_from": "2024-12-04",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Virksomheden må ikke modtage, behandle eller markedsføre jordbrugsprodukter som økologiske, før Styrelsen for Grøn Arealomlægning og Vandmiljø har meddelt certificering.",
      "valid_from": "2024-12-04",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Hvis erhvervsdrivende eller grupper af erhvervsdrivende helt eller delvist skifter ejer, lejer eller forpagter, skal dette straks indberettes skriftligt til Styrelsen for Grøn Arealomlægning og Vandmiljø. Stk. 2. Ved indberetning af et skifte, hvor en erhverver ønsker at fortsætte en økologisk jordbrugsproduktion eller virksomhed, skal erhververen anmode om certificering til økologisk drift af jordbrugsbedriften eller virksomheden.",
      "valid_from": "2024-12-04",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Hvis erhvervsdrivende eller grupper af erhvervsdrivende ophører med at producere og sælge økologiske produkter, skal dette straks indberettes skriftligt til Styrelsen for Grøn Arealomlægning og Vandmiljø. Økologicertificeringen vil herefter bortfalde.",
      "valid_from": "2024-12-04",
      "valid_to": null
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Omlægningstidspunktet kan ikke være før datoen for indberetning om omlægning. Stk. 2. Omlægningstidspunktet og ændringer af dette tidspunkt skal indberettes skriftligt til Styrelsen for Grøn Arealomlægning og Vandmiljø, før omlægningen påbegyndes. Ændringer skal endvidere meddeles før den dato for omlægning, der tidligere er meddelt styrelsen. Stk. 3. Den erhvervsdrivende skal, inden omlægning af husdyr eller arealer påbegyndes, have den fulde råderet over disse.",
      "valid_from": "2024-12-04",
      "valid_to": null
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Omlægningen af en jordbrugsbedrift eller dele heraf til økologisk produktion skal senest påbegyndes 6 måneder efter, at anmodningen om certificering er modtaget i Styrelsen for Grøn Arealomlægning og Vandmiljø. Stk. 2. Den erhvervsdrivende skal fra tidspunktet for påbegyndelse af omlægningen tilrettelægge og gennemføre produktionen efter bestemmelserne i økologiloven, denne bekendtgørelse samt rådsforordningen.",
      "valid_from": "2024-12-04",
      "valid_to": null
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Erhvervsdrivende eller grupper af erhvervsdrivende omfattet af § 1, stk. 1, nr. 1, skal inden den fastsatte frist i § 3 i bekendtgørelse om ansøgninger m.v. for landbrugere i Tast selv indberette oplysninger til Styrelsen for Grøn Arealomlægning og Vandmiljø om: 1) Jordbrugsbedriftens planteproduktion i vækstsæsonen, herunder om arealer, inkl. væksthusproduktion, afgrødesammensætning og omlægningstidspunkt. 2) Forekomst af forurenede jordarealer på jordbrugsbedriften. 3) Jordbrugsbedriftens husdyrproduktion i det løbende kalenderår, herunder om husdyrholdets størrelse, sammensætning og omlægningstidspunkt. 4) Græsningsrettigheder. 5) Ejerskab af andre økologiske eller ikke-økologiske jordbrugsproduktionsenheder, hvad enten disse er personligt ejet eller delvist ejet i selskabsform. 6) Husdyr, der ikke hører under bedriftens økologiske husdyrproduktion, herunder husdyr til eget brug og husdyr holdt som selskabsdyr. 7) Rensning, tørring, toasting og lignende, hvor økologiske markprodukter forlader den økologiske enhed. 8) Bælgafgrøder i sædskiftet og kulstoflagrende afgrøder i sædskiftet omfattet af henholdsvis §§ 17 og 18. 9) Leje eller udleje af bygninger. 10) Bedriftens biavl, herunder antal bi-familier, nøjagtig placering af bigården og omlægningstidspunkt. Styrelsen for Grøn Arealomlægning og Vandmiljø skal godkende placeringen af bigården. Hvis placeringen ikke kan godkendes, skal producenten inden for 5 hverdage fra modtagelsen af afslaget omplacere de berørte stader og indberette dette til Styrelsen for Grøn Arealomlægning og Vandmiljø. Stk. 2. Væsentlige ændringer til det indberettede i stk. 1 og § 6 skal straks indberettes skriftligt til Styrelsen for Grøn Arealomlægning og Vandmiljø.",
      "valid_from": "2024-12-04",
      "valid_to": null
    },
    {
      "provision_ref": "2:13",
      "chapter": "2",
      "section": "13",
      "content": "§ 13. Virksomheder omfattet af § 1, stk. 1, nr. 2, skal hvert år inden den fastsatte frist i § 3 i bekendtgørelse om ansøgninger m.v. for landbrugere i Tast selv på et skema, som den erhvervsdrivende får tilsendt af Styrelsen for Grøn Arealomlægning og Vandmiljø, indberette oplysninger om virksomhedens forventede produktion m.m. i samme kalenderår. Stk. 2. Væsentlige ændringer til det indberettede i stk. 1, skal straks indberettes skriftligt til Styrelsen for Grøn Arealomlægning og Vandmiljø.",
      "valid_from": "2024-12-04",
      "valid_to": null
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Den erhvervsdrivende skal føre logbog over modtaget, afgivet og anvendt kvælstof i gødning. Kvælstof i gødning beregnes i henhold til den lov om jordbrugets anvendelse af gødning og om plantedække, som til enhver tid er gældende.",
      "valid_from": "2024-12-04",
      "valid_to": null
    },
    {
      "provision_ref": "3:15",
      "chapter": "3",
      "section": "15",
      "content": "§ 15. Ved overførsel af gødning mellem økologiske og ikke-økologiske produktionsenheder, omfattet af bekendtgørelsens § 6, nr. 1 og 2, tilhørende samme fysiske eller juridiske person, jf. rådsforordningens artikel 9, stk. 7-9, finder bekendtgørelsens § 14, tilsvarende anvendelse.",
      "valid_from": "2024-12-04",
      "valid_to": null
    },
    {
      "provision_ref": "3:16",
      "chapter": "3",
      "section": "16",
      "content": "§ 16. Ved drift af både økologiske og ikke-økologiske produktionsenheder, omfattet af bekendtgørelsens § 6, nr. 1 og 2, tilhørende samme fysiske eller juridiske person, skal der for de økologiske produktionsenheder hvert år senest den 31. marts udarbejdes en særlig gødningsopgørelse for den afsluttede planperiode. Gødningsopgørelsen skal udarbejdes i gødningsopgørelsesblanketten, der er tilgængelig på Styrelsen for Grøn Arealomlægning og Vandmiljøs hjemmeside, og skal kunne fremvises ved kontrollen.",
      "valid_from": "2024-12-04",
      "valid_to": null
    },
    {
      "provision_ref": "3:17",
      "chapter": "3",
      "section": "17",
      "content": "§ 17. På en økologisk bedrift skal der være et sædskifte, hvor der indgår bælgafgrøder som hoved-, mellem- eller efterafgrøder, som svarer til 20% af omdriftsarealet. Dette skal fremgå af indberetningen i bekendtgørelsens § 12. Stk. 2. Ved bælgafgrøde forstås: 1) Afgrøde, der udelukkende består af arter fra ærteblomstfamilien. 2) Korn sammen med storfrøede arter fra ærteblomstfamilien, hvor disse udgør minimum 50% af frøene i blandingen. 3) Græsblandinger, hvor småfrøede arter fra ærteblomstfamilien udgør minimum 15% af frøene i blandingen.",
      "valid_from": "2024-12-04",
      "valid_to": null
    },
    {
      "provision_ref": "3:18",
      "chapter": "3",
      "section": "18",
      "content": "§ 18. På en økologisk bedrift skal der dyrkes kulstoflagrende afgrøder svarende til 50% af bedriftens indberettede areal med hoved-, mellem- eller efterafgrøder. Dette skal fremgå af indberetningen i bekendtgørelsens § 12. Stk. 2. Ved kulstoflagrende afgrøder forstås: 1) Græs, græsblandinger, kløver og lucerne permanent eller i omdrift. 2) Udlæg af græs, græsblandinger, kløver, og mellem-/efterafgrøder. 3) Energiafgrøder, skovkulturer, frugttræer og buske med bunddække af græs.",
      "valid_from": "2024-12-04",
      "valid_to": null
    },
    {
      "provision_ref": "3:19",
      "chapter": "3",
      "section": "19",
      "content": "§ 19. En certificeret virksomhed, der anmelder et parti økologisk sædekorn, markfrø eller grøntsagsfrø til markkontrol efter de til en hver tid gældende bekendtgørelser om henholdsvis sædekorn, markfrø og grøntsagsfrø, skal i anmeldelsen angive navn, adresse og certificeringsnummer på de certificerede økologiske jordbrugere, der forestår fremavlen.",
      "valid_from": "2024-12-04",
      "valid_to": null
    },
    {
      "provision_ref": "3:20",
      "chapter": "3",
      "section": "20",
      "content": "§ 20. En certificeret bedrift, der anvender ikke-økologiske frø til fremavl af sædekorn, markfrø eller grøntsagsfrø skal kunne dokumentere, at der er tale om fremavl.",
      "valid_from": "2024-12-04",
      "valid_to": null
    },
    {
      "provision_ref": "4:21",
      "chapter": "4",
      "section": "21",
      "content": "§ 21. Ved fornyet omlægning af dyr skal den nye omlægningsdato tillige med en entydig identifikation af dyrene anføres i en logbog.",
      "valid_from": "2024-12-04",
      "valid_to": null
    },
    {
      "provision_ref": "4:22",
      "chapter": "4",
      "section": "22",
      "content": "§ 22. Når forholdene tillader det, er græsningsperioderne som minimum følgende: 1) For økologisk kvæg, får, geder og dyr af hestefamilien fra 15. april til 1. november. 2) For kalve mellem 4 og 6 måneder fra 1. maj til 1. september. 3) For ungdyr af kvæg mellem 6 og 12 måneder fra 1. maj til 1. november.",
      "valid_from": "2024-12-04",
      "valid_to": null
    },
    {
      "provision_ref": "5:23",
      "chapter": "5",
      "section": "23",
      "content": "§ 23. Langsomt voksende slagtekyllingeracer (Gallus gallus) er kyllinger med en væksthastighed, der gennemsnitligt over tre på hinanden følgende hold ikke overstiger 38 gram pr. dyr pr. dag.",
      "valid_from": "2024-12-04",
      "valid_to": null
    },
    {
      "provision_ref": "5:24",
      "chapter": "5",
      "section": "24",
      "content": "§ 24. Langsomt voksende kalkunracer er kalkunkyllinger med en væksthastighed, der gennemsnitligt over tre på hinanden følgende hold ikke overstiger 90 gram pr. dyr pr. dag.",
      "valid_from": "2024-12-04",
      "valid_to": null
    },
    {
      "provision_ref": "5:25",
      "chapter": "5",
      "section": "25",
      "content": "§ 25. På udearealer til fjerkræ skal der være en tomgangsperiode mellem hver fjerkræflok, så kravene til vegetation i Kommissionens gennemførelsesforordning 2020/464 artikel 16, stk. 1, 3 og 4, er opfyldt i hele den periode, hvor den efterfølgende flok har adgang til hønsegården.",
      "valid_from": "2024-12-04",
      "valid_to": null
    },
    {
      "provision_ref": "5:26",
      "chapter": "5",
      "section": "26",
      "content": "§ 26. For fjerkræhuse omfattet af overgangsbestemmelsen i Kommissionens gennemførelsesforordning 2020/464, artikel 26, stk. 7, er belægningsgraden for levekyllinger, indtil den 1. januar 2030, 15 dyr eller 21 kg levende vægt pr. m2.",
      "valid_from": "2024-12-04",
      "valid_to": null
    },
    {
      "provision_ref": "5:27",
      "chapter": "5",
      "section": "27",
      "content": "§ 27. For fjerkræhuse, omfattet af overgangsbestemmelsen i Kommissionens gennemførelsesforordning 2020/464, artikel 26, stk. 2, og som er udstyret med en solid tilbygning af fast konstruktion med en mindste bredde på 1 meter, og som fuglene har uhindret adgang til hele døgnet, gælder indtil 1. januar 2025, at disse skal have ind- og udgangshuller mellem den indre stald og tilbygningen på mindst 1,5 m pr. 100 m2 af det husareal, der til enhver tid er til rådighed for levekyllingerne.",
      "valid_from": "2024-12-04",
      "valid_to": null
    },
    {
      "provision_ref": "5:28",
      "chapter": "5",
      "section": "28",
      "content": "§ 28. For produktionssystemer, hvor høns kan bevæge sig frit mellem forskellige etager, der er omfattet af overgangsbestemmelsen i Kommissionens gennemførelsesforordning 2020/464 artikel 26, stk. 5, gælder følgende indtil den 1. januar 2030: 1) Der må højst være tre etager inkl. gulvarealet. 2) Frihøjden mellem etagerne skal være mindst 45 cm. 3) Drikke- og fodringsanlæg skal være fordelt, så alle hønsene har lige adgang til foder og vand. 4) Etagerne skal være indrettet således, at ekskrementer ikke kan falde igennem til underliggende etager.",
      "valid_from": "2024-12-04",
      "valid_to": null
    },
    {
      "provision_ref": "6:29",
      "chapter": "6",
      "section": "29",
      "content": "§ 29. Økologiske bigårde skal placeres, så bierne har adgang til at trække på 95 % godkendte nektar- og pollenkilder inden for en radius af bigården på 3 km. Stk. 2. Nektar- og pollenkilder betragtes som godkendte, hvis de stammer fra økologiske arealer, miljøvenligt drevne arealer eller naturarealer, jf. dog stk. 3. Stk. 3. Arealerne i stk. 2, må ikke være: 1) Behandlet med pesticider eller kunstgødning. 2) Kortlagt efter jordforureningsloven på hverken vidensniveau 1 eller vidensniveau 2. 3) Områder der kan være lettere forurenet i henhold til bekendtgørelse af lov om forurenet jord § 50a.",
      "valid_from": "2024-12-04",
      "valid_to": null
    },
    {
      "provision_ref": "7:30",
      "chapter": "7",
      "section": "30",
      "content": "§ 30. Erhvervsdrivende, der ønsker at søge om tilladelse til at anvende ikke-økologisk planteformeringsmateriale, skal konsultere databasen OrganicXseeds Danmark, som Styrelsen for Grøn Arealomlægning og Vandmiljø stiller til rådighed på www.organicxseeds.dk, for at fastslå om en ansøgning om tilladelse er berettiget. Stk. 2. Ansøgninger om tilladelse til at anvende ikke-økologisk planteformeringsmateriale skal indgives i databasen OrganicXseeds Danmark, som Styrelsen for Grøn Arealomlægning og Vandmiljø stiller til rådighed på www.organicxseeds.dk, jf. dog stk. 1.",
      "valid_from": "2024-12-04",
      "valid_to": null
    },
    {
      "provision_ref": "7:31",
      "chapter": "7",
      "section": "31",
      "content": "§ 31. Anmeldelse som leverandør skal ske i databasen på www.seeds4organic. eu. Erhvervsdrivende kan registrere økologisk planteformeringsmateriale og omlægningsplanteformeringsmateriale til salg i databasen. Stk. 2. Hvis den erhvervsdrivende vælger at registrere planteformeringsmateriale til salg i databasen, skal følgende beskrives: 1) Sortens egenskaber. 2) Forsøgsdata, hvis de findes.",
      "valid_from": "2024-12-04",
      "valid_to": null
    },
    {
      "provision_ref": "7:32",
      "chapter": "7",
      "section": "32",
      "content": "§ 32. Erhvervsdrivende, der ønsker at søge om tilladelse til at indsætte ikke-økologiske dyr, skal konsultere databasen OrganicXlivestock, som Styrelsen for Grøn Arealomlægning og Vandmiljø stiller til rådighed på www.organicxlivestock.dk, for at fastslå om en ansøgning om tilladelse er berettiget. Stk. 2. Ansøgninger om tilladelse til at indsætte ikke-økologiske dyr skal indgives i databasen, som Styrelsen for Grøn Arealomlægning og Vandmiljø stiller til rådighed på www.organicxlivestock.dk, jf. dog stk. 1.",
      "valid_from": "2024-12-04",
      "valid_to": null
    },
    {
      "provision_ref": "7:33",
      "chapter": "7",
      "section": "33",
      "content": "§ 33. Anmeldelse som leverandør skal ske i databasen på www.organicxlivestock.dk. Erhvervsdrivende kan registrere økologiske dyr til salg i databasen. Stk. 2. Hvis den erhvervsdrivende vælger at registrere økologiske dyr til salg i databasen, skal følgende oplyses: 1) Opstaldningsadresse. 2) Om dyret er af en bevaringsværdig race. 3) Sundhedsstatus. 4) Vaccinationsstatus. 5) Produktionsformål. 6) Produktionsdata. 7) Hidtidigt opstaldningssystem. 8) Relevante karakteristika. 9) Håndteringshistorik.",
      "valid_from": "2024-12-04",
      "valid_to": null
    },
    {
      "provision_ref": "8:34",
      "chapter": "8",
      "section": "34",
      "content": "§ 34. Oplysninger og registreringer, der er påkrævede efter rådsforordningen og denne bekendtgørelse, skal til enhver tid kunne forevises ved kontrolbesøg. Oplysningerne skal opbevares i mindst 5 år.",
      "valid_from": "2024-12-04",
      "valid_to": null
    },
    {
      "provision_ref": "8:35",
      "chapter": "8",
      "section": "35",
      "content": "§ 35. En certificeret virksomhed omfattet af § 1, stk. 1, nr. 2, skal føre kontrol med og regnskab over køb, lager og salg af økologiske produkter med angivelse af art og mængde, dato for køb og salg samt navn og adresse og certificeringsnummer på køber og sælger af ind- og udgående partier.",
      "valid_from": "2024-12-04",
      "valid_to": null
    },
    {
      "provision_ref": "8:36",
      "chapter": "8",
      "section": "36",
      "content": "§ 36. Produkter omfattet af denne bekendtgørelse, der pakkes og mærkes som økologiske, skal ved salg fra en certificeret jordbrugsbedrift eller virksomhed være mærket med Styrelsen for Grøn Arealomlægning og Vandmiljøs økologikontrolkode: »DK-ØKO-050«. Kontrolkoden, produktets økologiske status og en henvisning til den økologiske produktionsmetode skal anføres på mærkningsseddel, faktura og følgeseddel. Henvisning til den økologiske produktionsmetode på mærkningen kan være suppleret af Ø-mærket i henhold til den til enhver tid gældende bekendtgørelse om økologiske fødevarer og økologisk akvakultur m.v.",
      "valid_from": "2024-12-04",
      "valid_to": null
    },
    {
      "provision_ref": "8:37",
      "chapter": "8",
      "section": "37",
      "content": "§ 37. Produkter må kun mærkes med Ø-mærket af erhvervsdrivende, som er certificeret efter rådsforordningens artikel 34, stk. 1. Stk. 2. Ø-mærket skal udformes og gengives i overensstemmelse med retningslinjerne herfor fastsat i den bekendtgørelse om økologiske fødevarer og økologisk akvakultur m.v., som til enhver tid er gældende.",
      "valid_from": "2024-12-04",
      "valid_to": null
    },
    {
      "provision_ref": "8:38",
      "chapter": "8",
      "section": "38",
      "content": "§ 38. Bestemmelser om salg gælder tilsvarende for udbud til salg, herunder annoncering og skiltning, fordeling, levering eller enhver anden form for overdragelse til tredjemand med eller uden vederlag. Bestemmelserne om salg gælder tillige besiddelse med henblik på salg.",
      "valid_from": "2024-12-04",
      "valid_to": null
    },
    {
      "provision_ref": "8:39",
      "chapter": "8",
      "section": "39",
      "content": "§ 39. En certificeret erhvervsdrivende omfattet af § 1, stk. 1, nr. 1, kan mærke uforarbejdede fødevarer, der er produceret på egen jordbrugsbedrift, efter bestemmelserne i den til enhver tid gældende bekendtgørelse om økologiske fødevarer og økologisk akvakultur m.v. og sælge dem direkte til den endelige forbruger. Henvisning til den økologiske produktionsmetode på mærkningen kan være suppleret af Ø-mærket i henhold til samme bekendtgørelse.",
      "valid_from": "2024-12-04",
      "valid_to": null
    },
    {
      "provision_ref": "8:40",
      "chapter": "8",
      "section": "40",
      "content": "§ 40. Mærkningen af forarbejdede produkter skal være ledsaget af oplysninger om, hvilke ingredienser af landbrugsoprindelse, der indgår i produkterne, og deres vægtandel af tørstof heraf.",
      "valid_from": "2024-12-04",
      "valid_to": null
    },
    {
      "provision_ref": "8:41",
      "chapter": "8",
      "section": "41",
      "content": "§ 41. Økologisk husdyrgødning og organiske stoffer fra økologisk produktion kan mærkes med Ø-mærket og sælges som økologisk.",
      "valid_from": "2024-12-04",
      "valid_to": null
    },
    {
      "provision_ref": "8:42",
      "chapter": "8",
      "section": "42",
      "content": "§ 42. Foreligger der dokumentation for et partis økologiske status, afgiver Styrelsen for Grøn Arealomlægning og Vandmiljø, hvis partiet skal føres ud af landet, efter anmodning erklæring om, at producenten er omfattet af Styrelsen for Grøn Arealomlægning og Vandmiljø's økologikontrol.",
      "valid_from": "2024-12-04",
      "valid_to": null
    },
    {
      "provision_ref": "8:43",
      "chapter": "8",
      "section": "43",
      "content": "§ 43. Importøren af økologiske produkter fra ikke-godkendte tredjelande skal, før importen finder sted, have opnået Styrelsen for Grøn Arealomlægning og Vandmiljøs tilladelse til markedsføring og anvendelse af disse produkter i den økologiske jordbrugsproduktion. Stk. 2. Importen skal anmeldes til Styrelsen for Grøn Arealomlægning og Vandmiljø inden ankomsten til Danmark på et skema, som findes på Styrelsen for Grøn Arealomlægning og Vandmiljøs hjemmeside. Anmeldelsen skal ske mindst 24 timer og mindst en fuld arbejdsdag før, produkterne fremlægges til frigivelse. Stk. 3. Importdokumenter verificeres af Styrelsen for Grøn Arealomlægning og Vandmiljø, inden produkterne frigives.",
      "valid_from": "2024-12-04",
      "valid_to": null
    },
    {
      "provision_ref": "9:44",
      "chapter": "9",
      "section": "44",
      "content": "§ 44. Producenter og virksomheder, som ikke er certificeret i henhold til bestemmelser om certificering i rådsforordningen og denne bekendtgørelse, skal på forlangende udlevere dokumentation om køb og salg af produkter til og fra producenter og virksomheder, der er underlagt økologikontrol.",
      "valid_from": "2024-12-04",
      "valid_to": null
    },
    {
      "provision_ref": "9:45",
      "chapter": "9",
      "section": "45",
      "content": "§ 45. Styrelsen for Grøn Arealomlægning og Vandmiljø kan offentliggøre resultater på grundlag af kontrollen. Offentliggørelsen kan omfatte navne og adresser på virksomheder og jordbrugsbedrifter, certificeret efter § 5, og kan ske, inden de administrative klagemuligheder er udtømte, bødeforlæg er vedtaget, eller der er faldet endelig dom. Offentliggørelse kan ske løbende i elektronisk form.",
      "valid_from": "2024-12-04",
      "valid_to": null
    },
    {
      "provision_ref": "10:46",
      "chapter": "10",
      "section": "46",
      "content": "§ 46. Styrelsen for Grøn Arealomlægning og Vandmiljø kan udstede afgørelser og andre dokumenter, der udelukkende er truffet eller udstedt på grundlag af elektronisk databehandling, alene med angivelse af Styrelsen for Grøn Arealomlægning og Vandmiljø som afsender. Stk. 2. Styrelsen for Grøn Arealomlægning og Vandmiljø kan udstede afgørelser og andre dokumenter i forbindelse med den indberetning, der er nævnt i § 12, stk. 1, uden underskrift. Afgørelser eller dokumenter skal da være forsynet med maskinel eller på tilsvarende måde gengivet underskrift. Alternativt skal der anvendes en teknik, der sikrer entydig identifikation af den, der har udstedt afgørelsen eller dokumentet.",
      "valid_from": "2024-12-04",
      "valid_to": null
    },
    {
      "provision_ref": "10:47",
      "chapter": "10",
      "section": "47",
      "content": "§ 47. Ved skriftlig henvendelse til erhvervsdrivende eller grupper af erhvervsdrivende om forhold, der er omfattet af bestemmelserne i rådsforordningen, økologiloven eller denne bekendtgørelse, kan Styrelsen for Grøn Arealomlægning og Vandmiljø anvende digital kommunikation, herunder Tast selv.",
      "valid_from": "2024-12-04",
      "valid_to": null
    },
    {
      "provision_ref": "10:48",
      "chapter": "10",
      "section": "48",
      "content": "§ 48. Erhvervsdrivende, som udøver virksomhed indenfor økologisk jordbrugsbedrift, jf. § 1, stk. 1, nr. 1, skal ved indgivelse af en anmodning om certificering, jf. § 3, indtegne og registrere bedriftens arealer via Internet Markkort i Tast selv og herefter indgive anmodningen i økologiskemaet i Tast selv. Stk. 2. Erhvervsdrivende, som udøver virksomhed indenfor økologisk virksomhed, jf. § 1, stk. 1, nr. 2, skal indgive anmodning om certificering, jf. § 3, og indberetninger efter § 13, stk. 2, i certificeringsblanketten for økologiske produktions/foderstofvirksomheder m.m. på www.virk.dk.",
      "valid_from": "2024-12-04",
      "valid_to": null
    },
    {
      "provision_ref": "10:49",
      "chapter": "10",
      "section": "49",
      "content": "§ 49. Erhvervsdrivende, som udøver virksomhed indenfor økologisk jordbrugsbedrift, jf. § 1, stk. 1, nr. 1, skal indgive indberetninger efter §§ 8-9 i økologiskemaet i Tast selv. Stk. 2. Erhvervsdrivende, som udøver virksomhed indenfor økologisk jordbrugsbedrift, jf. § 1, stk. 1, nr. 1, skal ved indgivelse af indberetninger efter § 10, indtegne og registrere bedriftens arealer via Internet Markkort i Tast selv og herefter indgive indberetningen i økologiskemaet i Tast selv.",
      "valid_from": "2024-12-04",
      "valid_to": null
    },
    {
      "provision_ref": "10:50",
      "chapter": "10",
      "section": "50",
      "content": "§ 50. Erhvervsdrivende skal ved indberetning af oplysningerne efter § 12, stk. 1, nr. 1, og indberetning af væsentlige ændringer hertil, jf. § 12, stk. 2, indtegne og registrere bedriftens arealer via Internet Markkort i Tast selv og herefter indgive indberetningen i økologiskemaet i Tast selv. Stk. 2. Erhvervsdrivende skal indberette oplysningerne efter § 12, stk. 1, nr. 2-9, og væsentlige ændringer hertil, jf. § 12, stk. 2, i økologiskemaet i Tast selv. Stk. 3. Erhvervsdrivende skal indberette oplysningerne efter § 12, stk. 1, nr. 10, i skemaet økologisk biavl i Tast selv. Stk. 4. Væsentlige ændringer til det indberettede i § 12, stk. 1, nr. 10, jf. § 12, stk. 2, skal, når det vedrører antallet af bigårde, indberettes i økologiskemaet i Tast selv. Øvrige ændringer til det indberettede skal indberettes i skemaet økologisk biavl i Tast selv.",
      "valid_from": "2024-12-04",
      "valid_to": null
    },
    {
      "provision_ref": "11:51",
      "chapter": "11",
      "section": "51",
      "content": "§ 51. Med mindre højere straf er forskyldt efter anden lovgivning, straffes med bøde den, der overtræder § 4, §§ 6-9, § 10, stk. 2-3, § 11, stk. 2, §§ 12-16, § 17, stk. 1, § 18, stk. 1, §§ 19-21, §§ 25-28, § 29, stk. 1, §§ 34-37 eller §§ 43-44. Stk. 2. Med mindre højere straf er forskyldt efter anden lovgivning, straffes med bøde den, der overtræder følgende bestemmelser i Europa-Parlamentets og Rådets forordning (EU) 2018/848 af 30. maj 2018 om økologisk produktion og mærkning af økologiske produkter og om ophævelse af Rådets forordning (EF) nr. 834/2007 artikel 9, stk. 1, artikel 10, stk. 4, artikel 11, artikel 12, stk. 1, artikel 14, stk. 1, artikel 17, stk. 1, artikel 19, stk. 1, artikel 23, stk. 1, artikel 26, stk. 4, artikel 27, artikel 28, artikel 30, stk. 2-4, artikel 34, stk. 1, 3 og 5, artikel 35, stk. 2, artikel 39, stk. 1 eller artikel 45. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2024-12-04",
      "valid_to": null
    },
    {
      "provision_ref": "12:52",
      "chapter": "12",
      "section": "52",
      "content": "§ 52. Bekendtgørelsen træder i kraft den 1. januar 2025. Stk. 2. Bekendtgørelse nr. 1384 af 29. november 2023 om økologisk jordbrugsproduktion m.v. ophæves. Stk. 3. Bekendtgørelse nr. 1330 af 2. december 2024 om økologisk jordbrugsproduktion m.v. ophæves.",
      "valid_from": "2024-12-04",
      "valid_to": null
    }
  ],
  "definitions": []
}
