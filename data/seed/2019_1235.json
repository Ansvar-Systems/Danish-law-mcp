{
  "id": "2019:1235",
  "type": "statute",
  "title": "Bekendtgørelse om optælling og registrering af de ombordværende på passagerskibe, som sejler til og fra havne i Fællesskabets medlemsstater",
  "short_name": "BEK H#LOKDOK04",
  "status": "in_force",
  "issued_date": "2019-11-28",
  "url": "https://www.retsinformation.dk/eli/lta/2019/1235/xml",
  "description": "Retsinformation source. DocumentId=CQ001062; AccessionNumber=B20190123505; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse tilsigter at øge sikkerheden og redningsmulighederne for passagerer og besætningsmedlemmer om bord på passagerskibe, der sejler til og fra havne i Fællesskabets medlemsstater, således at eftersøgnings- og redningsaktioner kan gennemføres- og ulykkers eftervirkninger kan behandles effektivt. Stk. 2. Den finder anvendelse for danske passagerskibe samt udenlandske passagerskibe, der anløber danske havne med følgende undtagelser: 1) Krigsskibe og troppetransportskibe. 2) Fritidsfartøjer. 3) Skibe, der udelukkende er i fart i havneområder eller på indre vandveje."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne forskrift forstås ved: 1) En sømil: 1.852 meter. 2) Fritidsfartøj: Et fartøj, der ikke anvendes til erhvervsmæssige formål, uanset dets fremdriftsmiddel. 3) Havneområde: Et område som defineret i artikel 2, litra r, i direktiv 2009/45/EF. 4) Højhastighedsskib: Et højhastighedsskib som defineret i regel 1 i kapitel X i SOLAS-konventionen af 1974 i den udformning, der var gældende på direktiv 2017/2109/EU vedtagelsestidspunkt. 5) ISM-koden: Den internationale kode for sikker drift af skibe og forebyggelse af forurening, vedtaget af den Internationale Søfartsorganisation (IMO) ved resolution A. 741 (18) af 4. november 1993, med senere ændringer. 6) National Single Window: Det enstrengede system til afgivelse af meldeforpligtigelser til myndighederne i medlemslandene i elektronisk format, der blev indført i medfør af artikel 5 i direktiv 2010/65/EU. 7) Ombordværende: Alle ombordværende uanset alder. 8) Passagerskib: Et skib eller et højhastighedsfartøj, som befordrer flere end 12 passagerer. 9) Rederi: Passagerskibets ejer eller ethvert andet foretagende eller enhver anden person, som f.eks. den operatør eller totalbefragter, der har overtaget ejerens ansvar for passagerskibets drift. 10) Registeransvarlig: Den person, som et rederi har udpeget som ansvarlig for opfyldelse af forpligtelserne i henhold til ISM-koden, når det er relevant, eller en person, som et rederi har pålagt ansvaret for videregivelse af oplysningerne om de ombordværende på et af rederiet opereret passagerskib. 11) Rutefart: En række skibsoverfarter, der gennemføres for at tjene trafikken mellem de samme to eller flere havne, eller en række sejladser fra og til den samme havn uden mellemliggende anløb, enten: a) i henhold til en offentliggjort fartplan, eller b) med så regelmæssige eller hyppige overfarter, at disses systematiske karakter umiddelbart kan konstateres. 12) Tredjeland: Et land, som ikke er en EU-medlemsstat. 13) Udpeget myndighed: Den kompetente myndighed, som er ansvarlig for eftersøgnings- og redningstjenester, eller som tager sig af en ulykkes eftervirkninger, og som med henblik herpå har adgang til de oplysninger, der kræves indberettet efter denne bekendtgørelse."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Alle ombordværende på passagerskibe, der afgår fra en dansk havn, skal optælles inden skibets afsejling, og antallet skal meddeles til skibets fører. Stk. 2. Frem til den 21. december 2023 skal antallet af ombordværende inden afsejlingen fra havn meddeles til rederiets registeransvarlige eller til det landbaserede system, som tilhører rederiet og hvorfra det på ethvert tidspunkt uden vanskelighed kan stilles til rådighed for den udpegede myndighed. Stk. 3. Fra den 21. december 2023 skal antallet af ombordværende stilles til rådighed for den udpegede myndighed inden afsejlingen fra havn via rapportering til det danske National Single Window."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Skibsføreren på et dansk skib samt skibsføreren på et skib fra et tredjeland, der afgår fra dansk havn, skal inden afsejlingen sikre, at antallet af ombordværende ikke overskrider det antal, som passagerskibet har tilladelse til at befordre."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Passagerskibe, der afsejler fra danske havne med henblik på at tilbagelægge en rejse på mere end 20 sømil fra afsejlingsstedet til næste anløbshavn, skal inden skibets afsejling registrere følgende om de ombordværende: 1) fornavn og efternavn, 2) køn, 3) nationalitet, 4) fødselsdato, og 5) når en passager anmoder herom, alle oplysninger, som kræves af hensyn til særlig behandling eller bistand i en nødsituation. Stk. 2. Frem til den 21. december 2023 skal de registrerede oplysninger i stk. 1 senest 15 minutter efter skibets afsejling meddeles til rederiets registeransvarlige eller til det landbaserede system, som tilhører rederiet og hvorfra de på ethvert tidspunkt uden vanskelighed kan stilles til rådighed for den udpegede myndighed. Stk. 3. Fra den 21. december 2023 skal de registrerede oplysninger i stk. 1 senest 15 minutter efter skibets afsejling stilles til rådighed for den udpegede myndighed via rapportering til det danske National Single Window."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Rederier, hvis passagerskibe fører dansk flag skal når de forlader en havn i et tredjeland for at sejle til en havn i Fællesskabet, sikre, at oplysningerne i § 3, stk. 1, og § 5, stk. 1, bringes til veje og stilles til rådighed for den udpegede myndighed i det land skibet skal anløbe. Stk. 2. Rederier, hvis passagerskibe fører tredjelandes flag, skal når skibene forlader en havn uden for Fællesskabet for at sejle til en dansk havn, sikre, at de i § 3, stk. 1, og § 5, stk. 1, nævnte oplysninger indsamles og stilles til rådighed for den danske udpegede myndighed som fastlagt i henholdsvis § 3, stk. 2 og 3, og § 5, stk. 2 og 3."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Rederier som opererer passagerskibe, der i henhold til §§ 3, 5 og 6 skal foretage personregistrering, skal fastlægge procedurer herfor og sikre deres effektive anvendelse således, at de oplysninger der kræves, indberettes præcist og rettidigt. Stk. 2. Indsamling og registrering af oplysningerne skal ske på en sådan måde, at det ikke skaber unødige forsinkelser for passagererne i forbindelse med ombordstigning eller landgang fra fartøjet. Forskellig indsamling af oplysninger på samme rute eller på lignende ruter skal undgås. Stk. 3. Rederiet skal udpege en registeransvarlig, som skal være ansvarlig for opbevaring og indberetning af de oplysninger, der er omhandlet i disse bestemmelser. Stk. 4. Rederiet skal sikre, at oplysninger om personer, der har tilkendegivet behov for særlig behandling eller bistand i en nødsituation, registreres forsvarligt og videregives til skibsføreren inden et passagerskibs afsejling."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Uden at det berører andre retlige forpligtelser, der overholder EU-lovgivningen og national lovgivning om databeskyttelse, må personoplysninger, som indsamles i henhold til § 5, stk. 1 ikke behandles eller anvendes til andre formål. Sådanne personoplysninger skal altid behandles i overensstemmelse med EU-lovgivningen om databeskyttelse og privatlivets fred og slettes automatisk og uden unødig forsinkelse, når de ikke længere er nødvendige. Stk. 2. Personoplysninger som rederiet indsamler i overensstemmelse med bestemmelserne i § 5, stk. 1 må ikke opbevares længere, end det er nødvendigt for at efterleve denne bekendtgørelse, og under alle omstændigheder kun til det øjeblik, hvor oplysningerne er stillet til rådighed for den udpegede myndighed som fastlagt i henholdsvis § 5 stk. 2 og stk. 3, og den pågældende sejlads er sikkert tilendebragt. Med forbehold af andre specifikke retlige forpligtelser i EU-retten eller i national ret, herunder til statistiske formål, skal oplysninger, som ikke længere er nødvendige til dette formål, slettes automatisk og uden unødig forsinkelse."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Et rederi, der opererer passagerskibe på ruter i indenrigsfart eller mellem to medlemsstater, kan, når det finder det uigennemførligt at registrere oplysningerne i § 5, stk. 1, helt eller delvist anmode om at blive fritaget herfor, når de pågældende passagerskibe opererer på ruter, hvor sandsynligheden for, at bølgehøjden overstiger to meter, er mindre end 10 %, målt på årsbasis, og: 1) rejsen ikke overstiger ca. 30 sømil fra afsejlingsstedet, eller 2) hovedformålet med ruten er at tilvejebringe regelmæssige forbindelser til fjerntliggende samfund til almindelige formål. Stk. 2. En anmodning efter stk. 1 skal godtgøre de fastlagte forudsætninger i bestemmelsen, herunder registreringens uigennemførlighed. Endvidere skal det dokumenteres, at det område, som de pågældende skibe besejler, er forsynet med landbaserede navigationshjælpemidler, at der udsendes pålidelige vejrudsigter for det, samt at der findes fyldestgørende og tilstrækkelige eftersøgnings- og redningsfaciliteter. Stk. 3. Undtagelser, der indrømmes i henhold til stk. 1, må ikke have nogen skadelig virkning på konkurrencen. Stk. 4. Der kan ikke fritages eller indrømmes undtagelser til passagerskibe fra et tredjeland, som er kontraherende part til SOLAS-konventionen, hvis landet ikke tilslutter sig fritagelsen efter de relevante SOLAS-bestemmelser."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Overtrædelse af denne bekendtgørelse straffes med bøde. Stk. 2. Ved fastsættelse af bødens størrelse anses det som en skærpende omstændighed såfremt der ved overtrædelsen er sket skade på liv eller helbred eller fremkaldt fare herfor. Stk. 3. Sker der ikke konfiskation af udbytte, som er opnået ved overtrædelsen, skal der ved udmåling af bøde, herunder tillægsbøde, tages særligt hensyn til størrelsen af en opnået eller tilsigtet økonomisk fordel. Stk. 4. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Bekendtgørelsen træder i kraft den 21. december 2019. Stk. 2. Teknisk forskrift af 15. december 1998 om optælling og registrering af de ombordværende i passagerskibe ophæves."
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Bekendtgørelsen gælder kun for grønlandske passagerskibe, når de anløber havne i Fællesskabet."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse tilsigter at øge sikkerheden og redningsmulighederne for passagerer og besætningsmedlemmer om bord på passagerskibe, der sejler til og fra havne i Fællesskabets medlemsstater, således at eftersøgnings- og redningsaktioner kan gennemføres- og ulykkers eftervirkninger kan behandles effektivt. Stk. 2. Den finder anvendelse for danske passagerskibe samt udenlandske passagerskibe, der anløber danske havne med følgende undtagelser: 1) Krigsskibe og troppetransportskibe. 2) Fritidsfartøjer. 3) Skibe, der udelukkende er i fart i havneområder eller på indre vandveje.",
      "valid_from": "2019-11-28",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne forskrift forstås ved: 1) En sømil: 1.852 meter. 2) Fritidsfartøj: Et fartøj, der ikke anvendes til erhvervsmæssige formål, uanset dets fremdriftsmiddel. 3) Havneområde: Et område som defineret i artikel 2, litra r, i direktiv 2009/45/EF. 4) Højhastighedsskib: Et højhastighedsskib som defineret i regel 1 i kapitel X i SOLAS-konventionen af 1974 i den udformning, der var gældende på direktiv 2017/2109/EU vedtagelsestidspunkt. 5) ISM-koden: Den internationale kode for sikker drift af skibe og forebyggelse af forurening, vedtaget af den Internationale Søfartsorganisation (IMO) ved resolution A. 741 (18) af 4. november 1993, med senere ændringer. 6) National Single Window: Det enstrengede system til afgivelse af meldeforpligtigelser til myndighederne i medlemslandene i elektronisk format, der blev indført i medfør af artikel 5 i direktiv 2010/65/EU. 7) Ombordværende: Alle ombordværende uanset alder. 8) Passagerskib: Et skib eller et højhastighedsfartøj, som befordrer flere end 12 passagerer. 9) Rederi: Passagerskibets ejer eller ethvert andet foretagende eller enhver anden person, som f.eks. den operatør eller totalbefragter, der har overtaget ejerens ansvar for passagerskibets drift. 10) Registeransvarlig: Den person, som et rederi har udpeget som ansvarlig for opfyldelse af forpligtelserne i henhold til ISM-koden, når det er relevant, eller en person, som et rederi har pålagt ansvaret for videregivelse af oplysningerne om de ombordværende på et af rederiet opereret passagerskib. 11) Rutefart: En række skibsoverfarter, der gennemføres for at tjene trafikken mellem de samme to eller flere havne, eller en række sejladser fra og til den samme havn uden mellemliggende anløb, enten: a) i henhold til en offentliggjort fartplan, eller b) med så regelmæssige eller hyppige overfarter, at disses systematiske karakter umiddelbart kan konstateres. 12) Tredjeland: Et land, som ikke er en EU-medlemsstat. 13) Udpeget myndighed: Den kompetente myndighed, som er ansvarlig for eftersøgnings- og redningstjenester, eller som tager sig af en ulykkes eftervirkninger, og som med henblik herpå har adgang til de oplysninger, der kræves indberettet efter denne bekendtgørelse.",
      "valid_from": "2019-11-28",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Alle ombordværende på passagerskibe, der afgår fra en dansk havn, skal optælles inden skibets afsejling, og antallet skal meddeles til skibets fører. Stk. 2. Frem til den 21. december 2023 skal antallet af ombordværende inden afsejlingen fra havn meddeles til rederiets registeransvarlige eller til det landbaserede system, som tilhører rederiet og hvorfra det på ethvert tidspunkt uden vanskelighed kan stilles til rådighed for den udpegede myndighed. Stk. 3. Fra den 21. december 2023 skal antallet af ombordværende stilles til rådighed for den udpegede myndighed inden afsejlingen fra havn via rapportering til det danske National Single Window.",
      "valid_from": "2019-11-28",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Skibsføreren på et dansk skib samt skibsføreren på et skib fra et tredjeland, der afgår fra dansk havn, skal inden afsejlingen sikre, at antallet af ombordværende ikke overskrider det antal, som passagerskibet har tilladelse til at befordre.",
      "valid_from": "2019-11-28",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Passagerskibe, der afsejler fra danske havne med henblik på at tilbagelægge en rejse på mere end 20 sømil fra afsejlingsstedet til næste anløbshavn, skal inden skibets afsejling registrere følgende om de ombordværende: 1) fornavn og efternavn, 2) køn, 3) nationalitet, 4) fødselsdato, og 5) når en passager anmoder herom, alle oplysninger, som kræves af hensyn til særlig behandling eller bistand i en nødsituation. Stk. 2. Frem til den 21. december 2023 skal de registrerede oplysninger i stk. 1 senest 15 minutter efter skibets afsejling meddeles til rederiets registeransvarlige eller til det landbaserede system, som tilhører rederiet og hvorfra de på ethvert tidspunkt uden vanskelighed kan stilles til rådighed for den udpegede myndighed. Stk. 3. Fra den 21. december 2023 skal de registrerede oplysninger i stk. 1 senest 15 minutter efter skibets afsejling stilles til rådighed for den udpegede myndighed via rapportering til det danske National Single Window.",
      "valid_from": "2019-11-28",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Rederier, hvis passagerskibe fører dansk flag skal når de forlader en havn i et tredjeland for at sejle til en havn i Fællesskabet, sikre, at oplysningerne i § 3, stk. 1, og § 5, stk. 1, bringes til veje og stilles til rådighed for den udpegede myndighed i det land skibet skal anløbe. Stk. 2. Rederier, hvis passagerskibe fører tredjelandes flag, skal når skibene forlader en havn uden for Fællesskabet for at sejle til en dansk havn, sikre, at de i § 3, stk. 1, og § 5, stk. 1, nævnte oplysninger indsamles og stilles til rådighed for den danske udpegede myndighed som fastlagt i henholdsvis § 3, stk. 2 og 3, og § 5, stk. 2 og 3.",
      "valid_from": "2019-11-28",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Rederier som opererer passagerskibe, der i henhold til §§ 3, 5 og 6 skal foretage personregistrering, skal fastlægge procedurer herfor og sikre deres effektive anvendelse således, at de oplysninger der kræves, indberettes præcist og rettidigt. Stk. 2. Indsamling og registrering af oplysningerne skal ske på en sådan måde, at det ikke skaber unødige forsinkelser for passagererne i forbindelse med ombordstigning eller landgang fra fartøjet. Forskellig indsamling af oplysninger på samme rute eller på lignende ruter skal undgås. Stk. 3. Rederiet skal udpege en registeransvarlig, som skal være ansvarlig for opbevaring og indberetning af de oplysninger, der er omhandlet i disse bestemmelser. Stk. 4. Rederiet skal sikre, at oplysninger om personer, der har tilkendegivet behov for særlig behandling eller bistand i en nødsituation, registreres forsvarligt og videregives til skibsføreren inden et passagerskibs afsejling.",
      "valid_from": "2019-11-28",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Uden at det berører andre retlige forpligtelser, der overholder EU-lovgivningen og national lovgivning om databeskyttelse, må personoplysninger, som indsamles i henhold til § 5, stk. 1 ikke behandles eller anvendes til andre formål. Sådanne personoplysninger skal altid behandles i overensstemmelse med EU-lovgivningen om databeskyttelse og privatlivets fred og slettes automatisk og uden unødig forsinkelse, når de ikke længere er nødvendige. Stk. 2. Personoplysninger som rederiet indsamler i overensstemmelse med bestemmelserne i § 5, stk. 1 må ikke opbevares længere, end det er nødvendigt for at efterleve denne bekendtgørelse, og under alle omstændigheder kun til det øjeblik, hvor oplysningerne er stillet til rådighed for den udpegede myndighed som fastlagt i henholdsvis § 5 stk. 2 og stk. 3, og den pågældende sejlads er sikkert tilendebragt. Med forbehold af andre specifikke retlige forpligtelser i EU-retten eller i national ret, herunder til statistiske formål, skal oplysninger, som ikke længere er nødvendige til dette formål, slettes automatisk og uden unødig forsinkelse.",
      "valid_from": "2019-11-28",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Et rederi, der opererer passagerskibe på ruter i indenrigsfart eller mellem to medlemsstater, kan, når det finder det uigennemførligt at registrere oplysningerne i § 5, stk. 1, helt eller delvist anmode om at blive fritaget herfor, når de pågældende passagerskibe opererer på ruter, hvor sandsynligheden for, at bølgehøjden overstiger to meter, er mindre end 10 %, målt på årsbasis, og: 1) rejsen ikke overstiger ca. 30 sømil fra afsejlingsstedet, eller 2) hovedformålet med ruten er at tilvejebringe regelmæssige forbindelser til fjerntliggende samfund til almindelige formål. Stk. 2. En anmodning efter stk. 1 skal godtgøre de fastlagte forudsætninger i bestemmelsen, herunder registreringens uigennemførlighed. Endvidere skal det dokumenteres, at det område, som de pågældende skibe besejler, er forsynet med landbaserede navigationshjælpemidler, at der udsendes pålidelige vejrudsigter for det, samt at der findes fyldestgørende og tilstrækkelige eftersøgnings- og redningsfaciliteter. Stk. 3. Undtagelser, der indrømmes i henhold til stk. 1, må ikke have nogen skadelig virkning på konkurrencen. Stk. 4. Der kan ikke fritages eller indrømmes undtagelser til passagerskibe fra et tredjeland, som er kontraherende part til SOLAS-konventionen, hvis landet ikke tilslutter sig fritagelsen efter de relevante SOLAS-bestemmelser.",
      "valid_from": "2019-11-28",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Overtrædelse af denne bekendtgørelse straffes med bøde. Stk. 2. Ved fastsættelse af bødens størrelse anses det som en skærpende omstændighed såfremt der ved overtrædelsen er sket skade på liv eller helbred eller fremkaldt fare herfor. Stk. 3. Sker der ikke konfiskation af udbytte, som er opnået ved overtrædelsen, skal der ved udmåling af bøde, herunder tillægsbøde, tages særligt hensyn til størrelsen af en opnået eller tilsigtet økonomisk fordel. Stk. 4. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2019-11-28",
      "valid_to": null
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Bekendtgørelsen træder i kraft den 21. december 2019. Stk. 2. Teknisk forskrift af 15. december 1998 om optælling og registrering af de ombordværende i passagerskibe ophæves.",
      "valid_from": "2019-11-28",
      "valid_to": null
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Bekendtgørelsen gælder kun for grønlandske passagerskibe, når de anløber havne i Fællesskabet.",
      "valid_from": "2019-11-28",
      "valid_to": null
    }
  ],
  "definitions": []
}
