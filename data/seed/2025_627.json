{
  "id": "2025:627",
  "type": "statute",
  "title": "Bekendtgørelse om tilskud til producentorganisationer m.v. under markedsordningen for frugt og grønt",
  "short_name": "BEK H#LOKDOK04",
  "status": "in_force",
  "issued_date": "2025-05-28",
  "url": "https://www.retsinformation.dk/eli/lta/2025/627/xml",
  "description": "Retsinformation source. DocumentId=DM000090; AccessionNumber=B20250062705; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Der kan ydes tilskud til producentorganisationers produktion og afsætning af produkter i henhold til artikel 51 i Europa-Parlamentets og Rådets forordning (EU) 2021/2115 af 2. december 2021."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Bedrift: Den samlede bedrift dækkende alle producentens producerende enheder. 2) Driftsfond: Den fond, der er oprettet og administreret af en producentorganisation for at finansiere det tilskudsudløsende driftsprogram. 3) Producent: En fysisk eller juridisk person eller en sammenslutning af fysiske eller juridiske personer, hvis bedrift befinder sig inden for traktaternes territoriale anvendelsesområde, og som udøver en landbrugsaktivitet, jf. artikel 3, stk. 1, nr. 1, i Europa-Parlamentets og Rådets forordning (EU) 2021/2115 af 2. december 2021, og som udelukkende producerer frugt og grøntsager som omhandlet i artikel 1, stk. 2, litra i, i Europa-Parlamentets og Rådets forordning (EU) nr. 1308/2013 bestemt til forarbejdning. 4) Producentorganisation: En sammenslutning eller organisation, der består og kontrolleres af personer fra frugt og grøntsektoren, der er oprettet på initiativ af producenterne, der forfølger et bestemt mål, og der har mindst ét af de formål, der er nævnt i artikel 152, stk. 1, litra c, i Europa-Parlamentets og Rådets forordning (EU) nr. 1308/2013 af 17. december 2013. 5) Referenceomsætning: Værdien af den afsatte produktion af producentorganisationens egen produktion og de tilsluttede producenters produktion, og som kun omfatter de frugter og grøntsager, som producentorganisationen er anerkendt for. 6) Styrelsen: Styrelsen for Grøn Arealomlægning og Vandmiljø."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Kriterier for tilskudsberettigelse: 1) Producentorganisationen skal være anerkendt af styrelsen. 2) Producentorganisationen skal oprette en driftsfond. 3) Producentorganisationen skal udarbejde et tre-syvårigt driftsprogram, der skal godkendes af styrelsen."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Producentorganisationer kan ved ansøgning til styrelsen anmode om anerkendelse i henhold til artikel 152 i Europa-Parlamentets og Rådets forordning (EU) nr. 1308/2013 af 17. december 2013."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. En producentorganisation skal for at blive anerkendt opfylde mindst ét af følgende krav for antal producenter og omsætning: 1) 15 producenter med en samlet årlig referenceomsætning på mindst kr. 5 millioner. 2) 5 producenter med en samlet årlig referenceomsætning på mindst kr. 10 millioner. Stk. 2. De i stk. 1 nævnte producenter skal være fysiske personer eller selvstændige juridiske personer. Stk. 3. Producentorganisationen skal være registreret hos Erhvervsstyrelsen."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. En producent skal være tilsluttet en producentorganisation i mindst ét år. Stk. 2. Producenter har en opsigelsesperiode på 6 måneder. Producenter skal ved opsigelse af medlemskabet skriftligt meddele det til producentorganisationen inden den 30. juni for at udtræde af producentorganisationen den 31. december i samme år. Stk. 3. Producentorganisationen skal oplyse styrelsen om alle tilsluttede producenter i forbindelse med den i § 22, stk. 1, eller § 23 nævnte årlige ansøgning om driftsprogram og den i § 47, stk. 2, nævnte årlige ansøgning om udbetaling. Der oplyses om fratrædende producenter inden den 30. juni. Stk. 4. Producenter skal være indmeldt i producentorganisationen fra 1. januar et givent år, for at der kan gives tilskud til investeringer på bedriften det pågældende år. Der kan ikke gives tilskud til opstart af en helt ny produktion."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. En producent, som er medlem af en producentorganisation, kan ikke samtidig være medlem af en anden producentorganisation eller sammenslutning af producentorganisationer for de produkter, som pågældende producentorganisation er anerkendt for."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Producentorganisationens udkast til vedtægter skal godkendes af styrelsen, før de vedtages på generalforsamling og træder i kraft. Tilsvarende gælder for eventuelle senere ændringer af vedtægterne. Stk. 2. Producentorganisationens vedtægter skal forpligte de deltagende producenter til at afsætte hele deres produktion af de produkter, som producentorganisationen er anerkendt for, gennem producentorganisationen, jf. dog § 9."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Producentorganisationen kan i vedtægterne fastsætte, at producenterne har mulighed for at afsætte deres produktion uden om producentorganisationen. Stk. 2. Producenterne skal føre regnskab med alt salg, der ikke foretages via producentorganisationen og gøre dette regnskab tilgængeligt for producentorganisationen. Stk. 3. Producentorganisationen skal overvåge og kontrollere omfanget af det i stk. 1 og 2 nævnte salg."
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Producentorganisationen skal senest to måneder inden fremsendelse af den i § 22, stk. 1, og § 23 nævnte ansøgning om godkendelse eller årlige specifikation af driftsprogrammet skriftligt orientere alle deltagende producenter om det påtænkte indhold af næste års driftsprogram. Orienteringen skal endvidere indeholde oplysninger vedrørende producenternes mulighed for at fremsætte forslag til indholdet af næste års driftsprogram. Stk. 2. Driftsprogrammet skal optages som et selvstændigt punkt på dagsordenen ved den årlige generalforsamling og være indeholdt i beretningen. Stk. 3. Intet medlem må råde over en stemmeandel på mere end 20 pct. Stk. 4. Producenter, der ikke bidrager til referenceomsætningen, har ikke stemmeret til beslutninger vedrørende driftsfonden, og må ikke medregnes i forbindelse med det i § 5, stk. 1, nævnte krav om mindste antal deltagende producenter eller drage direkte fordel af ordninger, der finansieres af EU. Stk. 5. Proceduren for fordelingen af stemmeandele skal fremgå af producentorganisationens vedtægter. Derudover skal producentorganisationen på styrelsens anmodning kunne fremvise en oversigt over samtlige stemmeberettigede producenter med angivelse af hver enkelt producents stemmeandel."
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Såfremt anerkendte producentorganisationer ønsker at sammenlægge sig, kan de skriftligt ansøge om at blive anerkendt som én sammenlagt producentorganisation. Stk. 2. Sammenlægning af producentorganisationer består af en organisationssammenlægning samt en sammenlægning af driftsprogrammer. Sammenlægning skal ske på én af følgende måder: 1) Sammenlægning af driftsprogrammer fra sammenlægningstidspunktet. 2) Den sammenlagte producentorganisation fortsætter med de oprindelige programmer separat frem til 1. januar året efter sammenlægningen. 3) Godkendelse af at fortsætte sideløbende med separate driftsprogrammer på baggrund af en begrundet ansøgning fra producentorganisationerne. Stk. 3. Sammenlagte producentorganisationer skal opfylde de samme forpligtelser som ikke-sammenlagte producentorganisationer, ligesom sammenlagte driftsprogrammer skal opfylde de til enhver tid gældende forpligtelser til sammensætningen af driftsprogrammer."
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Anerkendte producentorganisationer skal oprette en driftsfond."
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Driftsfonden må udelukkende anvendes til gennemførelsen af et godkendt driftsprogram."
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Driftsfonden skal forvaltes med separat bogføring, separat bankkonto og driftsfondens regnskab skal holdes adskilt fra producentorganisationens øvrige regnskab. Stk. 2. Alle udgifter og indtægter i driftsfonden skal bogføres på en sådan måde, at de enkelte poster kan identificeres og kontrolleres. Udgifter og indtægter skal modsvares af betalingstransaktioner, og det skal fremgå af den separate bankkonto, at beløbet er overført. Producentorganisationen skal have en særskilt bankkonto til driftsfonden. Fra kontoen må der kun være transaktioner til finansiering af driftsfonden, og disse skal kunne identificeres i overensstemmelse med projektbeskrivelser, bankudtog og fakturaer. Stk. 3. Driftsfondens regnskab skal indgå som et særskilt punkt i producentorganisationens årsrapport."
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Producentorganisationen skal for driftsprogrammet sikre, 1) at driftsprogrammet forfølger de målsætninger, der er omhandlet i artikel 46, litra b, e og f, i Europa-Parlamentets og Rådets forordning (EU) 2021/2115, 2) at mindst 15 pct. af udgifterne dækker interventioner, der er knyttet til de i artikel 46, litra e og f, i Europa-Parlamentets og Rådets forordning (EU) 2021/2115, omhandlede målsætninger, 3) at driftsprogrammet omfatter tre eller flere aktioner, som er knyttet til de målsætninger, der er nævnt i artikel 46, litra e og f, i Europa-Parlamentets og Rådets forordning (EU) 2021/2115, 4) at mindst 2 pct. af udgifterne omfatter de interventioner, der er knyttet til målsætningen nævnt i artikel 46, litra d, i Europa-Parlamentets og Rådets forordning (EU) 2021/2115, og 5) at udgifterne for interventionerne inden for de i artikel 47, stk. 2, litra f, g og h, i Europa-Parlamentets og Rådets forordning (EU) 2021/2115, omhandlede interventionstyper ikke overstiger 33,3 pct. af de samlede udgifter. Stk. 2. Hvis mindst 80 pct. af producenterne af en producentorganisation er omfattet af en eller flere identiske miljø- og klimavenlige landbrugsforpligtelser eller økologiske landbrugsforpligtelser, der er fastsat i kapitel IV i Europa-Parlamentets og Rådets forordning (EU) 2021/2115 af 2. december 2021, regnes hver af disse forpligtelser som en aktion med henblik på mindsteantallet på tre, jf. stk. 1, nr. 3. Stk. 3. Allokeringsforpligtelserne nævnt i stk. 1, nr. 2-5, opgøres over hele driftsprogrammets løbetid."
    },
    {
      "provision_ref": "4:16",
      "chapter": "4",
      "section": "16",
      "content": "§ 16. De miljøaktionstyper, der fremgår af den til enhver tid gældende miljøpositivliste, jf. bilag 1, er tilskudsberettigede."
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Investeringer, der foretages med henblik på vandbesparelse, er tilskudsberettigede, hvis det sikres, 1) at investeringen medfører en potentiel vandbesparelse på mindst 7 pct., 2) at investeringen medfører en faktisk reduktion på mindst 5 pct., og 3) at der som led i investeringen forefindes eller installeres et vandmålersystem, der gør det muligt at måle vandforbruget på bedriftsniveau eller på niveauet for den relevante produktionsenhed."
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Anerkendte producentorganisationer, der i deres godkendte driftsprogram tildeles tilskud under aktionstypen salgsfremstød, kommunikation og markedsføring mv., skal dokumentere, at salgsfremstød sker i overensstemmelse med artikel 14 i Kommissionens delegerede forordning (EU) 2022/126 af 7. december 2021. Stk. 2. Reklamemateriale til generiske salgsfremstød og salgsfremstød for kvalitetsmærker forsynes med Unionens logo og følgende finansieringserklæring: »Finansieret af Den Europæiske Union«. Stk. 3. Unionens logo og finansieringserklæringen skal vises i overensstemmelse med de tekniske karakteristika, der er fastsat i Kommissionens gennemførelsesforordning (EU) nr. 821/2014."
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Anerkendte producentorganisationer, der i deres godkendte driftsprogram tildeles tilskud for rådgivningstjenester, skal sikre dokumentation for: 1) Dato og varighed i antal timer. 2) Rådgivningens indhold og formål. 3) Den godkendte rådgivningsaftale i driftsprogrammet som rådgivningstjenesten relaterer til."
    },
    {
      "provision_ref": "4:20",
      "chapter": "4",
      "section": "20",
      "content": "§ 20. De tilskudsberettigede udgifter til driftsprogrammet omfatter ikke udgifter, hvortil der gives andre nationale tilskud eller EU-tilskud."
    },
    {
      "provision_ref": "4:21",
      "chapter": "4",
      "section": "21",
      "content": "§ 21. Driftsprogrammer kan indeholde følgende tilskudsberettigede udgifter for kriseindsatsområdet: 1) Høstforsikring. 2) Nødgeneratorer for elforsyning. 3) Vandforsyning til krise- og nødsituationer. Stk. 2. Tilskudsberettigede udgifter for kriseindsatsområdet, jf. stk. 1, gælder ligeledes for producentorganisationer, der allerede er anerkendte efter bekendtgørelser om tilskud til producentorganisationer mv. under markedsordningen for frugt og grønt."
    },
    {
      "provision_ref": "4:22",
      "chapter": "4",
      "section": "22",
      "content": "§ 22. Ansøgning om godkendelse af det tre-syvårige driftsprogram skal indgives til styrelsen på det ansøgningsskema med dertilhørende bilag, der er tilgængeligt for ordningen på styrelsens hjemmeside. Stk. 2. Ved ansøgninger om godkendelse, skal der vedlægges en begrundelse med et fyldestgørende estimat for de anslåede udgifter på det relevante indsatsområde. Stk. 3. Ansøgninger om godkendelse af driftsprogrammet, jf. stk. 1, kan tidligst indgives til styrelsen 1. juli 2025."
    },
    {
      "provision_ref": "4:23",
      "chapter": "4",
      "section": "23",
      "content": "§ 23. En årlig specifikation af det godkendte driftsprogram skal indgives til styrelsen på det ansøgningsskema med dertilhørende bilag, der er tilgængeligt for ordningen på styrelsens hjemmeside."
    },
    {
      "provision_ref": "4:24",
      "chapter": "4",
      "section": "24",
      "content": "§ 24. Den årlige specifikation af det godkendte driftsprogram skal vedlægges to sammenlignelige tilbud, afgivet af to af hinanden uafhængige parter, for alle indkøb, der overstiger kr. 50.000,00, til dokumentation for rimelige priser. Hvis det ene tilbud indeholder elementer, som det andet tilbud ikke gør, skal det være muligt at trække udgiften for disse elementer ud, så priserne kan sammenlignes. Hvis der indsendes tilbud på varer, der opfylder samme formål, skal der vedlægges en velbegrundet teknisk og faglig vurdering af, at varerne opfylder samme formål. Stk. 2. Der ydes tilskud til det billigste tilbud på baggrund af de to sammenlignelige tilbud, jf. dog stk. 3. Stk. 3. Der kan ydes tilskud til det dyrere af de to sammenlignelige tilskud, hvis det vurderes, at der er væsentlige holdepunkter herfor. Stk. 4. Forpligtelsen i stk. 1 kan fraviges, hvis der alene findes én leverandør. Ansøgers begrundelse for kun at vedlægge ét tilbud skal fremgå af ansøgningen."
    },
    {
      "provision_ref": "4:25",
      "chapter": "4",
      "section": "25",
      "content": "§ 25. Ansøgninger jf. § 22, stk. 1, og § 23 skal være modtaget i styrelsen senest den 15. oktober i året forud for det år, hvor driftsprogrammet gennemføres. Ansøgningsfristen kan i særlige tilfælde fraviges."
    },
    {
      "provision_ref": "4:26",
      "chapter": "4",
      "section": "26",
      "content": "§ 26. Når ansøgningen om godkendelse af driftsprogram er indsendt til styrelsen, kan driftsprogrammet igangsættes for den anerkendte producentorganisations egen regning og risiko."
    },
    {
      "provision_ref": "4:27",
      "chapter": "4",
      "section": "27",
      "content": "§ 27. Ansøgning om ændring af driftsprogrammet skal indgives til styrelsen på det ansøgningsskema om ændringer, der er tilgængeligt på styrelsens hjemmeside."
    },
    {
      "provision_ref": "4:28",
      "chapter": "4",
      "section": "28",
      "content": "§ 28. Producentorganisationen kan ansøge om ændringer til driftsprogrammet tre gange årligt. Ansøgninger om ændringer skal indsendes inden for følgende perioder i det år, hvor driftsprogrammet gennemføres: 1) 1. marts-15. marts. 2) 1. august-15. august. 3) 15. oktober-1. november."
    },
    {
      "provision_ref": "4:29",
      "chapter": "4",
      "section": "29",
      "content": "§ 29. Ansøgning om ændring af driftsprogrammet skal vedlægges to sammenlignelige tilbud, afgivet af to af hinanden uafhængige parter, for alle indkøb, der overstiger kr. 50.000,00, til dokumentation for rimelige priser. Hvis det ene tilbud indeholder elementer, som det andet tilbud ikke gør, skal det være muligt at trække udgiften for disse elementer ud, så priserne kan sammenlignes. Hvis der indsendes tilbud på varer, der opfylder samme formål, skal der vedlægges en velbegrundet teknisk og faglig vurdering af, at varerne opfylder samme formål. Stk. 2. Der ydes tilskud til det billigste tilbud på baggrund af de to sammenlignelige tilbud, jf. dog stk. 3. Stk. 3. Der kan ydes tilskud til det dyrere af de to sammenlignelige tilskud, når det vurderes, at der er væsentlige holdepunkter herfor i begrundelsen. Stk. 4. Forpligtelsen i stk. 1 kan fraviges, hvis der alene findes én leverandør. Ansøgers begrundelse for kun at vedlægge ét tilbud skal fremgå af ansøgningen."
    },
    {
      "provision_ref": "4:30",
      "chapter": "4",
      "section": "30",
      "content": "§ 30. Ændringer i driftsprogrammet må ikke iværksættes uden forudgående godkendelse, jf. dog § 31."
    },
    {
      "provision_ref": "4:31",
      "chapter": "4",
      "section": "31",
      "content": "§ 31. Ændringer af driftsprogrammet kan iværksættes forud for godkendelse og for producentorganisationens egen regning og risiko, når disse kun vedrører indkøbsudgifter til enkelte indsatsområder i driftsprogrammet, hvis 1) udgifterne maksimalt overskrides med 20 pct., 2) det totale budget i driftsprogrammet omfattende samtlige indsatsområder ikke overskrides, og 3) ansøgning om ændring er indsendt til styrelsen. Stk. 2. Efter den 1. november kan ændringer efter stk. 1 alene vedrøre nødvendige udgifter til allerede godkendte investeringer."
    },
    {
      "provision_ref": "5:32",
      "chapter": "5",
      "section": "32",
      "content": "§ 32. Foretager producentorganisationen under et godkendt driftsprogram investeringer på individuelle producenters bedrifter, skal investeringerne ejes af producentorganisationen. Stk. 2. Producentorganisationen skal i forbindelse med den årlige tilskudsansøgning vedlægge en inventarliste, der viser, hvor alle investeringerne er placeret fysisk."
    },
    {
      "provision_ref": "5:33",
      "chapter": "5",
      "section": "33",
      "content": "§ 33. Producentorganisationen er forpligtet til at sikre, 1) at erhvervede immaterielle og materielle investeringer anvendes i overensstemmelse med deres beskaffenhed, formål og tiltænkte anvendelse som beskrevet i det godkendte driftsprogram, og 2) at erhvervede immaterielle og materielle investeringer forbliver producentorganisationens ejendom og i producentorganisationens besiddelse i mindst fem år. Perioden beregnes fra datoen for erhvervelsen af investeringen eller fra den dato, hvor investeringen stilles til rådighed for producentorganisationen, jf. dog stk. 3. Stk. 2. Hvis investeringer erstattes før opretholdelsesperioden, jf. stk. 1, nr. 2, er udløbet, skal den højeste værdi af enten salgsprisen eller restværdien af de erstattede investeringer tilføres producentorganisationens driftsfond eller fratrækkes de dertil forbundne genanskaffelsesomkostninger. Stk. 3. Investeringer, der i henhold til deres beskaffenhed, formål og tiltænkte anvendelse som beskrevet i det godkendte driftsprogram ikke kan opretholdes i fem år, er undtaget fra stk. 1, nr. 2."
    },
    {
      "provision_ref": "5:34",
      "chapter": "5",
      "section": "34",
      "content": "§ 34. Udtræder en producent fra producentorganisationen, skal producentorganisationen tilbagebetale restværdien af investeringer foretaget på producentens bedrift. Tilbagebetalingen foretages via en modregning i driftsprogrammets udgifter det pågældende år."
    },
    {
      "provision_ref": "5:35",
      "chapter": "5",
      "section": "35",
      "content": "§ 35. Udtræder en producent fra producentorganisationen, skal producentorganisationen kræve investeringer, jf. § 33, stk. 1, nr. 2, eller disses eventuelle restværdi tilbage og overføre beløbet til producentorganisationens driftsfond. Stk. 2. Styrelsen kan efter ansøgning dispensere fra kravet i stk. 1. Producentorganisationens ansøgning skal være ledsaget af en begrundelse."
    },
    {
      "provision_ref": "6:36",
      "chapter": "6",
      "section": "36",
      "content": "§ 36. Producentorganisationen kan udlicitere en eller flere af sine aktiviteter, dog ikke producentorganisationens produktion."
    },
    {
      "provision_ref": "6:37",
      "chapter": "6",
      "section": "37",
      "content": "§ 37. En producentorganisation, der udliciterer en aktivitet, skal indgå en forretningsmæssig skriftlig aftale med en anden enhed med henblik på at udføre den pågældende aktivitet."
    },
    {
      "provision_ref": "6:38",
      "chapter": "6",
      "section": "38",
      "content": "§ 38. Udliciteringskontrakten skal 1) gøre det muligt for producentorganisationen at udstede bindende instrukser, 2) omfatte bestemmelser, der sætter producentorganisationen i stand til at opsige kontrakten, hvis tjenesteudbyderen ikke opfylder udliciteringskontraktens vilkår og betingelser, og 3) fastsætte de nærmere vilkår og betingelser, herunder indberetningsforpligtelser og tidsfrister, der sætter producentorganisationen i stand til at evaluere og udføre reel kontrol med de udliciterede aktiviteter. Stk. 2. Producentorganisationen skal opbevare udliciteringskontrakterne og de i stk. 1, nr. 3, nævnte indberetninger i mindst fem år med henblik på efterfølgende kontrol. Udliciteringskontrakterne og indberetningerne skal på anmodning stilles til rådighed for alle producenter."
    },
    {
      "provision_ref": "6:39",
      "chapter": "6",
      "section": "39",
      "content": "§ 39. Producentorganisationen skal til enhver tid kunne fremlægge skriftlig dokumentation for, at den reelt har udført kontrol og tilsyn med de udliciterede aktiviteter, samt kunne dokumentere arbejdsgangen af den ledelsesmæssige kontrol samt overvågning og evaluering af udliciterede opgaver."
    },
    {
      "provision_ref": "6:40",
      "chapter": "6",
      "section": "40",
      "content": "§ 40. Indsatsområder, aktionstyper eller investeringer, der foretages hos den virksomhed, der udliciteres til, eller indirekte eller direkte henvender sig til den virksomhed, der udliciteres til, er ikke tilskudsberettigede."
    },
    {
      "provision_ref": "7:41",
      "chapter": "7",
      "section": "41",
      "content": "§ 41. Opgørelsen af referenceomsætningen skal overholde følgende forpligtelser: 1) Den afsatte produktion skal faktureres ab producentorganisationen, således at værdien fastsættes ud fra den stand/værdi varen har, når den forlader producentorganisationen. 2) Produkterne kan sælges emballerede og klargjorte, men værdien af forarbejdede produkter i forhold til den første forarbejdning kan ikke indgå i værdifastsættelsen. Klargøring omfatter blandt andet vask, skrælning, afpudsning, rensning, udskæring, trimning og tørring, uden at produkterne omdannes til forarbejdede frugter og grøntsager. Første forarbejdning indebærer en forarbejdning af en frugt eller en grøntsag til et andet produkt."
    },
    {
      "provision_ref": "7:42",
      "chapter": "7",
      "section": "42",
      "content": "§ 42. Referenceomsætningen omfatter ikke følgende: 1) Producentorganisationens omsætning af øvrige varer, som producentorganisationen ikke er anerkendt for. 2) Producentorganisationens omsætning af varer, der ikke er produceret af producentorganisationen selv eller af dens producenter, herunder tilkøb fra danske producenter, der ikke er medlemmer af producentorganisationen eller import fra udlandet. 3) Moms. 4) Udgifter til ekstern transport betragtes som transporten fra første distributionssted til detailbutikken, herunder også eksport. I avancen på producenters produkter ved intern transport til første distributionssted, kan dog indgå omkostninger for op til 300 km transport."
    },
    {
      "provision_ref": "7:43",
      "chapter": "7",
      "section": "43",
      "content": "§ 43. Der foretages ingen korrektion af referenceomsætningen i referenceperioden som følge af, at producenter er udtrådt af producentorganisationen, eller som følge af, at nye producenter er indtrådt i producentorganisationen i perioden fra referenceperiodens afslutning og til ansøgningsfristen for ansøgning om godkendelse af driftsprogrammet."
    },
    {
      "provision_ref": "7:44",
      "chapter": "7",
      "section": "44",
      "content": "§ 44. Referenceomsætningen skal oplyses i en note til årsrapporten. Stk. 2. Referenceomsætningen skal dokumenteres og kunne identificeres af styrelsen."
    },
    {
      "provision_ref": "8:45",
      "chapter": "8",
      "section": "45",
      "content": "§ 45. Tilskudslofter fra EU skal hvert år beregnes på grundlag af værdien af producenternes afsatte produktion i en 12-måneders referenceperiode. Referenceperioden beregnes som værdien af en 12-måneders periode, der tidligst begynder den 1. januar tre år før det år, for hvilket der anmodes om tilskud, og som afsluttes senest den 31. december året før det år, for hvilket der anmodes om tilskud. Stk. 2. 12-måneders referenceperioden skal svare til den pågældende producentorganisations regnskabsår."
    },
    {
      "provision_ref": "8:46",
      "chapter": "8",
      "section": "46",
      "content": "§ 46. Hvis producentorganisationens årsrapport ikke er forsynet med en revisionspåtegning fra en statsautoriseret eller registreret revisor i overensstemmelse med Årsregnskabslovens regler herfor, skal en statsautoriseret eller registreret revisor afgive en attest om, at den af producentorganisationen angivne værdi af producenternes omsætning er opgjort korrekt, jf. § 45."
    },
    {
      "provision_ref": "8:47",
      "chapter": "8",
      "section": "47",
      "content": "§ 47. Udbetaling af tilskud sker på baggrund af producentorganisationens dokumenterede opgørelse over godkendte tilskudsberettigede udgifter, som er faktureret til og betalt af producentorganisationen. Stk. 2. Ansøgning om udbetaling af tilskud skal indgives på det ansøgningsskema for årlig udbetaling med tilhørende bilag, der findes på styrelsens hjemmeside, senest den 15. februar i året efter det år, hvor driftsprogrammet er gennemført."
    },
    {
      "provision_ref": "8:48",
      "chapter": "8",
      "section": "48",
      "content": "§ 48. Producentorganisationen kan indgive én årlig anmodning om delvis udbetaling af den del af tilskuddet, der svarer til allerede afholdte og dokumenterede udgifter i forbindelse med det aktuelle år i driftsprogrammet, jf. dog stk. 2, dækkende perioden 1. januar til 31. august. Anmodning om delvis udbetaling skal ske på det ansøgningsskema for delvis udbetaling med tilhørende bilag, der findes på styrelsens hjemmeside. Fristen for anmodning om delvis udbetaling er 1. september i det aktuelle år i driftsprogrammet. Ansøgninger kan indgives fra 1. september 2026. Stk. 2. Den delvise udbetaling kan maksimalt udgøre 80 pct. af de samlede planmæssige og godkendte udgifter i det aktuelle år i driftsprogrammet. Stk. 3. Muligheden for delvis udbetaling, jf. stk. 1, gælder ligeledes for producentorganisationer, der allerede er anerkendte efter bekendtgørelser om tilskud til producentorganisationer mv. under markedsordningen for frugt og grønt."
    },
    {
      "provision_ref": "9:49",
      "chapter": "9",
      "section": "49",
      "content": "§ 49. Anerkendelse kan suspenderes eller tilbagekaldes, såfremt producentorganisationen ikke overholder forpligtelserne herfor, jf. kapitel 2. Stk. 2. Styrelsen sender en varslingsskrivelse forud for suspendering eller tilbagekaldelse af anerkendelse. Tilskudsudbetalinger suspenderes ved varslingsskrivelsens fremsendelse, men genoptages såfremt producentorganisationen indenfor en nærmere specificeret frist, sikrer overholdelsen af de i kapitel 2 nævnte anerkendelseskriterier. Stk. 3. Afhængigt af varigheden og omfanget af producentorganisationens manglende overholdelse af anerkendelseskriterier kan der, udover tilbagekaldelsen af anerkendelse, blive rejst tilbagebetalingskrav over for producentorganisationen for uberettiget udbetalt EU-tilskud."
    },
    {
      "provision_ref": "9:50",
      "chapter": "9",
      "section": "50",
      "content": "§ 50. En producentorganisation, som vil udtræde af ordningen og få tilbagekaldt sin anerkendelse, skal indsende ansøgning herom til styrelsen. Styrelsen kan ved sin afgørelse om tilbagekaldelse af anerkendelsen rejse et tilbagebetalingskrav for uberettiget udbetalt tilskud. Stk. 2. Hvis producentorganisationen ophører, og der fortsat er EU-finansierede investeringer med restværdi hos producentorganisationen, som der ikke kræves tilbagebetaling for, skal restværdien af investeringerne ved likvidation tilbageføres til driftsfonden eller fordeles ligeligt mellem producenterne i overensstemmelse med organisationens vedtægter."
    },
    {
      "provision_ref": "10:51",
      "chapter": "10",
      "section": "51",
      "content": "§ 51. Tilskudsberettigelse bortfalder, hvor et af kriterierne i § 3, ikke længere er opfyldt, og tilskud kan kræves tilbagebetalt. Stk. 2. Der kan gives en nærmere specificeret frist for efterlevelse af anerkendelseskriterierne, hvis det vurderes, at producentorganisationen inden for rimelig tid kan udbedre forholdet."
    },
    {
      "provision_ref": "10:52",
      "chapter": "10",
      "section": "52",
      "content": "§ 52. Tilskud kan nedsættes og uberettiget tilskud kræves tilbagebetalt, hvis producentorganisationen 1) forhindrer kontrolmyndighedens adgang til projektområder udtaget til kontrolbesøg, 2) ikke overholder europæiske eller nationale regler om offentlige udbud, eller 3) ikke overholder forpligtelserne i §§ 47, 17-18, 22, 32-35, 37-40, 41 eller 44. Stk. 2. Nedsættelse af tilskud og tilbagebetaling, jf. stk. 1, sker ud fra en skønsmæssig vurdering af alvoren, varigheden og omfanget af producentorganisationens manglende opfyldelse af forpligtelserne. Stk. 3. I tilfælde af force majeure og usædvanlige omstændigheder i forbindelse med gennemførsel af driftsprogrammet skal producentorganisationen meddele styrelsen herom sammen med en fyldestgørende dokumentation herfor senest 15 arbejdsdage fra det tidspunkt, hvor producentorganisationen er i stand til at give en sådan meddelelse."
    },
    {
      "provision_ref": "10:53",
      "chapter": "10",
      "section": "53",
      "content": "§ 53. Producentorganisationen udelukkes fra at modtage tilskud fra kommende ansøgningsperioder, hvis denne forsætligt eller uagtsomt har indsendt urigtige oplysninger eller undladt at indsende oplysninger af betydning for sagen. Producentorganisationen udelukkes i det kalenderår, hvor der træffes afgørelse om uregelmæssigheden og det efterfølgende kalenderår."
    },
    {
      "provision_ref": "11:54",
      "chapter": "11",
      "section": "54",
      "content": "§ 54. Bekendtgørelsen træder i kraft den 1. juli 2025. Stk. 2. Bekendtgørelse nr. 1098 af 1. juni 2021 om tilskud til producentorganisationer mv. under markedsordningen for frugt og grønt ophæves. Stk. 3. Bekendtgørelsen finder ikke anvendelse på de producentorganisationer, der er anerkendt efter bekendtgørelse nr. 1098 af 1. juni 2021 om tilskud til producentorganisationer mv. under markedsordningen for frugt og grønt. For sådanne producentorganisationer finder de hidtil gældende regler i bekendtgørelse nr. 1098 af 1. juni 2021 om tilskud til producentorganisationer mv. under markedsordningen for frugt og grønt anvendelse."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Der kan ydes tilskud til producentorganisationers produktion og afsætning af produkter i henhold til artikel 51 i Europa-Parlamentets og Rådets forordning (EU) 2021/2115 af 2. december 2021.",
      "valid_from": "2025-05-28",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Bedrift: Den samlede bedrift dækkende alle producentens producerende enheder. 2) Driftsfond: Den fond, der er oprettet og administreret af en producentorganisation for at finansiere det tilskudsudløsende driftsprogram. 3) Producent: En fysisk eller juridisk person eller en sammenslutning af fysiske eller juridiske personer, hvis bedrift befinder sig inden for traktaternes territoriale anvendelsesområde, og som udøver en landbrugsaktivitet, jf. artikel 3, stk. 1, nr. 1, i Europa-Parlamentets og Rådets forordning (EU) 2021/2115 af 2. december 2021, og som udelukkende producerer frugt og grøntsager som omhandlet i artikel 1, stk. 2, litra i, i Europa-Parlamentets og Rådets forordning (EU) nr. 1308/2013 bestemt til forarbejdning. 4) Producentorganisation: En sammenslutning eller organisation, der består og kontrolleres af personer fra frugt og grøntsektoren, der er oprettet på initiativ af producenterne, der forfølger et bestemt mål, og der har mindst ét af de formål, der er nævnt i artikel 152, stk. 1, litra c, i Europa-Parlamentets og Rådets forordning (EU) nr. 1308/2013 af 17. december 2013. 5) Referenceomsætning: Værdien af den afsatte produktion af producentorganisationens egen produktion og de tilsluttede producenters produktion, og som kun omfatter de frugter og grøntsager, som producentorganisationen er anerkendt for. 6) Styrelsen: Styrelsen for Grøn Arealomlægning og Vandmiljø.",
      "valid_from": "2025-05-28",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Kriterier for tilskudsberettigelse: 1) Producentorganisationen skal være anerkendt af styrelsen. 2) Producentorganisationen skal oprette en driftsfond. 3) Producentorganisationen skal udarbejde et tre-syvårigt driftsprogram, der skal godkendes af styrelsen.",
      "valid_from": "2025-05-28",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Producentorganisationer kan ved ansøgning til styrelsen anmode om anerkendelse i henhold til artikel 152 i Europa-Parlamentets og Rådets forordning (EU) nr. 1308/2013 af 17. december 2013.",
      "valid_from": "2025-05-28",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. En producentorganisation skal for at blive anerkendt opfylde mindst ét af følgende krav for antal producenter og omsætning: 1) 15 producenter med en samlet årlig referenceomsætning på mindst kr. 5 millioner. 2) 5 producenter med en samlet årlig referenceomsætning på mindst kr. 10 millioner. Stk. 2. De i stk. 1 nævnte producenter skal være fysiske personer eller selvstændige juridiske personer. Stk. 3. Producentorganisationen skal være registreret hos Erhvervsstyrelsen.",
      "valid_from": "2025-05-28",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. En producent skal være tilsluttet en producentorganisation i mindst ét år. Stk. 2. Producenter har en opsigelsesperiode på 6 måneder. Producenter skal ved opsigelse af medlemskabet skriftligt meddele det til producentorganisationen inden den 30. juni for at udtræde af producentorganisationen den 31. december i samme år. Stk. 3. Producentorganisationen skal oplyse styrelsen om alle tilsluttede producenter i forbindelse med den i § 22, stk. 1, eller § 23 nævnte årlige ansøgning om driftsprogram og den i § 47, stk. 2, nævnte årlige ansøgning om udbetaling. Der oplyses om fratrædende producenter inden den 30. juni. Stk. 4. Producenter skal være indmeldt i producentorganisationen fra 1. januar et givent år, for at der kan gives tilskud til investeringer på bedriften det pågældende år. Der kan ikke gives tilskud til opstart af en helt ny produktion.",
      "valid_from": "2025-05-28",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. En producent, som er medlem af en producentorganisation, kan ikke samtidig være medlem af en anden producentorganisation eller sammenslutning af producentorganisationer for de produkter, som pågældende producentorganisation er anerkendt for.",
      "valid_from": "2025-05-28",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Producentorganisationens udkast til vedtægter skal godkendes af styrelsen, før de vedtages på generalforsamling og træder i kraft. Tilsvarende gælder for eventuelle senere ændringer af vedtægterne. Stk. 2. Producentorganisationens vedtægter skal forpligte de deltagende producenter til at afsætte hele deres produktion af de produkter, som producentorganisationen er anerkendt for, gennem producentorganisationen, jf. dog § 9.",
      "valid_from": "2025-05-28",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Producentorganisationen kan i vedtægterne fastsætte, at producenterne har mulighed for at afsætte deres produktion uden om producentorganisationen. Stk. 2. Producenterne skal føre regnskab med alt salg, der ikke foretages via producentorganisationen og gøre dette regnskab tilgængeligt for producentorganisationen. Stk. 3. Producentorganisationen skal overvåge og kontrollere omfanget af det i stk. 1 og 2 nævnte salg.",
      "valid_from": "2025-05-28",
      "valid_to": null
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Producentorganisationen skal senest to måneder inden fremsendelse af den i § 22, stk. 1, og § 23 nævnte ansøgning om godkendelse eller årlige specifikation af driftsprogrammet skriftligt orientere alle deltagende producenter om det påtænkte indhold af næste års driftsprogram. Orienteringen skal endvidere indeholde oplysninger vedrørende producenternes mulighed for at fremsætte forslag til indholdet af næste års driftsprogram. Stk. 2. Driftsprogrammet skal optages som et selvstændigt punkt på dagsordenen ved den årlige generalforsamling og være indeholdt i beretningen. Stk. 3. Intet medlem må råde over en stemmeandel på mere end 20 pct. Stk. 4. Producenter, der ikke bidrager til referenceomsætningen, har ikke stemmeret til beslutninger vedrørende driftsfonden, og må ikke medregnes i forbindelse med det i § 5, stk. 1, nævnte krav om mindste antal deltagende producenter eller drage direkte fordel af ordninger, der finansieres af EU. Stk. 5. Proceduren for fordelingen af stemmeandele skal fremgå af producentorganisationens vedtægter. Derudover skal producentorganisationen på styrelsens anmodning kunne fremvise en oversigt over samtlige stemmeberettigede producenter med angivelse af hver enkelt producents stemmeandel.",
      "valid_from": "2025-05-28",
      "valid_to": null
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Såfremt anerkendte producentorganisationer ønsker at sammenlægge sig, kan de skriftligt ansøge om at blive anerkendt som én sammenlagt producentorganisation. Stk. 2. Sammenlægning af producentorganisationer består af en organisationssammenlægning samt en sammenlægning af driftsprogrammer. Sammenlægning skal ske på én af følgende måder: 1) Sammenlægning af driftsprogrammer fra sammenlægningstidspunktet. 2) Den sammenlagte producentorganisation fortsætter med de oprindelige programmer separat frem til 1. januar året efter sammenlægningen. 3) Godkendelse af at fortsætte sideløbende med separate driftsprogrammer på baggrund af en begrundet ansøgning fra producentorganisationerne. Stk. 3. Sammenlagte producentorganisationer skal opfylde de samme forpligtelser som ikke-sammenlagte producentorganisationer, ligesom sammenlagte driftsprogrammer skal opfylde de til enhver tid gældende forpligtelser til sammensætningen af driftsprogrammer.",
      "valid_from": "2025-05-28",
      "valid_to": null
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Anerkendte producentorganisationer skal oprette en driftsfond.",
      "valid_from": "2025-05-28",
      "valid_to": null
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Driftsfonden må udelukkende anvendes til gennemførelsen af et godkendt driftsprogram.",
      "valid_from": "2025-05-28",
      "valid_to": null
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Driftsfonden skal forvaltes med separat bogføring, separat bankkonto og driftsfondens regnskab skal holdes adskilt fra producentorganisationens øvrige regnskab. Stk. 2. Alle udgifter og indtægter i driftsfonden skal bogføres på en sådan måde, at de enkelte poster kan identificeres og kontrolleres. Udgifter og indtægter skal modsvares af betalingstransaktioner, og det skal fremgå af den separate bankkonto, at beløbet er overført. Producentorganisationen skal have en særskilt bankkonto til driftsfonden. Fra kontoen må der kun være transaktioner til finansiering af driftsfonden, og disse skal kunne identificeres i overensstemmelse med projektbeskrivelser, bankudtog og fakturaer. Stk. 3. Driftsfondens regnskab skal indgå som et særskilt punkt i producentorganisationens årsrapport.",
      "valid_from": "2025-05-28",
      "valid_to": null
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Producentorganisationen skal for driftsprogrammet sikre, 1) at driftsprogrammet forfølger de målsætninger, der er omhandlet i artikel 46, litra b, e og f, i Europa-Parlamentets og Rådets forordning (EU) 2021/2115, 2) at mindst 15 pct. af udgifterne dækker interventioner, der er knyttet til de i artikel 46, litra e og f, i Europa-Parlamentets og Rådets forordning (EU) 2021/2115, omhandlede målsætninger, 3) at driftsprogrammet omfatter tre eller flere aktioner, som er knyttet til de målsætninger, der er nævnt i artikel 46, litra e og f, i Europa-Parlamentets og Rådets forordning (EU) 2021/2115, 4) at mindst 2 pct. af udgifterne omfatter de interventioner, der er knyttet til målsætningen nævnt i artikel 46, litra d, i Europa-Parlamentets og Rådets forordning (EU) 2021/2115, og 5) at udgifterne for interventionerne inden for de i artikel 47, stk. 2, litra f, g og h, i Europa-Parlamentets og Rådets forordning (EU) 2021/2115, omhandlede interventionstyper ikke overstiger 33,3 pct. af de samlede udgifter. Stk. 2. Hvis mindst 80 pct. af producenterne af en producentorganisation er omfattet af en eller flere identiske miljø- og klimavenlige landbrugsforpligtelser eller økologiske landbrugsforpligtelser, der er fastsat i kapitel IV i Europa-Parlamentets og Rådets forordning (EU) 2021/2115 af 2. december 2021, regnes hver af disse forpligtelser som en aktion med henblik på mindsteantallet på tre, jf. stk. 1, nr. 3. Stk. 3. Allokeringsforpligtelserne nævnt i stk. 1, nr. 2-5, opgøres over hele driftsprogrammets løbetid.",
      "valid_from": "2025-05-28",
      "valid_to": null
    },
    {
      "provision_ref": "4:16",
      "chapter": "4",
      "section": "16",
      "content": "§ 16. De miljøaktionstyper, der fremgår af den til enhver tid gældende miljøpositivliste, jf. bilag 1, er tilskudsberettigede.",
      "valid_from": "2025-05-28",
      "valid_to": null
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Investeringer, der foretages med henblik på vandbesparelse, er tilskudsberettigede, hvis det sikres, 1) at investeringen medfører en potentiel vandbesparelse på mindst 7 pct., 2) at investeringen medfører en faktisk reduktion på mindst 5 pct., og 3) at der som led i investeringen forefindes eller installeres et vandmålersystem, der gør det muligt at måle vandforbruget på bedriftsniveau eller på niveauet for den relevante produktionsenhed.",
      "valid_from": "2025-05-28",
      "valid_to": null
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Anerkendte producentorganisationer, der i deres godkendte driftsprogram tildeles tilskud under aktionstypen salgsfremstød, kommunikation og markedsføring mv., skal dokumentere, at salgsfremstød sker i overensstemmelse med artikel 14 i Kommissionens delegerede forordning (EU) 2022/126 af 7. december 2021. Stk. 2. Reklamemateriale til generiske salgsfremstød og salgsfremstød for kvalitetsmærker forsynes med Unionens logo og følgende finansieringserklæring: »Finansieret af Den Europæiske Union«. Stk. 3. Unionens logo og finansieringserklæringen skal vises i overensstemmelse med de tekniske karakteristika, der er fastsat i Kommissionens gennemførelsesforordning (EU) nr. 821/2014.",
      "valid_from": "2025-05-28",
      "valid_to": null
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Anerkendte producentorganisationer, der i deres godkendte driftsprogram tildeles tilskud for rådgivningstjenester, skal sikre dokumentation for: 1) Dato og varighed i antal timer. 2) Rådgivningens indhold og formål. 3) Den godkendte rådgivningsaftale i driftsprogrammet som rådgivningstjenesten relaterer til.",
      "valid_from": "2025-05-28",
      "valid_to": null
    },
    {
      "provision_ref": "4:20",
      "chapter": "4",
      "section": "20",
      "content": "§ 20. De tilskudsberettigede udgifter til driftsprogrammet omfatter ikke udgifter, hvortil der gives andre nationale tilskud eller EU-tilskud.",
      "valid_from": "2025-05-28",
      "valid_to": null
    },
    {
      "provision_ref": "4:21",
      "chapter": "4",
      "section": "21",
      "content": "§ 21. Driftsprogrammer kan indeholde følgende tilskudsberettigede udgifter for kriseindsatsområdet: 1) Høstforsikring. 2) Nødgeneratorer for elforsyning. 3) Vandforsyning til krise- og nødsituationer. Stk. 2. Tilskudsberettigede udgifter for kriseindsatsområdet, jf. stk. 1, gælder ligeledes for producentorganisationer, der allerede er anerkendte efter bekendtgørelser om tilskud til producentorganisationer mv. under markedsordningen for frugt og grønt.",
      "valid_from": "2025-05-28",
      "valid_to": null
    },
    {
      "provision_ref": "4:22",
      "chapter": "4",
      "section": "22",
      "content": "§ 22. Ansøgning om godkendelse af det tre-syvårige driftsprogram skal indgives til styrelsen på det ansøgningsskema med dertilhørende bilag, der er tilgængeligt for ordningen på styrelsens hjemmeside. Stk. 2. Ved ansøgninger om godkendelse, skal der vedlægges en begrundelse med et fyldestgørende estimat for de anslåede udgifter på det relevante indsatsområde. Stk. 3. Ansøgninger om godkendelse af driftsprogrammet, jf. stk. 1, kan tidligst indgives til styrelsen 1. juli 2025.",
      "valid_from": "2025-05-28",
      "valid_to": null
    },
    {
      "provision_ref": "4:23",
      "chapter": "4",
      "section": "23",
      "content": "§ 23. En årlig specifikation af det godkendte driftsprogram skal indgives til styrelsen på det ansøgningsskema med dertilhørende bilag, der er tilgængeligt for ordningen på styrelsens hjemmeside.",
      "valid_from": "2025-05-28",
      "valid_to": null
    },
    {
      "provision_ref": "4:24",
      "chapter": "4",
      "section": "24",
      "content": "§ 24. Den årlige specifikation af det godkendte driftsprogram skal vedlægges to sammenlignelige tilbud, afgivet af to af hinanden uafhængige parter, for alle indkøb, der overstiger kr. 50.000,00, til dokumentation for rimelige priser. Hvis det ene tilbud indeholder elementer, som det andet tilbud ikke gør, skal det være muligt at trække udgiften for disse elementer ud, så priserne kan sammenlignes. Hvis der indsendes tilbud på varer, der opfylder samme formål, skal der vedlægges en velbegrundet teknisk og faglig vurdering af, at varerne opfylder samme formål. Stk. 2. Der ydes tilskud til det billigste tilbud på baggrund af de to sammenlignelige tilbud, jf. dog stk. 3. Stk. 3. Der kan ydes tilskud til det dyrere af de to sammenlignelige tilskud, hvis det vurderes, at der er væsentlige holdepunkter herfor. Stk. 4. Forpligtelsen i stk. 1 kan fraviges, hvis der alene findes én leverandør. Ansøgers begrundelse for kun at vedlægge ét tilbud skal fremgå af ansøgningen.",
      "valid_from": "2025-05-28",
      "valid_to": null
    },
    {
      "provision_ref": "4:25",
      "chapter": "4",
      "section": "25",
      "content": "§ 25. Ansøgninger jf. § 22, stk. 1, og § 23 skal være modtaget i styrelsen senest den 15. oktober i året forud for det år, hvor driftsprogrammet gennemføres. Ansøgningsfristen kan i særlige tilfælde fraviges.",
      "valid_from": "2025-05-28",
      "valid_to": null
    },
    {
      "provision_ref": "4:26",
      "chapter": "4",
      "section": "26",
      "content": "§ 26. Når ansøgningen om godkendelse af driftsprogram er indsendt til styrelsen, kan driftsprogrammet igangsættes for den anerkendte producentorganisations egen regning og risiko.",
      "valid_from": "2025-05-28",
      "valid_to": null
    },
    {
      "provision_ref": "4:27",
      "chapter": "4",
      "section": "27",
      "content": "§ 27. Ansøgning om ændring af driftsprogrammet skal indgives til styrelsen på det ansøgningsskema om ændringer, der er tilgængeligt på styrelsens hjemmeside.",
      "valid_from": "2025-05-28",
      "valid_to": null
    },
    {
      "provision_ref": "4:28",
      "chapter": "4",
      "section": "28",
      "content": "§ 28. Producentorganisationen kan ansøge om ændringer til driftsprogrammet tre gange årligt. Ansøgninger om ændringer skal indsendes inden for følgende perioder i det år, hvor driftsprogrammet gennemføres: 1) 1. marts-15. marts. 2) 1. august-15. august. 3) 15. oktober-1. november.",
      "valid_from": "2025-05-28",
      "valid_to": null
    },
    {
      "provision_ref": "4:29",
      "chapter": "4",
      "section": "29",
      "content": "§ 29. Ansøgning om ændring af driftsprogrammet skal vedlægges to sammenlignelige tilbud, afgivet af to af hinanden uafhængige parter, for alle indkøb, der overstiger kr. 50.000,00, til dokumentation for rimelige priser. Hvis det ene tilbud indeholder elementer, som det andet tilbud ikke gør, skal det være muligt at trække udgiften for disse elementer ud, så priserne kan sammenlignes. Hvis der indsendes tilbud på varer, der opfylder samme formål, skal der vedlægges en velbegrundet teknisk og faglig vurdering af, at varerne opfylder samme formål. Stk. 2. Der ydes tilskud til det billigste tilbud på baggrund af de to sammenlignelige tilbud, jf. dog stk. 3. Stk. 3. Der kan ydes tilskud til det dyrere af de to sammenlignelige tilskud, når det vurderes, at der er væsentlige holdepunkter herfor i begrundelsen. Stk. 4. Forpligtelsen i stk. 1 kan fraviges, hvis der alene findes én leverandør. Ansøgers begrundelse for kun at vedlægge ét tilbud skal fremgå af ansøgningen.",
      "valid_from": "2025-05-28",
      "valid_to": null
    },
    {
      "provision_ref": "4:30",
      "chapter": "4",
      "section": "30",
      "content": "§ 30. Ændringer i driftsprogrammet må ikke iværksættes uden forudgående godkendelse, jf. dog § 31.",
      "valid_from": "2025-05-28",
      "valid_to": null
    },
    {
      "provision_ref": "4:31",
      "chapter": "4",
      "section": "31",
      "content": "§ 31. Ændringer af driftsprogrammet kan iværksættes forud for godkendelse og for producentorganisationens egen regning og risiko, når disse kun vedrører indkøbsudgifter til enkelte indsatsområder i driftsprogrammet, hvis 1) udgifterne maksimalt overskrides med 20 pct., 2) det totale budget i driftsprogrammet omfattende samtlige indsatsområder ikke overskrides, og 3) ansøgning om ændring er indsendt til styrelsen. Stk. 2. Efter den 1. november kan ændringer efter stk. 1 alene vedrøre nødvendige udgifter til allerede godkendte investeringer.",
      "valid_from": "2025-05-28",
      "valid_to": null
    },
    {
      "provision_ref": "5:32",
      "chapter": "5",
      "section": "32",
      "content": "§ 32. Foretager producentorganisationen under et godkendt driftsprogram investeringer på individuelle producenters bedrifter, skal investeringerne ejes af producentorganisationen. Stk. 2. Producentorganisationen skal i forbindelse med den årlige tilskudsansøgning vedlægge en inventarliste, der viser, hvor alle investeringerne er placeret fysisk.",
      "valid_from": "2025-05-28",
      "valid_to": null
    },
    {
      "provision_ref": "5:33",
      "chapter": "5",
      "section": "33",
      "content": "§ 33. Producentorganisationen er forpligtet til at sikre, 1) at erhvervede immaterielle og materielle investeringer anvendes i overensstemmelse med deres beskaffenhed, formål og tiltænkte anvendelse som beskrevet i det godkendte driftsprogram, og 2) at erhvervede immaterielle og materielle investeringer forbliver producentorganisationens ejendom og i producentorganisationens besiddelse i mindst fem år. Perioden beregnes fra datoen for erhvervelsen af investeringen eller fra den dato, hvor investeringen stilles til rådighed for producentorganisationen, jf. dog stk. 3. Stk. 2. Hvis investeringer erstattes før opretholdelsesperioden, jf. stk. 1, nr. 2, er udløbet, skal den højeste værdi af enten salgsprisen eller restværdien af de erstattede investeringer tilføres producentorganisationens driftsfond eller fratrækkes de dertil forbundne genanskaffelsesomkostninger. Stk. 3. Investeringer, der i henhold til deres beskaffenhed, formål og tiltænkte anvendelse som beskrevet i det godkendte driftsprogram ikke kan opretholdes i fem år, er undtaget fra stk. 1, nr. 2.",
      "valid_from": "2025-05-28",
      "valid_to": null
    },
    {
      "provision_ref": "5:34",
      "chapter": "5",
      "section": "34",
      "content": "§ 34. Udtræder en producent fra producentorganisationen, skal producentorganisationen tilbagebetale restværdien af investeringer foretaget på producentens bedrift. Tilbagebetalingen foretages via en modregning i driftsprogrammets udgifter det pågældende år.",
      "valid_from": "2025-05-28",
      "valid_to": null
    },
    {
      "provision_ref": "5:35",
      "chapter": "5",
      "section": "35",
      "content": "§ 35. Udtræder en producent fra producentorganisationen, skal producentorganisationen kræve investeringer, jf. § 33, stk. 1, nr. 2, eller disses eventuelle restværdi tilbage og overføre beløbet til producentorganisationens driftsfond. Stk. 2. Styrelsen kan efter ansøgning dispensere fra kravet i stk. 1. Producentorganisationens ansøgning skal være ledsaget af en begrundelse.",
      "valid_from": "2025-05-28",
      "valid_to": null
    },
    {
      "provision_ref": "6:36",
      "chapter": "6",
      "section": "36",
      "content": "§ 36. Producentorganisationen kan udlicitere en eller flere af sine aktiviteter, dog ikke producentorganisationens produktion.",
      "valid_from": "2025-05-28",
      "valid_to": null
    },
    {
      "provision_ref": "6:37",
      "chapter": "6",
      "section": "37",
      "content": "§ 37. En producentorganisation, der udliciterer en aktivitet, skal indgå en forretningsmæssig skriftlig aftale med en anden enhed med henblik på at udføre den pågældende aktivitet.",
      "valid_from": "2025-05-28",
      "valid_to": null
    },
    {
      "provision_ref": "6:38",
      "chapter": "6",
      "section": "38",
      "content": "§ 38. Udliciteringskontrakten skal 1) gøre det muligt for producentorganisationen at udstede bindende instrukser, 2) omfatte bestemmelser, der sætter producentorganisationen i stand til at opsige kontrakten, hvis tjenesteudbyderen ikke opfylder udliciteringskontraktens vilkår og betingelser, og 3) fastsætte de nærmere vilkår og betingelser, herunder indberetningsforpligtelser og tidsfrister, der sætter producentorganisationen i stand til at evaluere og udføre reel kontrol med de udliciterede aktiviteter. Stk. 2. Producentorganisationen skal opbevare udliciteringskontrakterne og de i stk. 1, nr. 3, nævnte indberetninger i mindst fem år med henblik på efterfølgende kontrol. Udliciteringskontrakterne og indberetningerne skal på anmodning stilles til rådighed for alle producenter.",
      "valid_from": "2025-05-28",
      "valid_to": null
    },
    {
      "provision_ref": "6:39",
      "chapter": "6",
      "section": "39",
      "content": "§ 39. Producentorganisationen skal til enhver tid kunne fremlægge skriftlig dokumentation for, at den reelt har udført kontrol og tilsyn med de udliciterede aktiviteter, samt kunne dokumentere arbejdsgangen af den ledelsesmæssige kontrol samt overvågning og evaluering af udliciterede opgaver.",
      "valid_from": "2025-05-28",
      "valid_to": null
    },
    {
      "provision_ref": "6:40",
      "chapter": "6",
      "section": "40",
      "content": "§ 40. Indsatsområder, aktionstyper eller investeringer, der foretages hos den virksomhed, der udliciteres til, eller indirekte eller direkte henvender sig til den virksomhed, der udliciteres til, er ikke tilskudsberettigede.",
      "valid_from": "2025-05-28",
      "valid_to": null
    },
    {
      "provision_ref": "7:41",
      "chapter": "7",
      "section": "41",
      "content": "§ 41. Opgørelsen af referenceomsætningen skal overholde følgende forpligtelser: 1) Den afsatte produktion skal faktureres ab producentorganisationen, således at værdien fastsættes ud fra den stand/værdi varen har, når den forlader producentorganisationen. 2) Produkterne kan sælges emballerede og klargjorte, men værdien af forarbejdede produkter i forhold til den første forarbejdning kan ikke indgå i værdifastsættelsen. Klargøring omfatter blandt andet vask, skrælning, afpudsning, rensning, udskæring, trimning og tørring, uden at produkterne omdannes til forarbejdede frugter og grøntsager. Første forarbejdning indebærer en forarbejdning af en frugt eller en grøntsag til et andet produkt.",
      "valid_from": "2025-05-28",
      "valid_to": null
    },
    {
      "provision_ref": "7:42",
      "chapter": "7",
      "section": "42",
      "content": "§ 42. Referenceomsætningen omfatter ikke følgende: 1) Producentorganisationens omsætning af øvrige varer, som producentorganisationen ikke er anerkendt for. 2) Producentorganisationens omsætning af varer, der ikke er produceret af producentorganisationen selv eller af dens producenter, herunder tilkøb fra danske producenter, der ikke er medlemmer af producentorganisationen eller import fra udlandet. 3) Moms. 4) Udgifter til ekstern transport betragtes som transporten fra første distributionssted til detailbutikken, herunder også eksport. I avancen på producenters produkter ved intern transport til første distributionssted, kan dog indgå omkostninger for op til 300 km transport.",
      "valid_from": "2025-05-28",
      "valid_to": null
    },
    {
      "provision_ref": "7:43",
      "chapter": "7",
      "section": "43",
      "content": "§ 43. Der foretages ingen korrektion af referenceomsætningen i referenceperioden som følge af, at producenter er udtrådt af producentorganisationen, eller som følge af, at nye producenter er indtrådt i producentorganisationen i perioden fra referenceperiodens afslutning og til ansøgningsfristen for ansøgning om godkendelse af driftsprogrammet.",
      "valid_from": "2025-05-28",
      "valid_to": null
    },
    {
      "provision_ref": "7:44",
      "chapter": "7",
      "section": "44",
      "content": "§ 44. Referenceomsætningen skal oplyses i en note til årsrapporten. Stk. 2. Referenceomsætningen skal dokumenteres og kunne identificeres af styrelsen.",
      "valid_from": "2025-05-28",
      "valid_to": null
    },
    {
      "provision_ref": "8:45",
      "chapter": "8",
      "section": "45",
      "content": "§ 45. Tilskudslofter fra EU skal hvert år beregnes på grundlag af værdien af producenternes afsatte produktion i en 12-måneders referenceperiode. Referenceperioden beregnes som værdien af en 12-måneders periode, der tidligst begynder den 1. januar tre år før det år, for hvilket der anmodes om tilskud, og som afsluttes senest den 31. december året før det år, for hvilket der anmodes om tilskud. Stk. 2. 12-måneders referenceperioden skal svare til den pågældende producentorganisations regnskabsår.",
      "valid_from": "2025-05-28",
      "valid_to": null
    },
    {
      "provision_ref": "8:46",
      "chapter": "8",
      "section": "46",
      "content": "§ 46. Hvis producentorganisationens årsrapport ikke er forsynet med en revisionspåtegning fra en statsautoriseret eller registreret revisor i overensstemmelse med Årsregnskabslovens regler herfor, skal en statsautoriseret eller registreret revisor afgive en attest om, at den af producentorganisationen angivne værdi af producenternes omsætning er opgjort korrekt, jf. § 45.",
      "valid_from": "2025-05-28",
      "valid_to": null
    },
    {
      "provision_ref": "8:47",
      "chapter": "8",
      "section": "47",
      "content": "§ 47. Udbetaling af tilskud sker på baggrund af producentorganisationens dokumenterede opgørelse over godkendte tilskudsberettigede udgifter, som er faktureret til og betalt af producentorganisationen. Stk. 2. Ansøgning om udbetaling af tilskud skal indgives på det ansøgningsskema for årlig udbetaling med tilhørende bilag, der findes på styrelsens hjemmeside, senest den 15. februar i året efter det år, hvor driftsprogrammet er gennemført.",
      "valid_from": "2025-05-28",
      "valid_to": null
    },
    {
      "provision_ref": "8:48",
      "chapter": "8",
      "section": "48",
      "content": "§ 48. Producentorganisationen kan indgive én årlig anmodning om delvis udbetaling af den del af tilskuddet, der svarer til allerede afholdte og dokumenterede udgifter i forbindelse med det aktuelle år i driftsprogrammet, jf. dog stk. 2, dækkende perioden 1. januar til 31. august. Anmodning om delvis udbetaling skal ske på det ansøgningsskema for delvis udbetaling med tilhørende bilag, der findes på styrelsens hjemmeside. Fristen for anmodning om delvis udbetaling er 1. september i det aktuelle år i driftsprogrammet. Ansøgninger kan indgives fra 1. september 2026. Stk. 2. Den delvise udbetaling kan maksimalt udgøre 80 pct. af de samlede planmæssige og godkendte udgifter i det aktuelle år i driftsprogrammet. Stk. 3. Muligheden for delvis udbetaling, jf. stk. 1, gælder ligeledes for producentorganisationer, der allerede er anerkendte efter bekendtgørelser om tilskud til producentorganisationer mv. under markedsordningen for frugt og grønt.",
      "valid_from": "2025-05-28",
      "valid_to": null
    },
    {
      "provision_ref": "9:49",
      "chapter": "9",
      "section": "49",
      "content": "§ 49. Anerkendelse kan suspenderes eller tilbagekaldes, såfremt producentorganisationen ikke overholder forpligtelserne herfor, jf. kapitel 2. Stk. 2. Styrelsen sender en varslingsskrivelse forud for suspendering eller tilbagekaldelse af anerkendelse. Tilskudsudbetalinger suspenderes ved varslingsskrivelsens fremsendelse, men genoptages såfremt producentorganisationen indenfor en nærmere specificeret frist, sikrer overholdelsen af de i kapitel 2 nævnte anerkendelseskriterier. Stk. 3. Afhængigt af varigheden og omfanget af producentorganisationens manglende overholdelse af anerkendelseskriterier kan der, udover tilbagekaldelsen af anerkendelse, blive rejst tilbagebetalingskrav over for producentorganisationen for uberettiget udbetalt EU-tilskud.",
      "valid_from": "2025-05-28",
      "valid_to": null
    },
    {
      "provision_ref": "9:50",
      "chapter": "9",
      "section": "50",
      "content": "§ 50. En producentorganisation, som vil udtræde af ordningen og få tilbagekaldt sin anerkendelse, skal indsende ansøgning herom til styrelsen. Styrelsen kan ved sin afgørelse om tilbagekaldelse af anerkendelsen rejse et tilbagebetalingskrav for uberettiget udbetalt tilskud. Stk. 2. Hvis producentorganisationen ophører, og der fortsat er EU-finansierede investeringer med restværdi hos producentorganisationen, som der ikke kræves tilbagebetaling for, skal restværdien af investeringerne ved likvidation tilbageføres til driftsfonden eller fordeles ligeligt mellem producenterne i overensstemmelse med organisationens vedtægter.",
      "valid_from": "2025-05-28",
      "valid_to": null
    },
    {
      "provision_ref": "10:51",
      "chapter": "10",
      "section": "51",
      "content": "§ 51. Tilskudsberettigelse bortfalder, hvor et af kriterierne i § 3, ikke længere er opfyldt, og tilskud kan kræves tilbagebetalt. Stk. 2. Der kan gives en nærmere specificeret frist for efterlevelse af anerkendelseskriterierne, hvis det vurderes, at producentorganisationen inden for rimelig tid kan udbedre forholdet.",
      "valid_from": "2025-05-28",
      "valid_to": null
    },
    {
      "provision_ref": "10:52",
      "chapter": "10",
      "section": "52",
      "content": "§ 52. Tilskud kan nedsættes og uberettiget tilskud kræves tilbagebetalt, hvis producentorganisationen 1) forhindrer kontrolmyndighedens adgang til projektområder udtaget til kontrolbesøg, 2) ikke overholder europæiske eller nationale regler om offentlige udbud, eller 3) ikke overholder forpligtelserne i §§ 47, 17-18, 22, 32-35, 37-40, 41 eller 44. Stk. 2. Nedsættelse af tilskud og tilbagebetaling, jf. stk. 1, sker ud fra en skønsmæssig vurdering af alvoren, varigheden og omfanget af producentorganisationens manglende opfyldelse af forpligtelserne. Stk. 3. I tilfælde af force majeure og usædvanlige omstændigheder i forbindelse med gennemførsel af driftsprogrammet skal producentorganisationen meddele styrelsen herom sammen med en fyldestgørende dokumentation herfor senest 15 arbejdsdage fra det tidspunkt, hvor producentorganisationen er i stand til at give en sådan meddelelse.",
      "valid_from": "2025-05-28",
      "valid_to": null
    },
    {
      "provision_ref": "10:53",
      "chapter": "10",
      "section": "53",
      "content": "§ 53. Producentorganisationen udelukkes fra at modtage tilskud fra kommende ansøgningsperioder, hvis denne forsætligt eller uagtsomt har indsendt urigtige oplysninger eller undladt at indsende oplysninger af betydning for sagen. Producentorganisationen udelukkes i det kalenderår, hvor der træffes afgørelse om uregelmæssigheden og det efterfølgende kalenderår.",
      "valid_from": "2025-05-28",
      "valid_to": null
    },
    {
      "provision_ref": "11:54",
      "chapter": "11",
      "section": "54",
      "content": "§ 54. Bekendtgørelsen træder i kraft den 1. juli 2025. Stk. 2. Bekendtgørelse nr. 1098 af 1. juni 2021 om tilskud til producentorganisationer mv. under markedsordningen for frugt og grønt ophæves. Stk. 3. Bekendtgørelsen finder ikke anvendelse på de producentorganisationer, der er anerkendt efter bekendtgørelse nr. 1098 af 1. juni 2021 om tilskud til producentorganisationer mv. under markedsordningen for frugt og grønt. For sådanne producentorganisationer finder de hidtil gældende regler i bekendtgørelse nr. 1098 af 1. juni 2021 om tilskud til producentorganisationer mv. under markedsordningen for frugt og grønt anvendelse.",
      "valid_from": "2025-05-28",
      "valid_to": null
    }
  ],
  "definitions": []
}
