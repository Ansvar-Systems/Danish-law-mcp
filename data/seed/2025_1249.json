{
  "id": "2025:1249",
  "type": "statute",
  "title": "Bekendtgørelse om forretningsorden for børne- og ungeudvalgene",
  "short_name": "BEK H#LOKDOK04",
  "status": "in_force",
  "issued_date": "2025-10-29",
  "url": "https://www.retsinformation.dk/eli/lta/2025/1249/xml",
  "description": "Retsinformation source. DocumentId=DH002766; AccessionNumber=B20250124905; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Børne- og ungeudvalget, jf. § 18 og § 19, stk. 1, i lov om retssikkerhed og administration på det sociale område, nedsættes af kommunalbestyrelsen på kommunalbestyrelsens konstituerende møde efter kommunalvalget med virkning fra kommunalbestyrelsens nye funktionsperiode. Stk. 2. Kommunalbestyrelsens valg af medlemmer og stedfortrædere og Familieretshusets udpegning af de pædagogisk-psykologisk sagkyndige og stedfortrædere følger den kommunale valgperiode, jf. dog stk. 4-6. Stk. 3. Stedfortrædere for de medlemmer, der er valgt af kommunalbestyrelsen, jf. § 19, stk. 2, i lov om retssikkerhed og administration på det sociale område, vælges af de valggrupper i kommunalbestyrelsen, der har udpeget medlemmerne. Er der valgt eller udpeget mere end en stedfortræder for hvert medlem, udpeges disse som 2. eller 3. stedfortræder og indkaldes som udgangspunkt i denne rækkefølge til det enkelte møde. Stk. 4. Ved et medlems fravær fra børne- og ungeudvalget ud over 12 uger, herunder forventet fravær i form af sygdom, barsel eller lignende indtræder stedfortræderen midlertidigt som medlem af udvalget. I kommuner, hvor der er flere stedfortrædere for et medlem, indtræder 1. stedfortræder midlertidigt for medlemmet. Stk. 5. Ved en stedfortræders indtræden som medlem jf. stk. 4, eller fravær fra børne- og ungeudvalget ud over 12 uger, herunder forventet fravær i form af sygdom, barsel eller lignende, vælger eller udpeger den relevante myndighed en midlertidig stedfortræder efter samme regler, som gælder for valg af stedfortrædere, jf. § 19, stk. 2, i lov om retssikkerhed og administration på det sociale område. Skal der efter 1. pkt. udpeges en midlertidig sagkyndig stedfortræder, kan Familieretshuset beslutte, at et allerede udpeget sagkyndigt medlem eller en allerede udpeget stedfortræder i en anden kommune udpeges. Stk. 6. Udtræder et medlem af udvalget, vælges eller udpeges herefter et nyt medlem efter de samme regler, som gælder for det medlem, der udtræder, jf. § 19 i lov om retssikkerhed og administration på det sociale område. Tilsvarende gælder, hvis en stedfortræder ophører som stedfortræder. Skal der efter 1. eller 2. pkt. udpeges et nyt sagkyndigt medlem eller en ny sagkyndig stedfortræder, jf. § 19, stk. 1, nr. 3, i lov om retssikkerhed og administration på det sociale område, kan Familieretshuset beslutte, at et allerede udpeget sagkyndigt medlem eller en allerede udpeget sagkyndig stedfortræder fra en anden kommune udpeges."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Social- og boligministeren kan efter ansøgning godkende, at der udpeges flere stedfortrædere for hvert medlem af udvalget, ud over de omtalte i § 19, stk. 2, i lov om retssikkerhed og administration på det sociale område."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Kan der ikke opnås flertal for valg af formand og næstformand, jf. § 20, stk. 1, i lov om retssikkerhed og administration på det sociale område, ved afstemning blandt de tilstedeværende medlemmer af udvalget, foretages en ny afstemning. Opnås der heller ikke ved 2. afstemning en afgørelse, træffes afgørelsen ved lodtrækning mellem kandidaterne. Dommermedlemmet af udvalget varetager lodtrækningen. Stk. 2. Proceduren i stk. 1 finder tilsvarende anvendelse, hvis der i Københavns Kommune skal vælges flere næstformænd, jf. § 20, stk. 1, 2. pkt., i lov om retssikkerhed og administration på det sociale område."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Kommunalbestyrelsen stiller den fornødne sekretaria‍tsbistand til rådighed for udvalget."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Kommunalbestyrelsen sørger for, at sager, der skal afgøres af børne- og ungeudvalget, forelægges for udvalget sammen med sagens akter samt en indstilling om sagens afgørelse efter reglerne i barnets lov. Stk. 2. Forvaltningen har ret til at fremføre uddybende oplysninger under sagens behandling ved børne- og ungeudvalget."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Formanden fastsætter tid og sted for børne- og ungeudvalgets møder i dialog med dommeren eller fuldmægti‍gen ved domstolene. Formanden sørger for, at dagsorden og sagsmateriale til et møde udsendes med rimeligt varsel."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Forvaltningslovens regler om tavshedspligt og habilitet gælder for medlemmer og stedfortrædere i børne- og ungeudvalget. Stk. 2. Hvis et pædagogisk-psykologisk sagkyndigt medlem af børne- og ungeudvalget har afgivet udtalelse eller på anden måde deltaget i en sags behandling i forvaltningen forud for forelæggelsen for udvalget, kan vedkommende ikke deltage i børne- og ungeudvalgets behandling af sagen, herunder afgørelse eller afgivelse af indstilling. Bestemmelsen i 1. pkt. gælder dog ikke, hvis det ikke har været muligt at indkalde en stedfortræder, og børne- og ungeudvalget derved mister sin beslutningsdygtighed, jf. § 11, stk. 1. Stk. 3. Et pædagogisk-psykologisk sagkyndigt medlem eller en stedfortræder må ikke deltage i behandling, herunder afgørelse eller indstilling af en sag i børne- og ungeudvalget, hvis vedkommende har deltaget i behandlingen eller afgørelsen af en sag vedrørende samme person eller samme familie inden for den offentlige forvaltning, herunder i Familieretshuset, Ankestyrelsen eller Ungdomskriminalitetsnævnet."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Børne- og ungeudvalgets møder er ikke offentlige."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Dommeren eller fuldmægtigen ved domstolene påser, at sagen er tilstrækkeligt oplyst. Stk. 2. Dommeren eller fuldmægtigen ved domstolene kan beslutte, at andre end de personer, der er nævnt i § 72, stk. 2, og § 142, stk. 2 og 3, i barnets lov, skal have lejlighed til at udtale sig over for udvalget. Dommeren eller fuldmægtigen ved domstolene kan herunder beslutte, at der skal foretages yderligere undersøgelser. Stk. 3. Dommeren eller fuldmægtigen ved domstolene påser, at indehaveren af forældremyndigheden og den unge, der er fyldt 10 år, samt deres advokat har fået tilbud om at se sagens akter samt er gjort bekendt med retten til at udtale sig, forinden der træffes afgørelse eller afgives indstilling. Denne forpligtelse omfatter tillige plejeforældrene i en sag efter § 42, stk. 4, i barnets lov, samt den af forældrene der ikke har del i forældremyndigheden, for så vidt angår afgørelser efter § 105, i barnets lov og § 15, stk. 1, i lov om voksenansvar for anbragte børn og unge, der angår denne. Stk. 4. Dommeren eller fuldmægtigen ved domstolene leder møderne i børne- og ungeudvalget og kan træffe beslutning om at begrænse antallet af bisiddere for de personer, der efter § 72, stk. 2, og § 142, stk. 2 og 3, i barnets lov, skal have lejlighed til at udtale sig om sagen, inden der træffes afgørelse eller afgives indstilling. Stk. 5. Ét medlem eller dennes stedfortræder kan i særlige tilfælde deltage i mødet virtuelt. Det er en forudsætning for medlemmets eller stedfortræderens virtuelle deltagelse, at der er tale om et møde, der er indkaldt med mindre end 7 dages varsel, at medlemmet eller stedfortræderen ikke uden betydelige praktiske vanskeligheder eller udgifter kan deltage fysisk på mødet, og at medlemmets eller stedfortræderens deltagelse er afgørende for, at udvalget er beslutningsdygtigt, jf. § 11, stk. 1 og 2, og har den fornødne faglige ekspertise. Formanden eller i dennes fravær næstformanden træffer beslutning herom."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Ingen udover udvalgets medlemmer og protokolføreren må deltage i mødet under voteringen."
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Dommeren eller fuldmægtigen ved domstolene, et af de pædagogisk-psykologisk sagkyndige medlemmer eller disses stedfortrædere, samt et af medlemmerne valgt af kommunalbestyrelsens medlemmer eller disses stedfortrædere skal være til stede, for at udvalget er beslutningsdygtigt, jf. dog stk. 2. Stk. 2. Til vedtagelse af en afgørelse eller indstilling, som efter § 72, stk. 3, eller § 142, stk. 4, i barnets lov kræver kvalificeret flertal, skal dog mindst 4 medlemmer være til stede og stemme for afgørelsen eller indstillingen."
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Der føres en protokol, og børne- og ungeudvalgets afgørelse eller indstilling og begrundelsen herfor indføres umiddelbart efter voteringen i protokollen. Et medlem kan kræve en kort begrundelse for sit standpunkt tilført protokollen. Stk. 2. Hvis dommeren eller fuldmægtigen ved domstolene ikke er enig i den trufne afgørelse eller den afgivne indstilling, skal dette tilføjes protokollen, og meddelelsen om afgørelsen eller indstillingen skal indeholde oplysning herom, jf. § 72, stk. 3, og § 143, stk. 5, i barnets lov."
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Dommeren eller fuldmægtigen ved domstolene fastsætter efter § 140, stk. 4, i barnets lov eller § 15 a, stk. 4, i adoptionsloven, salær og godtgørelse for udlæg til advokater."
    },
    {
      "provision_ref": "1:14",
      "chapter": "1",
      "section": "14",
      "content": "§ 14. Bekendtgørelsen træder i kraft den 1. november 2025. Stk. 2. Følgende bekendtgørelser ophæves: 1) Bekendtgørelse nr. 727 af 10. juli 2019 om forretningsorden for børn og unge-udvalgene. 2) Bekendtgørelse nr. 1236 af 22. oktober 2025 om forretningsorden for børne- og ungeudvalgene."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Børne- og ungeudvalget, jf. § 18 og § 19, stk. 1, i lov om retssikkerhed og administration på det sociale område, nedsættes af kommunalbestyrelsen på kommunalbestyrelsens konstituerende møde efter kommunalvalget med virkning fra kommunalbestyrelsens nye funktionsperiode. Stk. 2. Kommunalbestyrelsens valg af medlemmer og stedfortrædere og Familieretshusets udpegning af de pædagogisk-psykologisk sagkyndige og stedfortrædere følger den kommunale valgperiode, jf. dog stk. 4-6. Stk. 3. Stedfortrædere for de medlemmer, der er valgt af kommunalbestyrelsen, jf. § 19, stk. 2, i lov om retssikkerhed og administration på det sociale område, vælges af de valggrupper i kommunalbestyrelsen, der har udpeget medlemmerne. Er der valgt eller udpeget mere end en stedfortræder for hvert medlem, udpeges disse som 2. eller 3. stedfortræder og indkaldes som udgangspunkt i denne rækkefølge til det enkelte møde. Stk. 4. Ved et medlems fravær fra børne- og ungeudvalget ud over 12 uger, herunder forventet fravær i form af sygdom, barsel eller lignende indtræder stedfortræderen midlertidigt som medlem af udvalget. I kommuner, hvor der er flere stedfortrædere for et medlem, indtræder 1. stedfortræder midlertidigt for medlemmet. Stk. 5. Ved en stedfortræders indtræden som medlem jf. stk. 4, eller fravær fra børne- og ungeudvalget ud over 12 uger, herunder forventet fravær i form af sygdom, barsel eller lignende, vælger eller udpeger den relevante myndighed en midlertidig stedfortræder efter samme regler, som gælder for valg af stedfortrædere, jf. § 19, stk. 2, i lov om retssikkerhed og administration på det sociale område. Skal der efter 1. pkt. udpeges en midlertidig sagkyndig stedfortræder, kan Familieretshuset beslutte, at et allerede udpeget sagkyndigt medlem eller en allerede udpeget stedfortræder i en anden kommune udpeges. Stk. 6. Udtræder et medlem af udvalget, vælges eller udpeges herefter et nyt medlem efter de samme regler, som gælder for det medlem, der udtræder, jf. § 19 i lov om retssikkerhed og administration på det sociale område. Tilsvarende gælder, hvis en stedfortræder ophører som stedfortræder. Skal der efter 1. eller 2. pkt. udpeges et nyt sagkyndigt medlem eller en ny sagkyndig stedfortræder, jf. § 19, stk. 1, nr. 3, i lov om retssikkerhed og administration på det sociale område, kan Familieretshuset beslutte, at et allerede udpeget sagkyndigt medlem eller en allerede udpeget sagkyndig stedfortræder fra en anden kommune udpeges.",
      "valid_from": "2025-10-29",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Social- og boligministeren kan efter ansøgning godkende, at der udpeges flere stedfortrædere for hvert medlem af udvalget, ud over de omtalte i § 19, stk. 2, i lov om retssikkerhed og administration på det sociale område.",
      "valid_from": "2025-10-29",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Kan der ikke opnås flertal for valg af formand og næstformand, jf. § 20, stk. 1, i lov om retssikkerhed og administration på det sociale område, ved afstemning blandt de tilstedeværende medlemmer af udvalget, foretages en ny afstemning. Opnås der heller ikke ved 2. afstemning en afgørelse, træffes afgørelsen ved lodtrækning mellem kandidaterne. Dommermedlemmet af udvalget varetager lodtrækningen. Stk. 2. Proceduren i stk. 1 finder tilsvarende anvendelse, hvis der i Københavns Kommune skal vælges flere næstformænd, jf. § 20, stk. 1, 2. pkt., i lov om retssikkerhed og administration på det sociale område.",
      "valid_from": "2025-10-29",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Kommunalbestyrelsen stiller den fornødne sekretaria‍tsbistand til rådighed for udvalget.",
      "valid_from": "2025-10-29",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Kommunalbestyrelsen sørger for, at sager, der skal afgøres af børne- og ungeudvalget, forelægges for udvalget sammen med sagens akter samt en indstilling om sagens afgørelse efter reglerne i barnets lov. Stk. 2. Forvaltningen har ret til at fremføre uddybende oplysninger under sagens behandling ved børne- og ungeudvalget.",
      "valid_from": "2025-10-29",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Formanden fastsætter tid og sted for børne- og ungeudvalgets møder i dialog med dommeren eller fuldmægti‍gen ved domstolene. Formanden sørger for, at dagsorden og sagsmateriale til et møde udsendes med rimeligt varsel.",
      "valid_from": "2025-10-29",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Forvaltningslovens regler om tavshedspligt og habilitet gælder for medlemmer og stedfortrædere i børne- og ungeudvalget. Stk. 2. Hvis et pædagogisk-psykologisk sagkyndigt medlem af børne- og ungeudvalget har afgivet udtalelse eller på anden måde deltaget i en sags behandling i forvaltningen forud for forelæggelsen for udvalget, kan vedkommende ikke deltage i børne- og ungeudvalgets behandling af sagen, herunder afgørelse eller afgivelse af indstilling. Bestemmelsen i 1. pkt. gælder dog ikke, hvis det ikke har været muligt at indkalde en stedfortræder, og børne- og ungeudvalget derved mister sin beslutningsdygtighed, jf. § 11, stk. 1. Stk. 3. Et pædagogisk-psykologisk sagkyndigt medlem eller en stedfortræder må ikke deltage i behandling, herunder afgørelse eller indstilling af en sag i børne- og ungeudvalget, hvis vedkommende har deltaget i behandlingen eller afgørelsen af en sag vedrørende samme person eller samme familie inden for den offentlige forvaltning, herunder i Familieretshuset, Ankestyrelsen eller Ungdomskriminalitetsnævnet.",
      "valid_from": "2025-10-29",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Børne- og ungeudvalgets møder er ikke offentlige.",
      "valid_from": "2025-10-29",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Dommeren eller fuldmægtigen ved domstolene påser, at sagen er tilstrækkeligt oplyst. Stk. 2. Dommeren eller fuldmægtigen ved domstolene kan beslutte, at andre end de personer, der er nævnt i § 72, stk. 2, og § 142, stk. 2 og 3, i barnets lov, skal have lejlighed til at udtale sig over for udvalget. Dommeren eller fuldmægtigen ved domstolene kan herunder beslutte, at der skal foretages yderligere undersøgelser. Stk. 3. Dommeren eller fuldmægtigen ved domstolene påser, at indehaveren af forældremyndigheden og den unge, der er fyldt 10 år, samt deres advokat har fået tilbud om at se sagens akter samt er gjort bekendt med retten til at udtale sig, forinden der træffes afgørelse eller afgives indstilling. Denne forpligtelse omfatter tillige plejeforældrene i en sag efter § 42, stk. 4, i barnets lov, samt den af forældrene der ikke har del i forældremyndigheden, for så vidt angår afgørelser efter § 105, i barnets lov og § 15, stk. 1, i lov om voksenansvar for anbragte børn og unge, der angår denne. Stk. 4. Dommeren eller fuldmægtigen ved domstolene leder møderne i børne- og ungeudvalget og kan træffe beslutning om at begrænse antallet af bisiddere for de personer, der efter § 72, stk. 2, og § 142, stk. 2 og 3, i barnets lov, skal have lejlighed til at udtale sig om sagen, inden der træffes afgørelse eller afgives indstilling. Stk. 5. Ét medlem eller dennes stedfortræder kan i særlige tilfælde deltage i mødet virtuelt. Det er en forudsætning for medlemmets eller stedfortræderens virtuelle deltagelse, at der er tale om et møde, der er indkaldt med mindre end 7 dages varsel, at medlemmet eller stedfortræderen ikke uden betydelige praktiske vanskeligheder eller udgifter kan deltage fysisk på mødet, og at medlemmets eller stedfortræderens deltagelse er afgørende for, at udvalget er beslutningsdygtigt, jf. § 11, stk. 1 og 2, og har den fornødne faglige ekspertise. Formanden eller i dennes fravær næstformanden træffer beslutning herom.",
      "valid_from": "2025-10-29",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Ingen udover udvalgets medlemmer og protokolføreren må deltage i mødet under voteringen.",
      "valid_from": "2025-10-29",
      "valid_to": null
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Dommeren eller fuldmægtigen ved domstolene, et af de pædagogisk-psykologisk sagkyndige medlemmer eller disses stedfortrædere, samt et af medlemmerne valgt af kommunalbestyrelsens medlemmer eller disses stedfortrædere skal være til stede, for at udvalget er beslutningsdygtigt, jf. dog stk. 2. Stk. 2. Til vedtagelse af en afgørelse eller indstilling, som efter § 72, stk. 3, eller § 142, stk. 4, i barnets lov kræver kvalificeret flertal, skal dog mindst 4 medlemmer være til stede og stemme for afgørelsen eller indstillingen.",
      "valid_from": "2025-10-29",
      "valid_to": null
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Der føres en protokol, og børne- og ungeudvalgets afgørelse eller indstilling og begrundelsen herfor indføres umiddelbart efter voteringen i protokollen. Et medlem kan kræve en kort begrundelse for sit standpunkt tilført protokollen. Stk. 2. Hvis dommeren eller fuldmægtigen ved domstolene ikke er enig i den trufne afgørelse eller den afgivne indstilling, skal dette tilføjes protokollen, og meddelelsen om afgørelsen eller indstillingen skal indeholde oplysning herom, jf. § 72, stk. 3, og § 143, stk. 5, i barnets lov.",
      "valid_from": "2025-10-29",
      "valid_to": null
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Dommeren eller fuldmægtigen ved domstolene fastsætter efter § 140, stk. 4, i barnets lov eller § 15 a, stk. 4, i adoptionsloven, salær og godtgørelse for udlæg til advokater.",
      "valid_from": "2025-10-29",
      "valid_to": null
    },
    {
      "provision_ref": "1:14",
      "chapter": "1",
      "section": "14",
      "content": "§ 14. Bekendtgørelsen træder i kraft den 1. november 2025. Stk. 2. Følgende bekendtgørelser ophæves: 1) Bekendtgørelse nr. 727 af 10. juli 2019 om forretningsorden for børn og unge-udvalgene. 2) Bekendtgørelse nr. 1236 af 22. oktober 2025 om forretningsorden for børne- og ungeudvalgene.",
      "valid_from": "2025-10-29",
      "valid_to": null
    }
  ],
  "definitions": []
}
