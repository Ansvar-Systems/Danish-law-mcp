{
  "id": "2026:170",
  "type": "statute",
  "title": "Bekendtgørelse om vejgodstransportuddannelsen",
  "short_name": "BEK H#LOKDOK04",
  "status": "in_force",
  "issued_date": "2026-01-28",
  "url": "https://www.retsinformation.dk/eli/lta/2026/170/xml",
  "description": "Retsinformation source. DocumentId=DA001729; AccessionNumber=B20260017005; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "2:1",
      "chapter": "2",
      "section": "1",
      "content": "§ 1. Vejgodstransportuddannelsen har til formål at kvalificere elever og lærlinge til at kunne udføre rationel og sikker godskørsel, lastning, transport og aflæsning af forskellige former for gods, eftersyn og vedligehold af transportmateriel, planlægning af transporter samt udføre transport- og udstyrsdisponering . Stk. 2. Lærlingen skal nå de uddannelsesmål, som er fastsat i uddannelsesordningen om vejgodstransportuddannelsen for det speciale, som lærlingen har valgt, jf. stk. 3. Stk. 3. Uddannelsen afsluttes med et af følgende trin og specialer: 1) Trin 1 med et af følgende specialer, indplaceret på niveau 4 i den danske kvalifikationsramme for livslang læring: a) Godschauffør. b) Renovationschauffør. c) Tankbilchauffør. d) Flyttechauffør. 2) Trin 2 med specialet kørselsdisponent, indplaceret på niveau 4 i den danske kvalifikationsramme for livslang læring. Stk. 4. Specialet på trin 1 giver adgang til uddannelsens trin 2."
    },
    {
      "provision_ref": "4:2",
      "chapter": "4",
      "section": "2",
      "content": "§ 2. Uddannelsen varer fra 3 år og 6 måneder til 5 år, jf. dog stk. 3. Uddannelsens varighed er inklusive grundforløbets 1. og 2. del på hver 20 uger og hovedforløbet. Stk. 2. For lærlinge, der gennemfører uddannelsen som erhvervsuddannelse for unge, varer hovedforløbet 2 år og 6 måneder på uddannelsens trin 1, hvoraf skoleundervisningen udgør 31 uger fordelt på mindst tre skoleperioder. Hovedforløbet på uddannelsens trin 2 varer yderligere fra 1 år til 1 år og 6 måneder, hvoraf skoleundervisningen udgør 15 uger fordelt på mindst tre skoleperioder. Stk. 3. For lærlinge, der gennemfører uddannelsen som erhvervsuddannelse for voksne (euv), varer uddannelsens hovedforløb 2 år og 5 måneder på uddannelsens trin 1, hvoraf skoleundervisningen udgør 25,5 uger. Hovedforløbet på uddannelsens trin 2 varer yderligere fra 1 år til 1 år og 6 måneder, hvoraf skoleundervisningen udgør 15 uger. Stk. 4. Den i stk. 3 nævnte skoleundervisning opdeles i mindst to skoleperioder for euv-forløb efter § 66 y, stk. 1, nr. 2, i lov om erhvervsuddannelser (euv2-forløb)."
    },
    {
      "provision_ref": "6:3",
      "chapter": "6",
      "section": "3",
      "content": "§ 3. For at kunne blive optaget til skoleundervisningen i vejgodstransportuddannelsen skal eleven eller lærlingen opfylde betingelserne i stk. 2-4, jf. dog stk. 6. Stk. 2. Eleven eller lærlingen skal have opnået de uddannelsesspecifikke kompetencer for grundforløbet, som er fastsat i uddannelsesordningen om vejgodstransportuddannelsen. Stk. 3. Eleven eller lærlingen skal have gennemført de grundfag med de angivne niveauer, som er fastsat i uddannelsesordningen om vejgodstransportuddannelsen. Stk. 4. Eleven eller lærlingen skal have opnået de certifikater eller lignende, som er fastsat i uddannelsesordningen om vejgodstransportuddannelsen. Stk. 5. Elever og lærlinge, der gennemfører uddannelsen som erhvervsuddannelse for voksne efter § 66 y, stk. 1, nr. 2, i lov om erhvervsuddannelser (euv2), er undtaget fra kravet om uddannelsesspecifikke kompetencer efter stk. 2, hvis de har relevant erhvervserfaring, vurderet efter de i uddannelsesordningen fastsatte kriterier herfor. Stk. 6. Elever eller lærlinge, der har gennemført grundforløbet i erhvervsuddannelsen inden for autohjælp, havne- og terminaluddannelsen, erhvervsuddannelsen til kranfører, lager- og terminaluddannelsen, lufthavnsuddannelsen eller togklargøringsuddannelsen, har adgang til hovedforløbet i vejgodstransportuddannelsen."
    },
    {
      "provision_ref": "8:4",
      "chapter": "8",
      "section": "4",
      "content": "§ 4. Hovedforløbet har de kompetencemål, som er fastsat i uddannelsesordningen om vejgodstransportuddannelsen."
    },
    {
      "provision_ref": "12:6",
      "chapter": "12",
      "section": "6",
      "content": "§ 6. Uddannelsens afsluttende prøve på trin 1 udgør en svendeprøve. Prøven afholdes af skolen i samarbejde med det faglige udvalg som en del af den sidste skoleperiode. Prøven aflægges af alle lærlinge, uanset om lærlingen fortsætter til næste trin. Prøven tilrettelægges som fastsat i uddannelsesordningen om vejgodstransportuddannelsen. Stk. 2. Lærlingen skal inden aflæggelse af den afsluttende prøve have erhvervet de i uddannelsesordningen fastsatte kørekort og certifikater. Lærlingen kan, når det er begrundet i særlige forhold og efter det faglige udvalgs konkrete afgørelse, blive fritaget for kravet om at have erhvervet kørekort og certifikater inden prøvens aflæggelse. Stk. 3. For at der kan udstedes skolebevis, skal lærlingen have bestået alle de obligatoriske uddannelsesspecifikke fag samt de valgfri uddannelsesspecifikke fag, herunder arbejdsmarkedsuddannelser, i hovedforløbet. Lærlingen skal have opnået mindst 2,0 som et gennemsnit af karakterer for alle fag i hovedforløbet og mindst have opnået karakteren 02 i den afsluttende prøve. Stk. 4. Ved afslutningen af trin 1 udsteder det faglige udvalg et svendebrev som dokumentation for, at lærlingen har opnået kompetence inden for uddannelsen. Svendebrevet udstedes til alle lærlinge, der afslutter trin 1, uanset om lærlingene fortsætter til næste trin. På svendebrevet anføres karakter for svendeprøven."
    },
    {
      "provision_ref": "13:7",
      "chapter": "13",
      "section": "7",
      "content": "§ 7. Uddannelsens afsluttende prøve på trin 2 udgør en svendeprøve. Prøven afholdes af skolen i samarbejde med det faglige udvalg som en del af den sidste skoleperiode. Prøven tilrettelægges som fastsat i uddannelsesordningen om vejgodstransportuddannelsen. Stk. 2. Lærlingen skal inden aflæggelse af prøven være i besiddelse af de i uddannelsesordningen fastsatte kørekort og certifikater. Lærlingen kan, når det er begrundet i særlige forhold og efter det faglige udvalgs konkrete afgørelse, blive fritaget for kravet om besiddelse af kørekort og certifikater inden prøvens aflæggelse. Stk. 3. For at der kan udstedes skolebevis, skal lærlingen have bestået alle de obligatoriske uddannelsesspecifikke fag samt de valgfri uddannelsesspecifikke fag, herunder arbejdsmarkedsuddannelser, i hovedforløbet. Lærlingen skal have opnået mindst 2,0 som et gennemsnit af karakterer for alle fag i hovedforløbet og mindst have opnået karakteren 02 i den afsluttende prøve. Stk. 4. Ved uddannelsens afslutning med trin 2 udsteder det faglige udvalg et svendebrev som dokumentation for, at lærlingen har opnået kompetence inden for uddannelsen. På svendebrevet anføres karakter for svendeprøven."
    },
    {
      "provision_ref": "15:8",
      "chapter": "15",
      "section": "8",
      "content": "§ 8. Bekendtgørelsen træder i kraft den 1. august 2026. Stk. 2. Bekendtgørelse nr. 590 af 10. maj 2022 om vejgodstransportuddannelsen ophæves. Stk. 3. Bekendtgørelsen finder ikke anvendelse for elever, som er påbegyndt eller overgået til uddannelsen før bekendtgørelsens ikrafttræden. For sådanne elever finder de hidtil gældende regler i bekendtgørelse nr. 590 af 10. maj 2022 om vejgodstransportuddannelsen anvendelse. Stk. 4. Elever, som nævnt i stk. 3, kan i overensstemmelse med overgangsordninger fastsat af skolen i den lokale undervisningsplan og efter aftale med den eventuelle oplæringsvirksomhed overgå til uddannelsen efter denne bekendtgørelse."
    }
  ],
  "provision_versions": [
    {
      "provision_ref": "2:1",
      "chapter": "2",
      "section": "1",
      "content": "§ 1. Vejgodstransportuddannelsen har til formål at kvalificere elever og lærlinge til at kunne udføre rationel og sikker godskørsel, lastning, transport og aflæsning af forskellige former for gods, eftersyn og vedligehold af transportmateriel, planlægning af transporter samt udføre transport- og udstyrsdisponering . Stk. 2. Lærlingen skal nå de uddannelsesmål, som er fastsat i uddannelsesordningen om vejgodstransportuddannelsen for det speciale, som lærlingen har valgt, jf. stk. 3. Stk. 3. Uddannelsen afsluttes med et af følgende trin og specialer: 1) Trin 1 med et af følgende specialer, indplaceret på niveau 4 i den danske kvalifikationsramme for livslang læring: a) Godschauffør. b) Renovationschauffør. c) Tankbilchauffør. d) Flyttechauffør. 2) Trin 2 med specialet kørselsdisponent, indplaceret på niveau 4 i den danske kvalifikationsramme for livslang læring. Stk. 4. Specialet på trin 1 giver adgang til uddannelsens trin 2.",
      "valid_from": "2026-01-28",
      "valid_to": null
    },
    {
      "provision_ref": "4:2",
      "chapter": "4",
      "section": "2",
      "content": "§ 2. Uddannelsen varer fra 3 år og 6 måneder til 5 år, jf. dog stk. 3. Uddannelsens varighed er inklusive grundforløbets 1. og 2. del på hver 20 uger og hovedforløbet. Stk. 2. For lærlinge, der gennemfører uddannelsen som erhvervsuddannelse for unge, varer hovedforløbet 2 år og 6 måneder på uddannelsens trin 1, hvoraf skoleundervisningen udgør 31 uger fordelt på mindst tre skoleperioder. Hovedforløbet på uddannelsens trin 2 varer yderligere fra 1 år til 1 år og 6 måneder, hvoraf skoleundervisningen udgør 15 uger fordelt på mindst tre skoleperioder. Stk. 3. For lærlinge, der gennemfører uddannelsen som erhvervsuddannelse for voksne (euv), varer uddannelsens hovedforløb 2 år og 5 måneder på uddannelsens trin 1, hvoraf skoleundervisningen udgør 25,5 uger. Hovedforløbet på uddannelsens trin 2 varer yderligere fra 1 år til 1 år og 6 måneder, hvoraf skoleundervisningen udgør 15 uger. Stk. 4. Den i stk. 3 nævnte skoleundervisning opdeles i mindst to skoleperioder for euv-forløb efter § 66 y, stk. 1, nr. 2, i lov om erhvervsuddannelser (euv2-forløb).",
      "valid_from": "2026-01-28",
      "valid_to": null
    },
    {
      "provision_ref": "6:3",
      "chapter": "6",
      "section": "3",
      "content": "§ 3. For at kunne blive optaget til skoleundervisningen i vejgodstransportuddannelsen skal eleven eller lærlingen opfylde betingelserne i stk. 2-4, jf. dog stk. 6. Stk. 2. Eleven eller lærlingen skal have opnået de uddannelsesspecifikke kompetencer for grundforløbet, som er fastsat i uddannelsesordningen om vejgodstransportuddannelsen. Stk. 3. Eleven eller lærlingen skal have gennemført de grundfag med de angivne niveauer, som er fastsat i uddannelsesordningen om vejgodstransportuddannelsen. Stk. 4. Eleven eller lærlingen skal have opnået de certifikater eller lignende, som er fastsat i uddannelsesordningen om vejgodstransportuddannelsen. Stk. 5. Elever og lærlinge, der gennemfører uddannelsen som erhvervsuddannelse for voksne efter § 66 y, stk. 1, nr. 2, i lov om erhvervsuddannelser (euv2), er undtaget fra kravet om uddannelsesspecifikke kompetencer efter stk. 2, hvis de har relevant erhvervserfaring, vurderet efter de i uddannelsesordningen fastsatte kriterier herfor. Stk. 6. Elever eller lærlinge, der har gennemført grundforløbet i erhvervsuddannelsen inden for autohjælp, havne- og terminaluddannelsen, erhvervsuddannelsen til kranfører, lager- og terminaluddannelsen, lufthavnsuddannelsen eller togklargøringsuddannelsen, har adgang til hovedforløbet i vejgodstransportuddannelsen.",
      "valid_from": "2026-01-28",
      "valid_to": null
    },
    {
      "provision_ref": "8:4",
      "chapter": "8",
      "section": "4",
      "content": "§ 4. Hovedforløbet har de kompetencemål, som er fastsat i uddannelsesordningen om vejgodstransportuddannelsen.",
      "valid_from": "2026-01-28",
      "valid_to": null
    },
    {
      "provision_ref": "12:6",
      "chapter": "12",
      "section": "6",
      "content": "§ 6. Uddannelsens afsluttende prøve på trin 1 udgør en svendeprøve. Prøven afholdes af skolen i samarbejde med det faglige udvalg som en del af den sidste skoleperiode. Prøven aflægges af alle lærlinge, uanset om lærlingen fortsætter til næste trin. Prøven tilrettelægges som fastsat i uddannelsesordningen om vejgodstransportuddannelsen. Stk. 2. Lærlingen skal inden aflæggelse af den afsluttende prøve have erhvervet de i uddannelsesordningen fastsatte kørekort og certifikater. Lærlingen kan, når det er begrundet i særlige forhold og efter det faglige udvalgs konkrete afgørelse, blive fritaget for kravet om at have erhvervet kørekort og certifikater inden prøvens aflæggelse. Stk. 3. For at der kan udstedes skolebevis, skal lærlingen have bestået alle de obligatoriske uddannelsesspecifikke fag samt de valgfri uddannelsesspecifikke fag, herunder arbejdsmarkedsuddannelser, i hovedforløbet. Lærlingen skal have opnået mindst 2,0 som et gennemsnit af karakterer for alle fag i hovedforløbet og mindst have opnået karakteren 02 i den afsluttende prøve. Stk. 4. Ved afslutningen af trin 1 udsteder det faglige udvalg et svendebrev som dokumentation for, at lærlingen har opnået kompetence inden for uddannelsen. Svendebrevet udstedes til alle lærlinge, der afslutter trin 1, uanset om lærlingene fortsætter til næste trin. På svendebrevet anføres karakter for svendeprøven.",
      "valid_from": "2026-01-28",
      "valid_to": null
    },
    {
      "provision_ref": "13:7",
      "chapter": "13",
      "section": "7",
      "content": "§ 7. Uddannelsens afsluttende prøve på trin 2 udgør en svendeprøve. Prøven afholdes af skolen i samarbejde med det faglige udvalg som en del af den sidste skoleperiode. Prøven tilrettelægges som fastsat i uddannelsesordningen om vejgodstransportuddannelsen. Stk. 2. Lærlingen skal inden aflæggelse af prøven være i besiddelse af de i uddannelsesordningen fastsatte kørekort og certifikater. Lærlingen kan, når det er begrundet i særlige forhold og efter det faglige udvalgs konkrete afgørelse, blive fritaget for kravet om besiddelse af kørekort og certifikater inden prøvens aflæggelse. Stk. 3. For at der kan udstedes skolebevis, skal lærlingen have bestået alle de obligatoriske uddannelsesspecifikke fag samt de valgfri uddannelsesspecifikke fag, herunder arbejdsmarkedsuddannelser, i hovedforløbet. Lærlingen skal have opnået mindst 2,0 som et gennemsnit af karakterer for alle fag i hovedforløbet og mindst have opnået karakteren 02 i den afsluttende prøve. Stk. 4. Ved uddannelsens afslutning med trin 2 udsteder det faglige udvalg et svendebrev som dokumentation for, at lærlingen har opnået kompetence inden for uddannelsen. På svendebrevet anføres karakter for svendeprøven.",
      "valid_from": "2026-01-28",
      "valid_to": null
    },
    {
      "provision_ref": "15:8",
      "chapter": "15",
      "section": "8",
      "content": "§ 8. Bekendtgørelsen træder i kraft den 1. august 2026. Stk. 2. Bekendtgørelse nr. 590 af 10. maj 2022 om vejgodstransportuddannelsen ophæves. Stk. 3. Bekendtgørelsen finder ikke anvendelse for elever, som er påbegyndt eller overgået til uddannelsen før bekendtgørelsens ikrafttræden. For sådanne elever finder de hidtil gældende regler i bekendtgørelse nr. 590 af 10. maj 2022 om vejgodstransportuddannelsen anvendelse. Stk. 4. Elever, som nævnt i stk. 3, kan i overensstemmelse med overgangsordninger fastsat af skolen i den lokale undervisningsplan og efter aftale med den eventuelle oplæringsvirksomhed overgå til uddannelsen efter denne bekendtgørelse.",
      "valid_from": "2026-01-28",
      "valid_to": null
    }
  ],
  "definitions": []
}
