{
  "id": "2023:693",
  "type": "statute",
  "title": "Bekendtgørelse om kapitalindskud i Danmarks Eksport- og Investeringsfond til investeringer i dual-use teknologi",
  "short_name": "BEK H#LOKDOK04",
  "status": "in_force",
  "issued_date": "2023-05-24",
  "url": "https://www.retsinformation.dk/eli/lta/2023/693/xml",
  "description": "Retsinformation source. DocumentId=CQ002596; AccessionNumber=B20230069305; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse for Danmarks Eksport- og Investeringsfonds kapitalindskud fra Forsvarsministeriet på i alt 278 mio. kr., hvoraf 27,8 mio. kr. pr. år tilføres i 2023-2030 og 8,0 mio. kr. pr. år i 2031-2037, til investeringer i dual-use teknologi samt varetagelse af myndighedsansvar i forbindelse med en investering i NATO Innovation Fund, jf. akt. nr. 109 af 1. juni 2023. Stk. 2. Akt. nr. 109 af 1. juni 2023 bevilger Danmarks Eksport- og Investeringsfond 27,8 mio. kr. til at foretage investeringer i NATO Innovation Fund i 2023. Bevilling for øvrige finansår fra Danmarks Eksport- og Investeringsfond, i NATO Innovation Fund, skal tilvejebringes ved finansloven for kommende finansår. Stk. 3. Danmarks Eksport- og Investeringsfond kan inden for en samlet ramme på 278 mio. kr. i enkeltår foretage investeringer i NATO Innovation Fund, der overstiger det i året modtagne kapitalindskud, jf. stk. 1, og efterfølgende finansiere dette med senere års kapitalindskud, jf. stk. 1, såfremt profilen for indskud i NATO Innovation fund forskyder sig over fondens levetid."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Danmarks Eksport- og Investeringsfond tildeles kapitalindskuddet til at yde finansiering til virksomheder inden for området dual-use teknologi indenfor EDTer. Dual-use henviser til produkter og teknologier, som har både civil og sikkerhedsrelateret anvendelse. Med Emerging and Disruptive Technologies (EDT) menes nye kritiske teknologier, som kan have sikkerhedsmæssig indvirkning på samfundet. Finansieringerne kan ydes både direkte og indirekte via fonde, ligesom de kan tage form af både egenkapitalindskud, lån og garantier."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Som en del af indsatsen forpligtes Danmarks Eksport- og Investeringsfond til investeringer i små- og mellemstore virksomheder med vækstpotentiale, fastsat efter formålsparagraffen til NATO Innovation Fund. NATO Innovation Fund etableres som en selvejende venturekapitalfond på markedsvilkår med et samlet indskud på 7,5 mia. kr. fra 22 NATO-allierede. Fonden skal foretage minoritetsinvesteringer på lige fod med sammenlignelige private investorer og med en målsætning om et markedskonformt afkast. Stk. 2. De nærmere rammer for Danmarks Eksport- og Investeringsfonds deltagelse i NATO Innovation Fund er defineret i Samarbejdsaftale mellem Forsvarsministeriet og Danmarks Eksport- og Investeringsfond."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Danmarks Eksport- og Investeringsfonds investeringer foretages på markedsvilkår i overensstemmelse med EU’s statsstøtteregler, jf. Kommissionens meddelelse om begrebet statsstøtte i artikel 107, stk. 1, i traktaten om Den Europæiske Unions funktionsmåde (2016/C 262/01). Stk. 2. Det lægges til grund, at investeringen i NATO Innovation Fund vil være i overensstemmelse med stk. 1."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Danmarks Eksport- og Investeringsfond må finansiere projekter inden for en samlet ramme på 278 mio. kr. jf. akt. nr. 109 af 1. juni 2023. Stk. 2. Danmarks Eksport- og Investeringsfond hæfter for eventuelle tab på ordningen, ligesom et eventuelt overskud tilfalder Danmarks Eksport- og Investeringsfond. Stk. 3. Danmarks Eksport- og Investeringsfonds afholder administrationsomkostninger i forbindelse med håndtering af investeringen."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Erhvervsministeriet fører tilsyn med Danmarks Eksport- og Investeringsfonds anvendelse af kapitalindskuddet som del af det almindelige tilsyn med Danmarks Eksport- og Investeringsfond. Stk. 2. Uanset stk. 1 kan der fastsættes nærmere regler for tilsyn og revision i Samarbejdsaftale mellem Forsvarsministeriet og Danmarks Eksport- og Investeringsfond. Stk. 3. Kapitalindskuddet skal indgå i Danmarks Eksport- og Investeringsfonds årsrapport. Stk. 4. Danmarks Eksport- og Investeringsfond skal på erhvervsministeriets anmodning kunne udarbejde rapportering over anvendelsen af kapitalindskuddet. Stk. 5. Danmarks Eksport- og Investeringsfond har pligt til at holde erhvervsministeren orienteret om alle væsentlige forhold, herunder væsentlige afvigelser fra den forventede udvikling i ordningen."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Der foretages ikke efterregulering af resultatet på Danmarks Eksport- og Investeringsfonds investeringer, da Danmarks Eksport- og Investeringsfond hæfter for eventuelle tab på ordningen, ligesom et eventuelt overskud tilfalder Danmarks Eksport- og Investeringsfond, jf. § 4, stk. 2."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Bekendtgørelsen træder i kraft den 10. juni 2023."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse for Danmarks Eksport- og Investeringsfonds kapitalindskud fra Forsvarsministeriet på i alt 278 mio. kr., hvoraf 27,8 mio. kr. pr. år tilføres i 2023-2030 og 8,0 mio. kr. pr. år i 2031-2037, til investeringer i dual-use teknologi samt varetagelse af myndighedsansvar i forbindelse med en investering i NATO Innovation Fund, jf. akt. nr. 109 af 1. juni 2023. Stk. 2. Akt. nr. 109 af 1. juni 2023 bevilger Danmarks Eksport- og Investeringsfond 27,8 mio. kr. til at foretage investeringer i NATO Innovation Fund i 2023. Bevilling for øvrige finansår fra Danmarks Eksport- og Investeringsfond, i NATO Innovation Fund, skal tilvejebringes ved finansloven for kommende finansår. Stk. 3. Danmarks Eksport- og Investeringsfond kan inden for en samlet ramme på 278 mio. kr. i enkeltår foretage investeringer i NATO Innovation Fund, der overstiger det i året modtagne kapitalindskud, jf. stk. 1, og efterfølgende finansiere dette med senere års kapitalindskud, jf. stk. 1, såfremt profilen for indskud i NATO Innovation fund forskyder sig over fondens levetid.",
      "valid_from": "2023-05-24",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Danmarks Eksport- og Investeringsfond tildeles kapitalindskuddet til at yde finansiering til virksomheder inden for området dual-use teknologi indenfor EDTer. Dual-use henviser til produkter og teknologier, som har både civil og sikkerhedsrelateret anvendelse. Med Emerging and Disruptive Technologies (EDT) menes nye kritiske teknologier, som kan have sikkerhedsmæssig indvirkning på samfundet. Finansieringerne kan ydes både direkte og indirekte via fonde, ligesom de kan tage form af både egenkapitalindskud, lån og garantier.",
      "valid_from": "2023-05-24",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Som en del af indsatsen forpligtes Danmarks Eksport- og Investeringsfond til investeringer i små- og mellemstore virksomheder med vækstpotentiale, fastsat efter formålsparagraffen til NATO Innovation Fund. NATO Innovation Fund etableres som en selvejende venturekapitalfond på markedsvilkår med et samlet indskud på 7,5 mia. kr. fra 22 NATO-allierede. Fonden skal foretage minoritetsinvesteringer på lige fod med sammenlignelige private investorer og med en målsætning om et markedskonformt afkast. Stk. 2. De nærmere rammer for Danmarks Eksport- og Investeringsfonds deltagelse i NATO Innovation Fund er defineret i Samarbejdsaftale mellem Forsvarsministeriet og Danmarks Eksport- og Investeringsfond.",
      "valid_from": "2023-05-24",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Danmarks Eksport- og Investeringsfonds investeringer foretages på markedsvilkår i overensstemmelse med EU’s statsstøtteregler, jf. Kommissionens meddelelse om begrebet statsstøtte i artikel 107, stk. 1, i traktaten om Den Europæiske Unions funktionsmåde (2016/C 262/01). Stk. 2. Det lægges til grund, at investeringen i NATO Innovation Fund vil være i overensstemmelse med stk. 1.",
      "valid_from": "2023-05-24",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Danmarks Eksport- og Investeringsfond må finansiere projekter inden for en samlet ramme på 278 mio. kr. jf. akt. nr. 109 af 1. juni 2023. Stk. 2. Danmarks Eksport- og Investeringsfond hæfter for eventuelle tab på ordningen, ligesom et eventuelt overskud tilfalder Danmarks Eksport- og Investeringsfond. Stk. 3. Danmarks Eksport- og Investeringsfonds afholder administrationsomkostninger i forbindelse med håndtering af investeringen.",
      "valid_from": "2023-05-24",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Erhvervsministeriet fører tilsyn med Danmarks Eksport- og Investeringsfonds anvendelse af kapitalindskuddet som del af det almindelige tilsyn med Danmarks Eksport- og Investeringsfond. Stk. 2. Uanset stk. 1 kan der fastsættes nærmere regler for tilsyn og revision i Samarbejdsaftale mellem Forsvarsministeriet og Danmarks Eksport- og Investeringsfond. Stk. 3. Kapitalindskuddet skal indgå i Danmarks Eksport- og Investeringsfonds årsrapport. Stk. 4. Danmarks Eksport- og Investeringsfond skal på erhvervsministeriets anmodning kunne udarbejde rapportering over anvendelsen af kapitalindskuddet. Stk. 5. Danmarks Eksport- og Investeringsfond har pligt til at holde erhvervsministeren orienteret om alle væsentlige forhold, herunder væsentlige afvigelser fra den forventede udvikling i ordningen.",
      "valid_from": "2023-05-24",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Der foretages ikke efterregulering af resultatet på Danmarks Eksport- og Investeringsfonds investeringer, da Danmarks Eksport- og Investeringsfond hæfter for eventuelle tab på ordningen, ligesom et eventuelt overskud tilfalder Danmarks Eksport- og Investeringsfond, jf. § 4, stk. 2.",
      "valid_from": "2023-05-24",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Bekendtgørelsen træder i kraft den 10. juni 2023.",
      "valid_from": "2023-05-24",
      "valid_to": null
    }
  ],
  "definitions": []
}
