{
  "id": "2024:593",
  "type": "statute",
  "title": "Bekendtgørelse om elhandelsvirksomhedernes indberetning af standardpriser, tariffer, rabatter og vilkår på prisportalen elpris.dk",
  "short_name": "BEK H#LOKDOK04",
  "status": "in_force",
  "issued_date": "2024-06-03",
  "url": "https://www.retsinformation.dk/eli/lta/2024/593/xml",
  "description": "Retsinformation source. DocumentId=DB000931; AccessionNumber=B20240059305; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse har til formål at skabe gennemsigtighed for elkunder ved at fastsætte, hvordan en elhandelsvirksomhed skal indberette priser samt tilhørende vilkår på elprodukter på prisportalen elpris.dk. Stk. 2. Bekendtgørelsen finder anvendelse på elhandelsvirksomheder, der sælger elektricitet til elkunder med et forbrug på op til 100.000 kWh om året."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Elhandelsvirksomhederne skal indberette relevante og korrekte oplysninger på elpris.dk om gældende priser og vilkår for salg af alle elhandelsvirksomhedens produkter til elkunder med et forbrug på op til 100.000 kWh om året. Disse oplysninger skal tillige fremgå af elhandelsvirksomhedens hjemmeside, jf. § 72 a, stk. 5, i lov om elforsyning."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. I denne bekendtgørelse forstås ved: 1) Fast pris: En fast pris pr. kWh for levering af el gældende for en nærmere angivet periode, der som minimum er længere end markedsafregningsintervallerne. 2) Kombinationsprodukt: Et elprodukt, hvor forbrugeren tilpligtes til samtidigt at købe et andet produkt. 3) Obligatorisk gebyr: Et gebyr, som opkræves i forbindelse med kundens køb af el, og som ikke kan fravælges. 4) Spotmarkedspris: Gennemsnittet af elprisen på day-ahead-markedet for en nærmere afgrænset periode. 5) Variabel pris: En pris pr. kWh, der afspejler prisudsvinget på spotmarkederne, herunder på day-ahead- og intraday-markeder, med intervaller, der som minimum svarer til markedsafregningsintervallerne. 6) Øvrige gebyrer: Situationsbestemte gebyrer, som alene udløses ved en bestemt anmodning eller hændelse, eksempelvis gebyr ved fremsendelse af rykker, fraflytning, afbrydelse af elektricitet eller lignende."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Følgende oplysninger skal indberettes for alle produkter: 1) Selskabets navn. 2) Produktets navn. 3) Alle faste omkostninger forbundet med leveringsaftalen ud over prisen på el, herunder abonnement og obligatoriske gebyrer. 4) Øvrige gebyrer. 5) Leveringsperiode. 6) Øvrige kontrakt- og betalingsbetingelser. 7) Bindingsperiode. 8) Afregningsmuligheder, eksempelvis acontobetaling, bagudrettet betaling for faktisk forbrug eller andet. 9) Betalingsmetoder, eksempelvis bankoverførsel, betalingsservice, betalingskort eller andet. 10) Kundekategori – privat eller erhverv. 11) Dato for senest ændret. Stk. 2. Hvis prisen på et produkt er gældende i en afgrænset periode, skal produktet indberettes som et introduktionsprodukt med angivelse af, i hvor lang tid prisen er gældende. For introduktionsprodukter skal det indberettes, hvilket produkt en kunde overføres til ved udløb af den afgrænsede periode. Stk. 3. Hvis prisen på et produkt er gældende for et afgrænset forbrug, skal elhandelsvirksomheden indberette forbrugsgrænsen i kWh for den gældende pris. Elhandelsvirksomheden skal også indberette oplysninger om de gældende priser og vilkår for forbrug, der ligger over forbrugsgrænsen, herunder hvis kunden overføres til et andet produkt. Stk. 4. Elhandelsvirksomheden skal sikre, at de til hver en tid gældende priser og vilkår er indberettet på elpris.dk. Enhver ændring i priser eller vilkår skal indberettes straks og senest ved ikrafttræden."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. For elprodukter med variabel pris skal der, ud over de i § 4 nævnte oplysninger, indberettes oplysninger om de samlede omkostninger i øre pr. kWh, som kunden skal betale for el ud over spotmarkedsprisen. Stk. 2. Elhandelsvirksomheden skal sikre, at de samlede omkostninger i stk. 1 inkluderer alle omkostninger, herunder handelsomkostninger og øvrige tillæg til spotmarkedsprisen, undtagen netabonnement, nettarif, transmissionstarif, afgifter, og spotmarkedsprisen."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. For elprodukter med fast pris skal der, ud over de i § 4 nævnte oplysninger, indberettes oplysninger om den samlede pris pr. kWh, som kunden skal betale for el. Stk. 2. Elhandelsvirksomheden skal sikre, at de samlede omkostninger i stk. 1 inkluderer alle omkostninger, herunder handelsomkostninger og øvrige tillæg, undtagen netabonnement, nettarif, transmissionstarif og afgifter."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Hvis det er muligt for en kunde at opnå rabat ved at kombinere flere produkter med et elprodukt, eller kunden generelt forpligtes til at købe et andet produkt sammen med et elprodukt, skal elproduktet indberettes som et kombinationsprodukt. Stk. 2. Elhandelsvirksomheden skal oplyse om vilkårene for kombinationsprodukter."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Forsyningstilsynet fører tilsyn med elhandelsvirksomhedernes efterlevelse af bestemmelserne i §§ 2 og 4-7."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Forsyningstilsynet kan meddele påtale eller påbud om at efterleve bestemmelserne i §§ 2 og 4-7 efter § 88 i lov om elforsyning. Stk. 2. Forsyningstilsynets afgørelse kan påklages til Energiklagenævnet efter § 89 i lov om elforsyning."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Afgørelser truffet i henhold til denne bekendtgørelse vil blive offentliggjort på prisportalen elpris.dk samt i Forsyningstilsynets afgørelsesdatabase."
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Hvis en elhandelsvirksomhed ikke efterlever et påbud meddelt efter denne bekendtgørelses § 9, stk. 1, kan Forsyningstilsynet deaktivere det eller de af afgørelsen omfattede produkter på elpris.dk, indtil påbuddet er efterlevet. Stk. 2. Ved grove eller gentagne overtrædelser af reglerne i denne bekendtgørelse kan Forsyningstilsynet træffe afgørelse om, at en elhandelsvirksomheds indberetning af elprodukter, såvel ændringer i eksisterende som nye produkter, skal godkendes af Forsyningstilsynet, før elprodukterne bliver offentliggjort på elpris.dk."
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Med mindre højere straf er forskyldt efter anden lovgivning, straffes med bøde den, der 1) undlader at efterkomme påbud udstedt med hjemmel i denne bekendtgørelses § 9, stk. 1, 2) i strid med denne bekendtgørelse undlader at indberette et produkt til elpris.dk, eller 3) ved offentliggørelse af et produkt på elpris.dk afgiver urigtige oplysninger i strid med denne bekendtgørelses §§ 2 og 4-7. Stk. 2. Der kan pålægges selskaber m.v. (juridiske personer) strafansvar efter reglerne i straffelovens kapitel 5."
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Bekendtgørelsen træder i kraft den 1. juli 2024. Stk. 2. Bekendtgørelse nr. 1279 af 25. oktober 2016 om elhandelsvirksomhedernes indberetning af standardpriser, tariffer, rabatter og vilkår på prisportalen elpris.dk ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse har til formål at skabe gennemsigtighed for elkunder ved at fastsætte, hvordan en elhandelsvirksomhed skal indberette priser samt tilhørende vilkår på elprodukter på prisportalen elpris.dk. Stk. 2. Bekendtgørelsen finder anvendelse på elhandelsvirksomheder, der sælger elektricitet til elkunder med et forbrug på op til 100.000 kWh om året.",
      "valid_from": "2024-06-03",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Elhandelsvirksomhederne skal indberette relevante og korrekte oplysninger på elpris.dk om gældende priser og vilkår for salg af alle elhandelsvirksomhedens produkter til elkunder med et forbrug på op til 100.000 kWh om året. Disse oplysninger skal tillige fremgå af elhandelsvirksomhedens hjemmeside, jf. § 72 a, stk. 5, i lov om elforsyning.",
      "valid_from": "2024-06-03",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. I denne bekendtgørelse forstås ved: 1) Fast pris: En fast pris pr. kWh for levering af el gældende for en nærmere angivet periode, der som minimum er længere end markedsafregningsintervallerne. 2) Kombinationsprodukt: Et elprodukt, hvor forbrugeren tilpligtes til samtidigt at købe et andet produkt. 3) Obligatorisk gebyr: Et gebyr, som opkræves i forbindelse med kundens køb af el, og som ikke kan fravælges. 4) Spotmarkedspris: Gennemsnittet af elprisen på day-ahead-markedet for en nærmere afgrænset periode. 5) Variabel pris: En pris pr. kWh, der afspejler prisudsvinget på spotmarkederne, herunder på day-ahead- og intraday-markeder, med intervaller, der som minimum svarer til markedsafregningsintervallerne. 6) Øvrige gebyrer: Situationsbestemte gebyrer, som alene udløses ved en bestemt anmodning eller hændelse, eksempelvis gebyr ved fremsendelse af rykker, fraflytning, afbrydelse af elektricitet eller lignende.",
      "valid_from": "2024-06-03",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Følgende oplysninger skal indberettes for alle produkter: 1) Selskabets navn. 2) Produktets navn. 3) Alle faste omkostninger forbundet med leveringsaftalen ud over prisen på el, herunder abonnement og obligatoriske gebyrer. 4) Øvrige gebyrer. 5) Leveringsperiode. 6) Øvrige kontrakt- og betalingsbetingelser. 7) Bindingsperiode. 8) Afregningsmuligheder, eksempelvis acontobetaling, bagudrettet betaling for faktisk forbrug eller andet. 9) Betalingsmetoder, eksempelvis bankoverførsel, betalingsservice, betalingskort eller andet. 10) Kundekategori – privat eller erhverv. 11) Dato for senest ændret. Stk. 2. Hvis prisen på et produkt er gældende i en afgrænset periode, skal produktet indberettes som et introduktionsprodukt med angivelse af, i hvor lang tid prisen er gældende. For introduktionsprodukter skal det indberettes, hvilket produkt en kunde overføres til ved udløb af den afgrænsede periode. Stk. 3. Hvis prisen på et produkt er gældende for et afgrænset forbrug, skal elhandelsvirksomheden indberette forbrugsgrænsen i kWh for den gældende pris. Elhandelsvirksomheden skal også indberette oplysninger om de gældende priser og vilkår for forbrug, der ligger over forbrugsgrænsen, herunder hvis kunden overføres til et andet produkt. Stk. 4. Elhandelsvirksomheden skal sikre, at de til hver en tid gældende priser og vilkår er indberettet på elpris.dk. Enhver ændring i priser eller vilkår skal indberettes straks og senest ved ikrafttræden.",
      "valid_from": "2024-06-03",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. For elprodukter med variabel pris skal der, ud over de i § 4 nævnte oplysninger, indberettes oplysninger om de samlede omkostninger i øre pr. kWh, som kunden skal betale for el ud over spotmarkedsprisen. Stk. 2. Elhandelsvirksomheden skal sikre, at de samlede omkostninger i stk. 1 inkluderer alle omkostninger, herunder handelsomkostninger og øvrige tillæg til spotmarkedsprisen, undtagen netabonnement, nettarif, transmissionstarif, afgifter, og spotmarkedsprisen.",
      "valid_from": "2024-06-03",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. For elprodukter med fast pris skal der, ud over de i § 4 nævnte oplysninger, indberettes oplysninger om den samlede pris pr. kWh, som kunden skal betale for el. Stk. 2. Elhandelsvirksomheden skal sikre, at de samlede omkostninger i stk. 1 inkluderer alle omkostninger, herunder handelsomkostninger og øvrige tillæg, undtagen netabonnement, nettarif, transmissionstarif og afgifter.",
      "valid_from": "2024-06-03",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Hvis det er muligt for en kunde at opnå rabat ved at kombinere flere produkter med et elprodukt, eller kunden generelt forpligtes til at købe et andet produkt sammen med et elprodukt, skal elproduktet indberettes som et kombinationsprodukt. Stk. 2. Elhandelsvirksomheden skal oplyse om vilkårene for kombinationsprodukter.",
      "valid_from": "2024-06-03",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Forsyningstilsynet fører tilsyn med elhandelsvirksomhedernes efterlevelse af bestemmelserne i §§ 2 og 4-7.",
      "valid_from": "2024-06-03",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Forsyningstilsynet kan meddele påtale eller påbud om at efterleve bestemmelserne i §§ 2 og 4-7 efter § 88 i lov om elforsyning. Stk. 2. Forsyningstilsynets afgørelse kan påklages til Energiklagenævnet efter § 89 i lov om elforsyning.",
      "valid_from": "2024-06-03",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Afgørelser truffet i henhold til denne bekendtgørelse vil blive offentliggjort på prisportalen elpris.dk samt i Forsyningstilsynets afgørelsesdatabase.",
      "valid_from": "2024-06-03",
      "valid_to": null
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Hvis en elhandelsvirksomhed ikke efterlever et påbud meddelt efter denne bekendtgørelses § 9, stk. 1, kan Forsyningstilsynet deaktivere det eller de af afgørelsen omfattede produkter på elpris.dk, indtil påbuddet er efterlevet. Stk. 2. Ved grove eller gentagne overtrædelser af reglerne i denne bekendtgørelse kan Forsyningstilsynet træffe afgørelse om, at en elhandelsvirksomheds indberetning af elprodukter, såvel ændringer i eksisterende som nye produkter, skal godkendes af Forsyningstilsynet, før elprodukterne bliver offentliggjort på elpris.dk.",
      "valid_from": "2024-06-03",
      "valid_to": null
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Med mindre højere straf er forskyldt efter anden lovgivning, straffes med bøde den, der 1) undlader at efterkomme påbud udstedt med hjemmel i denne bekendtgørelses § 9, stk. 1, 2) i strid med denne bekendtgørelse undlader at indberette et produkt til elpris.dk, eller 3) ved offentliggørelse af et produkt på elpris.dk afgiver urigtige oplysninger i strid med denne bekendtgørelses §§ 2 og 4-7. Stk. 2. Der kan pålægges selskaber m.v. (juridiske personer) strafansvar efter reglerne i straffelovens kapitel 5.",
      "valid_from": "2024-06-03",
      "valid_to": null
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Bekendtgørelsen træder i kraft den 1. juli 2024. Stk. 2. Bekendtgørelse nr. 1279 af 25. oktober 2016 om elhandelsvirksomhedernes indberetning af standardpriser, tariffer, rabatter og vilkår på prisportalen elpris.dk ophæves.",
      "valid_from": "2024-06-03",
      "valid_to": null
    }
  ],
  "definitions": []
}
