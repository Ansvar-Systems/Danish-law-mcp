{
  "id": "2025:829",
  "type": "statute",
  "title": "Bekendtgørelse om standardvedtægter for efterskoler og frie fagskoler",
  "short_name": "BEK H#LOKDOK04",
  "status": "in_force",
  "issued_date": "2025-06-13",
  "url": "https://www.retsinformation.dk/eli/lta/2025/829/xml",
  "description": "Retsinformation source. DocumentId=DA001616; AccessionNumber=B20250082905; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. En efterskoles og fri fagskoles styrelse reguleres i en vedtægt. Skolens vedtægt skal indeholde bestemmelser om skolens styrelse og om fremgangsmåden ved skolens nedlæggelse, jf. § 6, stk. 4, i lov om efterskoler og frie fagskoler. Stk. 2. Skolens bestyrelse har ansvaret for skolens vedtægt. Skolens vedtægt skal være i overensstemmelse med en af de obligatoriske standardvedtægter i denne bekendtgørelses bilag. Stk. 3. Skolens bestyrelse har ansvaret for, at skolens vedtægt til enhver tid er i overensstemmelse med lovgivningen, og skal i tilfælde af uoverensstemmelse mellem lovgivningen og vedtægtens ordlyd følge lovgivningen og uden ugrundet ophold bringe vedtægten i overensstemmelse hermed."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Skolens vedtægt skal indeholde bestemmelser om følgende indhold: 1) Skolens navn, adresse og oprettelsesår. 2) Skolens formål. 3) Skolens organisering og drift. 4) Skolens bestyrelse. 5) Skolens forstander og øvrige personale. 6) Skolens eventuelle skolekreds/repræsentantskab og eventuelle generalforsamling/repræsentantskabsmøde. 7) Medarbejdernes og eventuelle medlemmers indsigt i budgetter, regnskaber m.v. 8) Tegningsret. 9) Ændring af skolens vedtægt. 10) Nedlæggelse af skolen."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. De enkelte efterskoler og frie fagskolers vedtægter skal være i overensstemmelse med standardvedtægternes ordlyd, medmindre der i den enkelte standardvedtægt er muligheder for skolerne til enten at til- eller fravælge formuleringer i standardvedtægten eller selv formulere vedtægtsbestemmelsers ordlyd inden for rammerne af standardvedtægten. Stk. 2. I bilagene med standardvedtægter markerer: 1) Kantet parentes […], at skolen selv skal formulere teksten. I de kantede parenteser er det med kursiv anført, hvad teksten skal vedrøre. 2) Krøllet parentes {…}, at skolen kan undlade den pågældende tekst. Stk. 3. For skoler, der er kombineret med en folkehøjskole, kan standardvedtægternes ordlyd fraviges i nødvendigt omfang inden for rammerne af gældende regler om folkehøjskoler. Stk. 4. For skoler, der i øvrigt er kombineret med skoleformer, hvor der ikke tages højde for kombinationen i en konkret standardvedtægt, kan standardvedtægternes ordlyd på samme måde fraviges i nødvendigt omfang inden for rammerne af gældende regler om de relevante skoleformer."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Efterskoler og frie fagskoler skal følge den standardvedtægt, der passer til den enkelte skoles organisering. Stk. 2. Efterskoler og frie fagskoler med skolekreds/repræsentantskab skal anvende standardvedtægten i bilag 1. Stk. 3. Efterskoler og frie fagskoler med en vedtægt godkendt før den 1. januar 1994 uden skolekreds/repræsentantskab skal anvende standardvedtægten i bilag 2. Stk. 4. Efterskoler og frie fagskoler kombineret med en fri grundskole skal anvende standardvedtægten i bilag 3."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Ved skolens oprettelse, sammenlægning eller spaltning og ved etablering eller ophør af kombination med anden skoleform godkender børne- og undervisningsministeren skolens vedtægt, jf. lovens § 6, stk. 2. Stk. 2. Det er en betingelse for børne- og undervisningsministerens godkendelse af den i stk. 1 nævnte vedtægt, at vedtægten 1) angiver bestyrelsesmedlemmernes navn og adresse med let læselig skrift, 2) er underskrevet af samtlige bestyrelsesmedlemmer, 3) indeholder oplysning om, hvem der er formand og næstformand for bestyrelsen, og 4) er indsendt elektronisk til Børne- og Undervisningsministeriet, Styrelsen for Undervisning og Kvalitet."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Skolens vedtægt skal offentliggøres på skolens hjemmeside sammen med datoerne for 1) generalforsamlingens/repræsentantskabsmødets eller bestyrelsens vedtagelse, 2) børne- og undervisningsministerens godkendelse, når denne er påkrævet efter § 5, og 3) offentliggørelsen på hjemmesiden. Stk. 2. Vedtægten træder tidligst i kraft ved offentliggørelsen på skolens hjemmeside."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Bekendtgørelsen træder i kraft den 1. juli 2025. Stk. 2. Skoler omfattet af lov om efterskoler og frie fagskoler skal inden den 1. januar 2027 tilrette skolens vedtægt i overensstemmelse med en af standardvedtægterne i denne bekendtgørelses bilag og offentliggøre vedtægten på skolens hjemmeside sammen med datoerne, jf. § 6, stk. 1. Stk. 3. Vedtægter, der indsendes til godkendelse i Styrelsen for Undervisning og Kvalitet, jf. § 5, skal være i overensstemmelse med den på indsendelsestidspunktet gældende obligatoriske standardvedtægt."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. En efterskoles og fri fagskoles styrelse reguleres i en vedtægt. Skolens vedtægt skal indeholde bestemmelser om skolens styrelse og om fremgangsmåden ved skolens nedlæggelse, jf. § 6, stk. 4, i lov om efterskoler og frie fagskoler. Stk. 2. Skolens bestyrelse har ansvaret for skolens vedtægt. Skolens vedtægt skal være i overensstemmelse med en af de obligatoriske standardvedtægter i denne bekendtgørelses bilag. Stk. 3. Skolens bestyrelse har ansvaret for, at skolens vedtægt til enhver tid er i overensstemmelse med lovgivningen, og skal i tilfælde af uoverensstemmelse mellem lovgivningen og vedtægtens ordlyd følge lovgivningen og uden ugrundet ophold bringe vedtægten i overensstemmelse hermed.",
      "valid_from": "2025-06-13",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Skolens vedtægt skal indeholde bestemmelser om følgende indhold: 1) Skolens navn, adresse og oprettelsesår. 2) Skolens formål. 3) Skolens organisering og drift. 4) Skolens bestyrelse. 5) Skolens forstander og øvrige personale. 6) Skolens eventuelle skolekreds/repræsentantskab og eventuelle generalforsamling/repræsentantskabsmøde. 7) Medarbejdernes og eventuelle medlemmers indsigt i budgetter, regnskaber m.v. 8) Tegningsret. 9) Ændring af skolens vedtægt. 10) Nedlæggelse af skolen.",
      "valid_from": "2025-06-13",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. De enkelte efterskoler og frie fagskolers vedtægter skal være i overensstemmelse med standardvedtægternes ordlyd, medmindre der i den enkelte standardvedtægt er muligheder for skolerne til enten at til- eller fravælge formuleringer i standardvedtægten eller selv formulere vedtægtsbestemmelsers ordlyd inden for rammerne af standardvedtægten. Stk. 2. I bilagene med standardvedtægter markerer: 1) Kantet parentes […], at skolen selv skal formulere teksten. I de kantede parenteser er det med kursiv anført, hvad teksten skal vedrøre. 2) Krøllet parentes {…}, at skolen kan undlade den pågældende tekst. Stk. 3. For skoler, der er kombineret med en folkehøjskole, kan standardvedtægternes ordlyd fraviges i nødvendigt omfang inden for rammerne af gældende regler om folkehøjskoler. Stk. 4. For skoler, der i øvrigt er kombineret med skoleformer, hvor der ikke tages højde for kombinationen i en konkret standardvedtægt, kan standardvedtægternes ordlyd på samme måde fraviges i nødvendigt omfang inden for rammerne af gældende regler om de relevante skoleformer.",
      "valid_from": "2025-06-13",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Efterskoler og frie fagskoler skal følge den standardvedtægt, der passer til den enkelte skoles organisering. Stk. 2. Efterskoler og frie fagskoler med skolekreds/repræsentantskab skal anvende standardvedtægten i bilag 1. Stk. 3. Efterskoler og frie fagskoler med en vedtægt godkendt før den 1. januar 1994 uden skolekreds/repræsentantskab skal anvende standardvedtægten i bilag 2. Stk. 4. Efterskoler og frie fagskoler kombineret med en fri grundskole skal anvende standardvedtægten i bilag 3.",
      "valid_from": "2025-06-13",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Ved skolens oprettelse, sammenlægning eller spaltning og ved etablering eller ophør af kombination med anden skoleform godkender børne- og undervisningsministeren skolens vedtægt, jf. lovens § 6, stk. 2. Stk. 2. Det er en betingelse for børne- og undervisningsministerens godkendelse af den i stk. 1 nævnte vedtægt, at vedtægten 1) angiver bestyrelsesmedlemmernes navn og adresse med let læselig skrift, 2) er underskrevet af samtlige bestyrelsesmedlemmer, 3) indeholder oplysning om, hvem der er formand og næstformand for bestyrelsen, og 4) er indsendt elektronisk til Børne- og Undervisningsministeriet, Styrelsen for Undervisning og Kvalitet.",
      "valid_from": "2025-06-13",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Skolens vedtægt skal offentliggøres på skolens hjemmeside sammen med datoerne for 1) generalforsamlingens/repræsentantskabsmødets eller bestyrelsens vedtagelse, 2) børne- og undervisningsministerens godkendelse, når denne er påkrævet efter § 5, og 3) offentliggørelsen på hjemmesiden. Stk. 2. Vedtægten træder tidligst i kraft ved offentliggørelsen på skolens hjemmeside.",
      "valid_from": "2025-06-13",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Bekendtgørelsen træder i kraft den 1. juli 2025. Stk. 2. Skoler omfattet af lov om efterskoler og frie fagskoler skal inden den 1. januar 2027 tilrette skolens vedtægt i overensstemmelse med en af standardvedtægterne i denne bekendtgørelses bilag og offentliggøre vedtægten på skolens hjemmeside sammen med datoerne, jf. § 6, stk. 1. Stk. 3. Vedtægter, der indsendes til godkendelse i Styrelsen for Undervisning og Kvalitet, jf. § 5, skal være i overensstemmelse med den på indsendelsestidspunktet gældende obligatoriske standardvedtægt.",
      "valid_from": "2025-06-13",
      "valid_to": null
    }
  ],
  "definitions": []
}
