{
  "id": "2025:539",
  "type": "statute",
  "title": "Bekendtgørelse om forbud mod udledning af røggasrensevand fra skibes svovlrøggasrensesystemer til havet",
  "short_name": "BEK H#LOKDOK04",
  "status": "in_force",
  "issued_date": "2025-05-21",
  "url": "https://www.retsinformation.dk/eli/lta/2025/539/xml",
  "description": "Retsinformation source. DocumentId=DD000577; AccessionNumber=B20250053905; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen omfatter danske skibe og skibe, der befinder sig på dansk søterritorium, jf. lovens § 2, stk. 1, nr. 1. Stk. 2. Bekendtgørelsen omfatter ikke orlogsskibe og andre skibe, der ejes eller benyttes af en stat, så længe skibet udelukkende benyttes i ikke-kommerciel statstjeneste. Stk. 3. Bekendtgørelsens regler om forbud mod udledninger af røggasrensevand og overskudsvand finder ikke anvendelse for udledninger af røggasrensevand i forbindelse med 1) testning i forbindelse med reparation, vedligehold eller installation af røggasrensesystemer, når skibet er på værft. 2) sikring af et skibs sikkerhed eller menneskeliv på havet, eller 3) skade på skibet eller dets udstyr eller uundgåelig lækage, under forudsætning af, at der, efter skaden eller lækagen er konstateret, er iagttaget alle rimelige forholdsregler med henblik på at undgå eller formindske udledning, og der omgående er truffet forholdsregler for at reparere skaden, medmindre ejeren, brugeren eller føreren af skibet eller andre, der udfører arbejde i skibets tjeneste, har handlet forsætligt eller burde have forudset skaden."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Svovlrøggasrensesystem (scrubber): Et anlæg, der omfatter en eller flere røggasrensningsenheder, og som er baseret på teknologi, der anvender et vådt rengøringsmedium til reduktion af svovloxider (SO X ) i skibets udstødningsgas fra en røggasstrøm fra skibsmotorer (forbrændingsmotor), der opererer i enten åben eller lukket tilstand. 2) Røggasrensningsenhed: Enhed, hvori røggas og vådt rensemedium blandes. 3) Skib: Søgående fartøj af en enhver type, herunder hydrofoilbåde, luftpudefartøjer, undervandsfartøjer, flydende fartøjer og flydende platforme. 4) Røggasrensevand: Væske bragt i kontakt med røggasstrøm til reduktion af svovloxider (SOx) i skibets udstødningsgas. 5) Lukket tilstand: Tilstanden, et svovlrøggasrensesystem kan operere i, hvor røggasrensevand ledes flere gange gennem røggasrensningsenheden. Der kan udledes en mindre mængde røggasrensevand i form af overskudsvand. 6) Overskudsvand (bleed-off water): Den mængde vand, der fjernes fra et svovlrøggasrensningssystem, der opererer i lukket tilstand for at bevare systemets evne til at optage svovlkomponenter fra røggassen. 7) Åben tilstand: Tilstanden, et røggasrensesystem kan operere i, hvor røggasrensevand kun ledes én gang gennem røggasrensningsenheden, før det udledes i havet. 8) Et hybridt svovlrøggasrensesystem: Et svovlrøggasrensesystem, som kan fungere i både åben og lukket tilstand. 9) Søterritoriet: ydre og indre territorialfarvande, jf. definitionen i lov om beskyttelse af havmiljøet § 5, stk. 1, jf. lov om afgrænsning af søterritoriet § 1. 10) Ydre territorialfarvand: ydre territorialfarvand, jf. definitionen i lov om afgrænsning af søterritoriet § 2. 11) Indre territorialfarvand: indre territorialfarvand, jf. definitionen i lov om afgrænsning af søterritoriet § 3."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Det er forbudt at udlede røggasrensevand til havet i det danske søterritorium fra skibe, der anvender et svovlrøggasrensesystem i åben tilstand, herunder et hybridt svovlrøggasrensesystem, når dette anvendes i åben tilstand."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Det er forbudt at udlede overskudsvand til havet i det danske søterritorium fra skibe, der anvender et svovlrøggasrensesystem i lukket tilstand, herunder et hybridt svovlrøggasrensesystem, når dette anvendes i lukket tilstand."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Miljøstyrelsen kan på baggrund af en ansøgning eller på Miljøstyrelsens foranledning meddele en midlertidig dispensation fra forbuddet i §§ 3 og 4. Stk. 2. Dispensation efter stk. 1 meddeles i tilfælde, hvor Miljøstyrelsen efter en konkret vurdering finder, at der foreligger helt særlige forhold, f.eks. i forbindelse med et forsknings- eller udviklingsprojekt, hvor det vurderes, at det vil være nødvendigt at udlede røggasrensevand i en afgrænset tidsperiode, og at miljørisikoen forbundet hermed er af ikke væsentlig karakter. Stk. 3. En dispensation, jf. stk. 1, kan gøres betinget af overholdelse af nærmere fastsatte vilkår, herunder vilkår om dispensationens varighed, den samlede mængde udledning, område for udledning, udtagning af kontrolprøver og indberetning. Stk. 4. Miljøstyrelsen kan tilbagekalde en dispensation, hvis vilkår fastsat i forbindelse hermed, jf. stk. 3, ikke er overholdt. Stk. 5. Ansøgning om dispensation i henhold til stk. 1 skal fremsendes til Miljøstyrelsen."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Tilsyn og kontrol med overholdelse af reglerne i bekendtgørelsen udøves af Miljøstyrelsen, jf. lovens regler herom i kapitel 14."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Miljøstyrelsens afgørelser efter denne bekendtgørelse kan ikke påklages til anden administrativ myndighed."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Medmindre højere straf er forskyldt efter anden lovgivning, straffes med bøde den, der 1) udleder røggasrensevand eller overskudsvand i strid med reglerne i §§ 3 og 4, eller 2) tilsidesætter vilkår i en dispensation meddelt efter § 5, stk. 3. Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på miljøet eller fremkaldt fare herfor eller 2) opnået eller tilsigtet en økonomisk fordel for den pågældende selv eller andre, herunder ved besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens kapitel 5."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Bekendtgørelsen træder i kraft den 1. juli 2025. Stk. 2. Bekendtgørelsens § 4 har virkning fra den 1. juli 2029."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen omfatter danske skibe og skibe, der befinder sig på dansk søterritorium, jf. lovens § 2, stk. 1, nr. 1. Stk. 2. Bekendtgørelsen omfatter ikke orlogsskibe og andre skibe, der ejes eller benyttes af en stat, så længe skibet udelukkende benyttes i ikke-kommerciel statstjeneste. Stk. 3. Bekendtgørelsens regler om forbud mod udledninger af røggasrensevand og overskudsvand finder ikke anvendelse for udledninger af røggasrensevand i forbindelse med 1) testning i forbindelse med reparation, vedligehold eller installation af røggasrensesystemer, når skibet er på værft. 2) sikring af et skibs sikkerhed eller menneskeliv på havet, eller 3) skade på skibet eller dets udstyr eller uundgåelig lækage, under forudsætning af, at der, efter skaden eller lækagen er konstateret, er iagttaget alle rimelige forholdsregler med henblik på at undgå eller formindske udledning, og der omgående er truffet forholdsregler for at reparere skaden, medmindre ejeren, brugeren eller føreren af skibet eller andre, der udfører arbejde i skibets tjeneste, har handlet forsætligt eller burde have forudset skaden.",
      "valid_from": "2025-05-21",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Svovlrøggasrensesystem (scrubber): Et anlæg, der omfatter en eller flere røggasrensningsenheder, og som er baseret på teknologi, der anvender et vådt rengøringsmedium til reduktion af svovloxider (SO X ) i skibets udstødningsgas fra en røggasstrøm fra skibsmotorer (forbrændingsmotor), der opererer i enten åben eller lukket tilstand. 2) Røggasrensningsenhed: Enhed, hvori røggas og vådt rensemedium blandes. 3) Skib: Søgående fartøj af en enhver type, herunder hydrofoilbåde, luftpudefartøjer, undervandsfartøjer, flydende fartøjer og flydende platforme. 4) Røggasrensevand: Væske bragt i kontakt med røggasstrøm til reduktion af svovloxider (SOx) i skibets udstødningsgas. 5) Lukket tilstand: Tilstanden, et svovlrøggasrensesystem kan operere i, hvor røggasrensevand ledes flere gange gennem røggasrensningsenheden. Der kan udledes en mindre mængde røggasrensevand i form af overskudsvand. 6) Overskudsvand (bleed-off water): Den mængde vand, der fjernes fra et svovlrøggasrensningssystem, der opererer i lukket tilstand for at bevare systemets evne til at optage svovlkomponenter fra røggassen. 7) Åben tilstand: Tilstanden, et røggasrensesystem kan operere i, hvor røggasrensevand kun ledes én gang gennem røggasrensningsenheden, før det udledes i havet. 8) Et hybridt svovlrøggasrensesystem: Et svovlrøggasrensesystem, som kan fungere i både åben og lukket tilstand. 9) Søterritoriet: ydre og indre territorialfarvande, jf. definitionen i lov om beskyttelse af havmiljøet § 5, stk. 1, jf. lov om afgrænsning af søterritoriet § 1. 10) Ydre territorialfarvand: ydre territorialfarvand, jf. definitionen i lov om afgrænsning af søterritoriet § 2. 11) Indre territorialfarvand: indre territorialfarvand, jf. definitionen i lov om afgrænsning af søterritoriet § 3.",
      "valid_from": "2025-05-21",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Det er forbudt at udlede røggasrensevand til havet i det danske søterritorium fra skibe, der anvender et svovlrøggasrensesystem i åben tilstand, herunder et hybridt svovlrøggasrensesystem, når dette anvendes i åben tilstand.",
      "valid_from": "2025-05-21",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Det er forbudt at udlede overskudsvand til havet i det danske søterritorium fra skibe, der anvender et svovlrøggasrensesystem i lukket tilstand, herunder et hybridt svovlrøggasrensesystem, når dette anvendes i lukket tilstand.",
      "valid_from": "2025-05-21",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Miljøstyrelsen kan på baggrund af en ansøgning eller på Miljøstyrelsens foranledning meddele en midlertidig dispensation fra forbuddet i §§ 3 og 4. Stk. 2. Dispensation efter stk. 1 meddeles i tilfælde, hvor Miljøstyrelsen efter en konkret vurdering finder, at der foreligger helt særlige forhold, f.eks. i forbindelse med et forsknings- eller udviklingsprojekt, hvor det vurderes, at det vil være nødvendigt at udlede røggasrensevand i en afgrænset tidsperiode, og at miljørisikoen forbundet hermed er af ikke væsentlig karakter. Stk. 3. En dispensation, jf. stk. 1, kan gøres betinget af overholdelse af nærmere fastsatte vilkår, herunder vilkår om dispensationens varighed, den samlede mængde udledning, område for udledning, udtagning af kontrolprøver og indberetning. Stk. 4. Miljøstyrelsen kan tilbagekalde en dispensation, hvis vilkår fastsat i forbindelse hermed, jf. stk. 3, ikke er overholdt. Stk. 5. Ansøgning om dispensation i henhold til stk. 1 skal fremsendes til Miljøstyrelsen.",
      "valid_from": "2025-05-21",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Tilsyn og kontrol med overholdelse af reglerne i bekendtgørelsen udøves af Miljøstyrelsen, jf. lovens regler herom i kapitel 14.",
      "valid_from": "2025-05-21",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Miljøstyrelsens afgørelser efter denne bekendtgørelse kan ikke påklages til anden administrativ myndighed.",
      "valid_from": "2025-05-21",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Medmindre højere straf er forskyldt efter anden lovgivning, straffes med bøde den, der 1) udleder røggasrensevand eller overskudsvand i strid med reglerne i §§ 3 og 4, eller 2) tilsidesætter vilkår i en dispensation meddelt efter § 5, stk. 3. Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på miljøet eller fremkaldt fare herfor eller 2) opnået eller tilsigtet en økonomisk fordel for den pågældende selv eller andre, herunder ved besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens kapitel 5.",
      "valid_from": "2025-05-21",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Bekendtgørelsen træder i kraft den 1. juli 2025. Stk. 2. Bekendtgørelsens § 4 har virkning fra den 1. juli 2029.",
      "valid_from": "2025-05-21",
      "valid_to": null
    }
  ],
  "definitions": []
}
