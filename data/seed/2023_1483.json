{
  "id": "2023:1483",
  "type": "statute",
  "title": "Bekendtgørelse om skoleoplæringsydelse og skoleydelse til elever og lærlinge i fgu-baseret erhvervsuddannelse",
  "short_name": "BEK H#LOKDOK04",
  "status": "in_force",
  "issued_date": "2023-12-06",
  "url": "https://www.retsinformation.dk/eli/lta/2023/1483/xml",
  "description": "Retsinformation source. DocumentId=DA001213; AccessionNumber=B20230148305; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Skoler, der har elever og lærlinge i skoleoplæring, jf. § 66 b i lov om erhvervsuddannelser, eller elever og lærlinge, der er optaget til skoleundervisning uden uddannelsesaftale, jf. § 66 e, stk. 2, i lov om erhvervsuddannelser, udbetaler en skoleoplæringsydelse til disse elever. Stk. 2. Der udbetales ikke skoleoplæringsydelse til elever og lærlinge, der modtager anden offentlig støtte, der tilsigter at dække leveomkostninger, eller til elever og lærlinge, som modtager løn fra en arbejdsgiver, jf. § 66 f i lov om erhvervsuddannelser."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Skoler, der har elever og lærlinge i fgu-baseret erhvervsuddannelse, jf. kapitel 7 c i lov om erhvervsuddannelser, udbetaler en skoleydelse til disse elever og lærlinge. Stk. 2. Der udbetales ikke skoleydelse til elever og lærlinge, der modtager anden offentlig støtte, der tilsigter at dække leveomkostninger, eller til elever og lærlinge, som modtager løn fra en arbejdsgiver på grundlag af en uddannelsesaftale, jf. § 66 r, stk. 3, i lov om erhvervsuddannelser."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Det er med hensyn til udenlandske elever og lærlinge en betingelse for at opnå skoleoplæringsydelse efter § 1, at eleven og lærlingen opfylder de betingelser, der er nævnt i § 19, stk. 2 og 3, i lov om erhvervsuddannelser og § 15, stk. 5 og 6, i lov om institutioner for erhvervsrettet uddannelse."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Størrelsen af de i §§ 1 og 2 nævnte ydelser fastsættes på de årlige finanslove. Stk. 2. Skoleoplæringsydelse udbetales med fem forskellige satser til følgende grupper: 1) Elever og lærlinge under 18 år. 2) Elever og lærlinge, der er fyldt 18 år og er på 1. år af erhvervsuddannelsens hovedforløb. 3) Elever og lærlinge, der er fyldt 18 år og er på 2. år af erhvervsuddannelsens hovedforløb. 4) Elever og lærlinge, der er fyldt 18 år og er på 3. år af erhvervsuddannelsens hovedforløb. 5) Elever og lærlinge, der er fyldt 18 år og er på 4. år og derover af erhvervsuddannelsens hovedforløb. Stk. 3. Skoleydelse til elever og lærlinge i fgu-baseret erhvervsuddannelse udbetales med tre forskellige satser til følgende grupper: 1) Elever og lærlinge under 18 år. 2) Elever og lærlinge, der er fyldt 18 år og er hjemmeboende. 3) Elever og lærlinge, der er fyldt 18 år og er udeboende. Stk. 4. En elev og lærling over 18 år anses for hjemmeboende i henhold til stk. 3, nr. 2, når eleven og lærlingen enten bor hos den ene eller begge af sine forældre, eller eleven og lærlingen i folkeregistret står tilmeldt den ene eller begge forældres adresse. En elev og lærling anses for udeboende i henhold til stk. 3, nr. 3, når eleven og lærlingen ikke bor hos den ene eller begge af sine forældre, og eleven og lærlingen ikke i folkeregistret står tilmeldt den ene eller begge forældres adresse. Bor eleven og lærlingen på kostafdeling eller lignende, anses eleven og lærlingen for udeboende i henhold til stk. 3, nr. 3, også selv om eleven og lærlingen har folkeregisteradresse hos den ene eller begge af sine forældre."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Skoleoplæringsydelsen udbetales fra den dag, eleven og lærlingen begynder i skoleoplæring eller i skoleundervisningen, og indtil den dag eleven og lærlingen forlader skoleoplæringen eller indtil den dag en elev og lærling, der er optaget til skoleundervisning uden uddannelsesaftale, jf. § 66 e, stk. 2, i lov om erhvervsuddannelser, afslutter skoleundervisningen, jf. dog § 1, stk. 2. Stk. 2. Skoleydelsen udbetales fra den dag, eleven og lærlingen begynder i fgu-baseret erhvervsuddannelse, og indtil den dag, eleven og lærlingen forlader eller afslutter uddannelsen, jf. dog § 2, stk. 2. Stk. 3. Skoleoplæringsydelsen og skoleydelsen udbetales uanset fravær ved ferier og helligdage samt sygdom, jf. dog stk. 4-6. Stk. 4. Skoleoplæringsydelse og skoleydelse kan for den enkelte elev og lærling højst udbetales under ferie i 5 uger pr. løbende år regnet fra elevens og lærlingens optagelse i skoleoplæring eller i fgu-baseret erhvervsuddannelse. Stk. 5. Skoleoplæringsydelsen og skoleydelsen udbetales ikke ved afholdelse af ferie med feriegodtgørelse fra tidligere beskæftigelse. Stk. 6. Ved andet fravær end nævnt i stk. 3, som ikke er godkendt af skolen, nedsættes ydelserne forholdsmæssigt. Stk. 7. Skoleoplæringsydelsen og skoleydelsen betales bagud senest med udgangen af måneden."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Arbejdsgivernes Uddannelsesbidrag administrerer udbetaling til skolerne af skoleoplæringsydelsen, jf. § 13, stk. 2, i lov om Arbejdsgivernes Uddannelsesbidrag, og skoleydelsen, jf. § 66 t, stk. 2, i lov om erhvervsuddannelser. Stk. 2. Skolerne aflægger regnskab for disse udgifter til Børne- og Undervisningsministeriet som en del af skolens årsregnskab. Stk. 3. Arbejdsgivernes Uddannelsesbidrag indsender et budget til Børne- og Undervisningsministeriet over de forventede udgifter til skoleydelse. Udbetalingen fra Børne- og Undervisningsministeriet til Arbejdsgivernes Uddannelsesbidrag sker forskudsvis én gang i kvartalet med en efterfølgende årlig regulering på grundlag af et regnskab for det pågældende år."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Bekendtgørelsen træder i kraft den 1. januar 2024. Stk. 2. Bekendtgørelse nr. 860 af 26. august 2019 om skolepraktikydelse og skoleydelse til elever i fgu-baseret erhvervsuddannelse ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Skoler, der har elever og lærlinge i skoleoplæring, jf. § 66 b i lov om erhvervsuddannelser, eller elever og lærlinge, der er optaget til skoleundervisning uden uddannelsesaftale, jf. § 66 e, stk. 2, i lov om erhvervsuddannelser, udbetaler en skoleoplæringsydelse til disse elever. Stk. 2. Der udbetales ikke skoleoplæringsydelse til elever og lærlinge, der modtager anden offentlig støtte, der tilsigter at dække leveomkostninger, eller til elever og lærlinge, som modtager løn fra en arbejdsgiver, jf. § 66 f i lov om erhvervsuddannelser.",
      "valid_from": "2023-12-06",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Skoler, der har elever og lærlinge i fgu-baseret erhvervsuddannelse, jf. kapitel 7 c i lov om erhvervsuddannelser, udbetaler en skoleydelse til disse elever og lærlinge. Stk. 2. Der udbetales ikke skoleydelse til elever og lærlinge, der modtager anden offentlig støtte, der tilsigter at dække leveomkostninger, eller til elever og lærlinge, som modtager løn fra en arbejdsgiver på grundlag af en uddannelsesaftale, jf. § 66 r, stk. 3, i lov om erhvervsuddannelser.",
      "valid_from": "2023-12-06",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Det er med hensyn til udenlandske elever og lærlinge en betingelse for at opnå skoleoplæringsydelse efter § 1, at eleven og lærlingen opfylder de betingelser, der er nævnt i § 19, stk. 2 og 3, i lov om erhvervsuddannelser og § 15, stk. 5 og 6, i lov om institutioner for erhvervsrettet uddannelse.",
      "valid_from": "2023-12-06",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Størrelsen af de i §§ 1 og 2 nævnte ydelser fastsættes på de årlige finanslove. Stk. 2. Skoleoplæringsydelse udbetales med fem forskellige satser til følgende grupper: 1) Elever og lærlinge under 18 år. 2) Elever og lærlinge, der er fyldt 18 år og er på 1. år af erhvervsuddannelsens hovedforløb. 3) Elever og lærlinge, der er fyldt 18 år og er på 2. år af erhvervsuddannelsens hovedforløb. 4) Elever og lærlinge, der er fyldt 18 år og er på 3. år af erhvervsuddannelsens hovedforløb. 5) Elever og lærlinge, der er fyldt 18 år og er på 4. år og derover af erhvervsuddannelsens hovedforløb. Stk. 3. Skoleydelse til elever og lærlinge i fgu-baseret erhvervsuddannelse udbetales med tre forskellige satser til følgende grupper: 1) Elever og lærlinge under 18 år. 2) Elever og lærlinge, der er fyldt 18 år og er hjemmeboende. 3) Elever og lærlinge, der er fyldt 18 år og er udeboende. Stk. 4. En elev og lærling over 18 år anses for hjemmeboende i henhold til stk. 3, nr. 2, når eleven og lærlingen enten bor hos den ene eller begge af sine forældre, eller eleven og lærlingen i folkeregistret står tilmeldt den ene eller begge forældres adresse. En elev og lærling anses for udeboende i henhold til stk. 3, nr. 3, når eleven og lærlingen ikke bor hos den ene eller begge af sine forældre, og eleven og lærlingen ikke i folkeregistret står tilmeldt den ene eller begge forældres adresse. Bor eleven og lærlingen på kostafdeling eller lignende, anses eleven og lærlingen for udeboende i henhold til stk. 3, nr. 3, også selv om eleven og lærlingen har folkeregisteradresse hos den ene eller begge af sine forældre.",
      "valid_from": "2023-12-06",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Skoleoplæringsydelsen udbetales fra den dag, eleven og lærlingen begynder i skoleoplæring eller i skoleundervisningen, og indtil den dag eleven og lærlingen forlader skoleoplæringen eller indtil den dag en elev og lærling, der er optaget til skoleundervisning uden uddannelsesaftale, jf. § 66 e, stk. 2, i lov om erhvervsuddannelser, afslutter skoleundervisningen, jf. dog § 1, stk. 2. Stk. 2. Skoleydelsen udbetales fra den dag, eleven og lærlingen begynder i fgu-baseret erhvervsuddannelse, og indtil den dag, eleven og lærlingen forlader eller afslutter uddannelsen, jf. dog § 2, stk. 2. Stk. 3. Skoleoplæringsydelsen og skoleydelsen udbetales uanset fravær ved ferier og helligdage samt sygdom, jf. dog stk. 4-6. Stk. 4. Skoleoplæringsydelse og skoleydelse kan for den enkelte elev og lærling højst udbetales under ferie i 5 uger pr. løbende år regnet fra elevens og lærlingens optagelse i skoleoplæring eller i fgu-baseret erhvervsuddannelse. Stk. 5. Skoleoplæringsydelsen og skoleydelsen udbetales ikke ved afholdelse af ferie med feriegodtgørelse fra tidligere beskæftigelse. Stk. 6. Ved andet fravær end nævnt i stk. 3, som ikke er godkendt af skolen, nedsættes ydelserne forholdsmæssigt. Stk. 7. Skoleoplæringsydelsen og skoleydelsen betales bagud senest med udgangen af måneden.",
      "valid_from": "2023-12-06",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Arbejdsgivernes Uddannelsesbidrag administrerer udbetaling til skolerne af skoleoplæringsydelsen, jf. § 13, stk. 2, i lov om Arbejdsgivernes Uddannelsesbidrag, og skoleydelsen, jf. § 66 t, stk. 2, i lov om erhvervsuddannelser. Stk. 2. Skolerne aflægger regnskab for disse udgifter til Børne- og Undervisningsministeriet som en del af skolens årsregnskab. Stk. 3. Arbejdsgivernes Uddannelsesbidrag indsender et budget til Børne- og Undervisningsministeriet over de forventede udgifter til skoleydelse. Udbetalingen fra Børne- og Undervisningsministeriet til Arbejdsgivernes Uddannelsesbidrag sker forskudsvis én gang i kvartalet med en efterfølgende årlig regulering på grundlag af et regnskab for det pågældende år.",
      "valid_from": "2023-12-06",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Bekendtgørelsen træder i kraft den 1. januar 2024. Stk. 2. Bekendtgørelse nr. 860 af 26. august 2019 om skolepraktikydelse og skoleydelse til elever i fgu-baseret erhvervsuddannelse ophæves.",
      "valid_from": "2023-12-06",
      "valid_to": null
    }
  ],
  "definitions": []
}
