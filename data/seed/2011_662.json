{
  "id": "2011:662",
  "type": "statute",
  "title": "Bekendtgørelse for kunsthåndværkeruddannelsen inden for glas og keramik ved Det Kongelige Danske Kunstakademis Skoler for Arkitektur, Design og Konservering",
  "short_name": "BEK H#LOKDOK04",
  "status": "in_force",
  "issued_date": "2011-06-15",
  "url": "https://www.retsinformation.dk/eli/lta/2011/662/xml",
  "description": "Retsinformation source. DocumentId=AK000830; AccessionNumber=B20110066205; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Bekendtgørelsen omfatter kunsthåndværkeruddannelsen inden for glas og keramik. Stk. 2. Kunsthåndværkeruddannelsen inden for glas og keramik varetages af Det Kongelige Danske Kunstakademis Skoler for Arkitektur, Design og Konservering. Stk. 3. Kunsthåndværkeruddannelsen inden for glas og keramik udvikler på et kunstnerisk grundlag og på baggrund af et solidt håndværksmæssigt kendskab til arbejdet med teknik og materialer de studerendes kvalifikationer til på et højt kunstnerisk niveau at udforme og udvikle glas- eller keramikkunsthåndværket. Gennem en personlig indleven i håndværkets konkrete arbejde med materialer, teknik og form og gennem en teoretisk skoling gives de studerende de nødvendige tekniske, æstetiske og analytiske forudsætninger for at kunne løse opgaver inden for glas- eller keramik og hermed beslægtede materialer."
    },
    {
      "provision_ref": "2",
      "section": "2",
      "content": "§ 2. Uddannelsen varer 3 år. Stk. 2. Den anførte uddannelseslængde angiver det antal årsværk, der skal lægges til grund ved planlægningen af uddannelsen. Et årsværk er en fuldtidsstuderendes arbejde i et år. Stk. 3. Et studenterårsværk svarer til 60 point i European Credit Transfer System (ECTS-point). Stk. 4. Den, der har gennemført kunsthåndværkeruddannelsen inden for glas og keramik, jf. § 2, har ret til at betegne sig kunsthåndværker inden for glas eller keramik, alt efter hvilket fagområde den studerende er optaget på."
    },
    {
      "provision_ref": "3",
      "section": "3",
      "content": "§ 3. Ansøgere til uddannelsen som kunsthåndværker inden for glas og keramik ved Det Kongelige Danske Kunstakademis Skoler for Arkitektur, Design og Konservering skal have en gymnasial eksamen, jf. stk. 2, samt en bestået optagelsesprøve, jf. § 5. Stk. 2. Følgende gymnasiale eksaminer er adgangsgivende: 1) Studentereksamen (stx). 2) Højere forberedelseseksamen (hf). 3) Højere handelseksamen (hhx). 4) Højere teknisk eksamen (htx). 5) Studiekompetencegivende eksamen i forbindelse med erhvervsuddannelse (eux). 6) Færøsk studentereksamen, Grønlands gymnasiale Uddannelse (GU-eksamen), færøsk højere forberedelseseksamen, færøsk højere handelseksamen, den erhvervsgymnasiale uddannelse til højere handelseksamen fra Grønland, færøsk højere teknisk eksamen, den erhvervsgymnasiale uddannelse til højere teknisk eksamen fra Grønland og eksamen fra Duborg-Skolen og A.P. Møller Skolen. 7) Gymnasiale indslusningskurser for fremmedsprogede (GIF). 8) Dansk/Fransk Baccalauréat (DFB), Europæisk Baccalauréat (EB), International Baccalaureate (IB), Option Internationale du Baccalauréat (OIB) og dansk-tysk studentereksamen (DIAP). 9) Udenlandsk eksamen m.v., som kan sidestilles med en dansk gymnasial eksamen eller som Styrelsen for Internationale Uddannelser har vurderet som sammenlignelig med en dansk gymnasial eksamen. Stk. 3. Vurderingen af udenlandske eksaminer, jf. § 3, stk. 2 nr. 9, foretages i henhold til reglerne i lov om vurdering af udenlandske uddannelseskvalifikationer m.v. Stk. 4. Institutionen kan optage ansøgere på kunsthåndværkeruddannelsen, selvom de i stk. 2 forudsatte adgangskrav ikke er opfyldt, jf. dog stk. 5. Adgangen til optagelsesprøven er betinget af, at ansøgeren efter institutionens nærmere bestemmelse kan dokumentere en egen produktion/og eller studier af særlig kvalitet samt forståelse for tekst og skriftlig fremstilling på niveau med øvrig adgangsgivende eksamen. Stk. 5. Institutionen kan i tilfælde af forventet væsentlig adgangsbegrænsning på en uddannelse bestemme, at betinget optagelse efter stk. 4 ikke kan finde sted. Institutionens beslutning herom skal være offentliggjort på dennes hjemmeside mindst 1 år før beslutningen får virkning, og forinden skal Kulturministeriet være orienteret herom. Stk. 6. Institutionen kan kræve, at udenlandske ansøgere eller ansøgere med udenlandsk adgangsgrundlag inden studiestart skal dokumentere kundskaber i dansk på et niveau fastsat af institutionen selv."
    },
    {
      "provision_ref": "4",
      "section": "4",
      "content": "§ 4. Ansøgere, der skal til sygeeksamen, eller ansøgere, der af anden grund ikke har modtaget deres adgangsgivende eksamensbevis ved ansøgningsfristens udløb, skal søge om optagelse inden den ordinære ansøgningsfrists udløb og snarest muligt efter sygeeksamen m.v. indsende eksamensbeviset til institutionen. Disse ansøgere får normalt svar senere end øvrige ansøgere."
    },
    {
      "provision_ref": "5",
      "section": "5",
      "content": "§ 5. Ansøgere, der opfylder adgangskravene efter § 3 eller § 4, skal bestå en optagelsesprøve, som dokumenterer de pågældendes evner og udviklingspotentiale. Stk. 2. Uddannelsesinstitutionen fastsætter nærmere regler om optagelsesprøve i studieordningen. Reglerne skal omfatte: 1) adgangsgrundlag, 2) fremgangsmåde ved ansøgning og optagelse, 3) bedømmelse og 4) dispensations- og klageadgang. Stk. 3. Uddannelsesinstitutionen offentliggør, hvilke relevante kvalifikationskriterier der vil blive lagt vægt på ved optagelsesprøven. Væsentlige ændringer i kvalifikationskriterierne kan kun foretages med 1 års varsel. Institutionen må ikke anvende alder eller lodtrækning som udvælgelseskriterium."
    },
    {
      "provision_ref": "6",
      "section": "6",
      "content": "§ 6. Kulturministeriet fastsætter institutionens samlede aktivitetstal efter drøftelse med institutionen. Stk. 2. Ministeriet meddeler i forbindelse med den årlige optagelse, om antallet af udenlandske statsborgere skal begrænses til en bestemt procentdel af den samlede optagelseskapacitet. Begrænsningen gælder dog ikke statsborgere fra Den Europæiske Union, ansøgere, som er omfattet af §§ 7 og 8 i udlændingeloven (flygtninge) eller ansøgere fra lande, med hvilke Danmark har indgået anden aftale. Begrænsningen gælder heller ikke statsborgere fra EFTA-lande, som er omfattet af EØS-aftalens bestemmelser om arbejdskraftens frie bevægelighed."
    },
    {
      "provision_ref": "7",
      "section": "7",
      "content": "§ 7. Uddannelsesinstitutionen fastsætter samtidig med den ordinære optagelse et ekstra antal pladser (ventelistepladser), som kan søges samtidig med ansøgning om optagelse, jf. § 9, stk. 2. Ansøgerne til disse pladser opføres på en prioriteret venteliste efter samme kriterier som ved optagelse."
    },
    {
      "provision_ref": "8",
      "section": "8",
      "content": "§ 8. Ansøgere, der har afsluttet en uddannelse på tilsvarende niveau, kan kun optages, hvis der er ledige pladser. Det samme gælder for ansøgere, der 2 gange tidligere har været indskrevet på en videregående uddannelse uden at have erhvervet afsluttende eksamen. Stk. 2. Uddannelsesinstitutionen kan dispensere fra stk. 1, hvor der foreligger særlige forhold."
    },
    {
      "provision_ref": "9",
      "section": "9",
      "content": "§ 9. Uddannelsesinstitutionen optager herefter de ansøgere, den finder bedst egnet til optagelse ved anvendelse af de fastsatte kvalifikationskriterier. Stk. 2. Hvis en ansøger, der står på venteliste, jf. § 7, ikke inden for en frist fastsat af institutionen tager imod tilbud om optagelsesplads, bortfalder retten til optagelse. Hvis ansøgeren ikke har fået tilbud om optagelse ved fristens udløb, ændres ventelistepladsen til et tilsagn om optagelse senest det følgende år. Uanset at der er opnået tilsagn om optagelse det følgende år, skal ansøgeren på ny indsende ansøgning året efter, hvis vedkommende ønsker at gøre brug af tilsagnet."
    },
    {
      "provision_ref": "10",
      "section": "10",
      "content": "§ 10. Kunsthåndværkeruddannelsen inden for glas og keramik er et afrundet uddannelsesforløb, der består af fællesfag samt en række specialiseringsfag. Stk. 2. Kunsthåndværkeruddannelsen inden for glas og keramik skal give den studerende grundlæggende kunstneriske kundskaber og håndværksmæssigt kendskab til arbejdet med teknik og materialer. Gennem en teoretisk og praktisk skoling i de nødvendige tekniske, æstetiske og analytiske forudsætninger opøves den studerendes færdigheder i at løse opgaver inden for glas og keramik og hermed beslægtede materialer."
    },
    {
      "provision_ref": "11",
      "section": "11",
      "content": "§ 11. Elementer af kunsthåndværkeruddannelsen inden for glas og keramik kan erstattes med gennemførelsen af praktik. Der kan maksimalt erstattes uddannelseselementer svarende til 30 ECTS-point. Stk. 2. Praktikopholdet skal give den studerende et grundlag for at tilrettelægge det videre studieforløb på baggrund af kendskab til praktisk kunsthåndværkervirksomhed. Stk. 3. Uddannelsesinstitutionen fastsætter nærmere regler om praktik i studieordningen."
    },
    {
      "provision_ref": "12",
      "section": "12",
      "content": "§ 12. Ved bedømmelse gives karakterer efter 7-trinsskalaen eller bedømmelsen bestået/ikke bestået, jf. karakterbekendtgørelsen. Afgangsprojekter bedømmes efter 7-trinsskalaen. For undervisningsdeltagelse gives bedømmelsen bestået/ikke bestået. I studieordningen fastsættes regler om, i hvilket omfang den studerende skal have deltaget i undervisningen m.v. Stk. 2. Bedømmelsen bestået/ikke bestået kan højst anvendes ved prøver der dækker 1/3 af uddannelsens ECTS-point. Det gælder dog ikke for meritoverførte prøver. Stk. 3. Institutionen fastsætter nærmere regler for bedømmelse i studieordningerne."
    },
    {
      "provision_ref": "13",
      "section": "13",
      "content": "§ 13. Bedømmelserne er enten interne eller eksterne. Stk. 2. Ved interne prøver foretages bedømmelsen af en eller flere undervisere (eksaminatorer) udpeget af institutionen. Stk. 3. Ved eksterne prøver foretages bedømmelsen af en eksaminator og af en censor beskikket af Kulturministeriet. Stk. 4. Mindst 1/3 af en uddannelses samlede ECTS-point skal dokumenteres ved bedømmelser med censorer beskikket af Kulturministeriet. Disse bedømmelser skal dække uddannelsens væsentligste områder, herunder afgangsprojekt."
    },
    {
      "provision_ref": "14",
      "section": "14",
      "content": "§ 14. Den studerende har 3 forsøg til at bestå en bedømmelse. Stk. 2. Institutionen kan tillade et 4. forsøg hvis der foreligger usædvanlige forhold."
    },
    {
      "provision_ref": "15",
      "section": "15",
      "content": "§ 15. Institutionen kan i forbindelse med bedømmelser tilbyde særlige vilkår til studerende med fysisk eller psykisk funktionsnedsættelse, til studerende med et andet modersmål end dansk og til studerende med tilsvarende vanskeligheder, når institutionen vurderer, at dette er nødvendigt for at ligestille sådanne studerende med andre ved bedømmelsen. Det er en forudsætning, at der med tilbuddet ikke sker en sænkning af bedømmelsesniveauet."
    },
    {
      "provision_ref": "16",
      "section": "16",
      "content": "§ 16. For at kunne fortsætte uddannelsen skal den studerende inden udgangen af 2. semester indstille sig til de bedømmelser, den studerende efter regler fastsat i studieordningen skal deltage i inden udgangen af 2. semester. Disse bedømmelser skal bestås inden udgangen af 4. semester. Institutionen kan dispensere fra bestemmelsen, hvis særlige forhold taler herfor."
    },
    {
      "provision_ref": "17",
      "section": "17",
      "content": "§ 17. Institutionen fastsætter i studieordningen regler for studieaktivitet. Stk. 2. Mindstekrav til reglerne er, at den studerende ikke kan fortsætte uddannelsen, såfremt der idømmes ikke-godkendt 2 semestre i træk eller 3 semestre i alt."
    },
    {
      "provision_ref": "18",
      "section": "18",
      "content": "§ 18. En studerende kan ikke fortsætte uddannelsen, såfremt: 1) der 3 gange er bedømt ikke-godkendt ved samme bedømmelse, jf. dog § 14, stk. 2 2) den studerendes studieaktivitet bedømmes ikke-godkendt jf. studieordning. Stk. 2. Institutionen kan dispensere fra bestemmelsen om studieaktivitet, hvis særlige forhold taler herfor."
    },
    {
      "provision_ref": "19",
      "section": "19",
      "content": "§ 19. 3. og 4. gang en studerende indstiller sig til den samme interne bedømmelse, der alene bedømmes af institutionens undervisere, kan den studerende forlange, at der medvirker censorer, som er beskikket af Kulturministeriet. For hver underviser udpeget af institutionen skal der beskikkes en censor af Kulturministeriet."
    },
    {
      "provision_ref": "20",
      "section": "20",
      "content": "§ 20. Uddannelsesinstitutionen udsteder bevis for gennemført uddannelse. Beviset skal ud over at indeholde oplysninger om indehaverens navn og den udstedende myndighed som minimum angive 1) den betegnelse, uddannelsen giver ret til, 2) de enkelte uddannelseselementer angivet i ECTS-point, 3) de opnåede bedømmelser, 4) meritoverførte uddannelseselementer angivet i ECTS-point, 5) bedømmelsessproget, hvis bedømmelsesforløbet er foregået på et fremmedsprog bortset fra norsk og svensk, og 6) uddannelsens betegnelse oversat til engelsk. Stk. 2. Den færdiguddannede kan forlange at få sit bevis udfærdiget på engelsk. Stk. 3. Som bilag til beviset udsteder institutionen et engelsksproget Diploma Supplement, der i overensstemmelse med den af EU-Kommisionen, Europarådet og UNESCO/CEPES udviklede standardmodel beskriver uddannelsens faglige retning, indhold, niveau og sigte samt giver oplysninger om institutionen og om dennes og uddannelsens placering i det danske uddannelsessystem samt uddannelsens niveau i den danske kvalifikationsramme for livslang læring. Stk. 4. Beviset må ikke indeholde oplysninger om særlige vilkår ved bedømmelsen, jf. § 15. Stk. 5. Samlet bevis for en uddannelse, der er gennemført ved flere uddannelsesinstitutioner, udstedes af den institution, hvor den studerende sidst har studeret. Stk. 6. Til studerende, der forlader uddannelsen uden at have gennemført den, udsteder institutionen på foranledning af den studerende dokumentation for undervisningsdeltagelse og godkendte/beståede dele af uddannelsen angivet i ECTS-point."
    },
    {
      "provision_ref": "21",
      "section": "21",
      "content": "§ 21. Har institutionen godkendt, at beståede uddannelseselementer fra en dansk eller udenlandsk videregående uddannelsesinstitution kan meritoverføres, overføres bedømmelsen som bestået."
    },
    {
      "provision_ref": "22",
      "section": "22",
      "content": "§ 22. Institutionen skal opbevare de oplysninger, der er nødvendige for at udstede beviser, i 30 år efter eksamens eller prøvens afslutning. Herefter skal oplysningerne afleveres til Statens Arkiver."
    },
    {
      "provision_ref": "23",
      "section": "23",
      "content": "§ 23. Bliver institutionen i forbindelse med en prøve opmærksom på fejl og mangler, træffer institutionen, eventuelt efter indhentet udtalelse fra den eller de for prøven ansvarlige, afgørelse om, hvordan fejlen eller manglen kan afhjælpes. Stk. 2. Ved fejl eller mangler af særlig alvorlig karakter, eller hvor det må anses for den mest korrekte måde at afhjælpe fejlen eller manglen på, kan institutionen annullere prøven og foranstalte en ekstraordinær omprøve. Stk. 3. Ved andre væsentlige fejl og mangler end de i stk. 2 nævnte kan institutionen give tilbud om en ekstraordinær omprøve. Tilbuddet skal i så fald gives til alle studerende, hvis prøve lider af den pågældende fejl eller mangel. En studerende, der har deltaget i den ekstraordinære omprøve, kan vælge at beholde den oprindeligt givne bedømmelse."
    },
    {
      "provision_ref": "24",
      "section": "24",
      "content": "§ 24. Uddannelsesinstitutionen fastsætter inden for bekendtgørelsens rammer nærmere regler om uddannelsens indhold i en studieordning. Stk. 2. Studieordningen skal bl.a. indeholde bestemmelser om: 1) adgangskrav og optagelsesprøve, 2) mål, indhold og tidsmæssigt omfang af de enkelte opgaver, projekter, kurser og andre uddannelseselementer angivet i ECTS-point, 3) beskrivelse af uddannelsesforløbet, udarbejdelse af projekter og opgaver, 4) bedømmelsesformer for de enkelte prøver, 5) antallet af prøver og disses placering i uddannelsen, 6) undervisnings- og arbejdsformer, 7) studieaktivitet, 8) merit, 9) praktik, 10) orlov, 11) bortvisning og andre disciplinære foranstaltninger og 12) overgangsordning, jf. § 33. Stk. 3. Det skal fremgå af studieordningen, at institutionen kan dispensere fra de regler i studieordningen, der alene er fastsat af institutionen selv. Stk. 4. Studieordningen og væsentlige ændringer heri træder i kraft ved undervisningsårets begyndelse. Stk. 5. Gældende studieordninger skal være offentligt tilgængelige på institutionens hjemmeside."
    },
    {
      "provision_ref": "25",
      "section": "25",
      "content": "§ 25. Studerende kan få orlov efter regler, der fastsættes af institutionen. Stk. 2. Orlov kan ikke meddeles, før den studerende har gennemført 1. studieår, jf. dog stk. 3. Stk. 3. Ansøgt orlov skal meddeles, hvis den er begrundet i barsel, adoption, dokumenteret sygdom eller kontrakt med forsvaret om udsendelse eller FN-tjeneste. Stk. 4. Uddannelsesinstitutionen kan i særlige tilfælde dispensere fra stk. 2."
    },
    {
      "provision_ref": "26",
      "section": "26",
      "content": "§ 26. Uddannelsesinstitutionen kan i hvert enkelt tilfælde eller ved almindelige bestemmelser i studieordningen beslutte, at gennemførte uddannelseselementer inden for et fag/fagområde fra andre danske og udenlandske uddannelsesinstitutioner ækvivalerer tilsvarende uddannelseselementer inden for et fag/fagområde ved kunsthåndværkeruddannelsen inden for glas og keramik (merit). Afgørelsen træffes på grundlag af en faglig vurdering af ækvivalensen mellem de berørte uddannelseselementer. Stk. 2. Institutionens afgørelser efter stk. 1, for så vidt angår afslag eller delvis afslag på merit for beståede danske eller udenlandske uddannelseselementer, kan indbringes for Kvalifikationsnævnet efter reglerne i lov om vurdering af udenlandske uddannelseskvalifikationer m.v."
    },
    {
      "provision_ref": "27",
      "section": "27",
      "content": "§ 27. Uddannelsesinstitutionen kan godkende, at dele af uddannelsen, herunder praktik, gennemføres på en anden uddannelsesinstitution i Danmark eller i udlandet."
    },
    {
      "provision_ref": "28",
      "section": "28",
      "content": "§ 28. Uddannelsesinstitutionen kan tilrettelægge uddannelseselementer på kunsthåndværkeruddannelsen inden for glas og keramik i samarbejde med andre videregående uddannelsesinstitutioner."
    },
    {
      "provision_ref": "29",
      "section": "29",
      "content": "§ 29. Uddannelsesinstitutionen har med respekt af den studerendes ophavsrettigheder ejendomsretten til de resultater eller produkter, der fremkommer i forbindelse med en opgaveløsning, jf. dog stk. 2. Stk. 2. Hvis opgaveforløbet inddrager parter uden for uddannelsesinstitutionen, herunder virksomheder, institutioner m.v., aftales det mellem uddannelsesinstitutionen, den studerende og tredjeparten, i hvilket omfang institutionen, den studerende og tredjeparten under respekt af gældende ophavsretlige regler er berettiget til at anvende de resultater, der fremkommer som et led i opgaveforløbet, herunder om eventuelle oplysninger vedrørende tredjepartens forhold, der forekommer i opgaveløsningerne, må offentliggøres."
    },
    {
      "provision_ref": "30",
      "section": "30",
      "content": "§ 30. Kulturministeriet kan tillade fravigelse af bekendtgørelsen som led i forsøg. Samtidig fastsættes forsøgets varighed og rapporteringsform. Stk. 2. Kulturministeriet kan dispensere fra bekendtgørelsen, når det findes begrundet i usædvanlige forhold."
    },
    {
      "provision_ref": "31",
      "section": "31",
      "content": "§ 31. Klager over institutionens afgørelser i henhold til denne bekendtgørelse indgives til institutionen. Stk. 2. Institutionens afgørelse kan, når klagen vedrører retlige spørgsmål om en studerendes forhold, indbringes for Kulturministeriet. Klagen indgives til institutionen, der afgiver en udtalelse, som klageren skal have lejlighed til at kommentere inden for en frist på mindst 1 uge. Institutionen sender herefter klagen til ministeriet vedlagt udtalelsen og klagerens eventuelle kommentarer hertil. Stk. 3. Fristen for at indgive klage efter stk. 1 og stk. 2, er 2 uger fra den dag afgørelsen er meddelt klageren. Stk. 4. Klager over afgørelser om studieaktivitet, den studerendes arbejder og bedømmelse af afsluttende opgave behandles efter reglerne i bilag 1."
    },
    {
      "provision_ref": "32",
      "section": "32",
      "content": "§ 32. Bekendtgørelsen træder i kraft den 20. juni 2011 og har virkning for studerende, der påbegynder uddannelsen den 1. september 2011 eller senere, jf. dog stk. 2, og stk. 3. Stk. 2. Angivelse i ECTS-point i henhold til § 20, stk. 1, nr. 2, § 20, stk. 2, nr. 1, og § 20, stk. 6, har virkning for beviser for gennemført uddannelse samt dokumentation for godkendte/beståede dele af en uddannelse udstedt efter 1. juni 2011. Stk. 3. Udstedelse af et engelsksproget Diploma Supplement i henhold til § 20, stk. 3, har virkning for beviser udstedt efter den 1. juni 2011. Stk. 4. Reglerne i § 3 om optagelse har virkning fra optagelsen i 2013."
    },
    {
      "provision_ref": "33",
      "section": "33",
      "content": "§ 33. Institutionen fastsætter nærmere overgangsregler for studerende, der er begyndt på kunsthåndværkeruddannelsen inden for glas og keramik før den 1. september 2011 og afgør, hvornår der sidste gang foretages bedømmelser efter de hidtidige regler. Stk. 2. Institutionen kan fastsætte nærmere regler om udstedelse af eksamensbevis efter denne bekendtgørelse til tidligere studerende ved institutionen, som har gennemført 3 års studier."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Bekendtgørelsen omfatter kunsthåndværkeruddannelsen inden for glas og keramik. Stk. 2. Kunsthåndværkeruddannelsen inden for glas og keramik varetages af Det Kongelige Danske Kunstakademis Skoler for Arkitektur, Design og Konservering. Stk. 3. Kunsthåndværkeruddannelsen inden for glas og keramik udvikler på et kunstnerisk grundlag og på baggrund af et solidt håndværksmæssigt kendskab til arbejdet med teknik og materialer de studerendes kvalifikationer til på et højt kunstnerisk niveau at udforme og udvikle glas- eller keramikkunsthåndværket. Gennem en personlig indleven i håndværkets konkrete arbejde med materialer, teknik og form og gennem en teoretisk skoling gives de studerende de nødvendige tekniske, æstetiske og analytiske forudsætninger for at kunne løse opgaver inden for glas- eller keramik og hermed beslægtede materialer.",
      "valid_from": "2011-06-15",
      "valid_to": null
    },
    {
      "provision_ref": "2",
      "section": "2",
      "content": "§ 2. Uddannelsen varer 3 år. Stk. 2. Den anførte uddannelseslængde angiver det antal årsværk, der skal lægges til grund ved planlægningen af uddannelsen. Et årsværk er en fuldtidsstuderendes arbejde i et år. Stk. 3. Et studenterårsværk svarer til 60 point i European Credit Transfer System (ECTS-point). Stk. 4. Den, der har gennemført kunsthåndværkeruddannelsen inden for glas og keramik, jf. § 2, har ret til at betegne sig kunsthåndværker inden for glas eller keramik, alt efter hvilket fagområde den studerende er optaget på.",
      "valid_from": "2011-06-15",
      "valid_to": null
    },
    {
      "provision_ref": "3",
      "section": "3",
      "content": "§ 3. Ansøgere til uddannelsen som kunsthåndværker inden for glas og keramik ved Det Kongelige Danske Kunstakademis Skoler for Arkitektur, Design og Konservering skal have en gymnasial eksamen, jf. stk. 2, samt en bestået optagelsesprøve, jf. § 5. Stk. 2. Følgende gymnasiale eksaminer er adgangsgivende: 1) Studentereksamen (stx). 2) Højere forberedelseseksamen (hf). 3) Højere handelseksamen (hhx). 4) Højere teknisk eksamen (htx). 5) Studiekompetencegivende eksamen i forbindelse med erhvervsuddannelse (eux). 6) Færøsk studentereksamen, Grønlands gymnasiale Uddannelse (GU-eksamen), færøsk højere forberedelseseksamen, færøsk højere handelseksamen, den erhvervsgymnasiale uddannelse til højere handelseksamen fra Grønland, færøsk højere teknisk eksamen, den erhvervsgymnasiale uddannelse til højere teknisk eksamen fra Grønland og eksamen fra Duborg-Skolen og A.P. Møller Skolen. 7) Gymnasiale indslusningskurser for fremmedsprogede (GIF). 8) Dansk/Fransk Baccalauréat (DFB), Europæisk Baccalauréat (EB), International Baccalaureate (IB), Option Internationale du Baccalauréat (OIB) og dansk-tysk studentereksamen (DIAP). 9) Udenlandsk eksamen m.v., som kan sidestilles med en dansk gymnasial eksamen eller som Styrelsen for Internationale Uddannelser har vurderet som sammenlignelig med en dansk gymnasial eksamen. Stk. 3. Vurderingen af udenlandske eksaminer, jf. § 3, stk. 2 nr. 9, foretages i henhold til reglerne i lov om vurdering af udenlandske uddannelseskvalifikationer m.v. Stk. 4. Institutionen kan optage ansøgere på kunsthåndværkeruddannelsen, selvom de i stk. 2 forudsatte adgangskrav ikke er opfyldt, jf. dog stk. 5. Adgangen til optagelsesprøven er betinget af, at ansøgeren efter institutionens nærmere bestemmelse kan dokumentere en egen produktion/og eller studier af særlig kvalitet samt forståelse for tekst og skriftlig fremstilling på niveau med øvrig adgangsgivende eksamen. Stk. 5. Institutionen kan i tilfælde af forventet væsentlig adgangsbegrænsning på en uddannelse bestemme, at betinget optagelse efter stk. 4 ikke kan finde sted. Institutionens beslutning herom skal være offentliggjort på dennes hjemmeside mindst 1 år før beslutningen får virkning, og forinden skal Kulturministeriet være orienteret herom. Stk. 6. Institutionen kan kræve, at udenlandske ansøgere eller ansøgere med udenlandsk adgangsgrundlag inden studiestart skal dokumentere kundskaber i dansk på et niveau fastsat af institutionen selv.",
      "valid_from": "2011-06-15",
      "valid_to": null
    },
    {
      "provision_ref": "4",
      "section": "4",
      "content": "§ 4. Ansøgere, der skal til sygeeksamen, eller ansøgere, der af anden grund ikke har modtaget deres adgangsgivende eksamensbevis ved ansøgningsfristens udløb, skal søge om optagelse inden den ordinære ansøgningsfrists udløb og snarest muligt efter sygeeksamen m.v. indsende eksamensbeviset til institutionen. Disse ansøgere får normalt svar senere end øvrige ansøgere.",
      "valid_from": "2011-06-15",
      "valid_to": null
    },
    {
      "provision_ref": "5",
      "section": "5",
      "content": "§ 5. Ansøgere, der opfylder adgangskravene efter § 3 eller § 4, skal bestå en optagelsesprøve, som dokumenterer de pågældendes evner og udviklingspotentiale. Stk. 2. Uddannelsesinstitutionen fastsætter nærmere regler om optagelsesprøve i studieordningen. Reglerne skal omfatte: 1) adgangsgrundlag, 2) fremgangsmåde ved ansøgning og optagelse, 3) bedømmelse og 4) dispensations- og klageadgang. Stk. 3. Uddannelsesinstitutionen offentliggør, hvilke relevante kvalifikationskriterier der vil blive lagt vægt på ved optagelsesprøven. Væsentlige ændringer i kvalifikationskriterierne kan kun foretages med 1 års varsel. Institutionen må ikke anvende alder eller lodtrækning som udvælgelseskriterium.",
      "valid_from": "2011-06-15",
      "valid_to": null
    },
    {
      "provision_ref": "6",
      "section": "6",
      "content": "§ 6. Kulturministeriet fastsætter institutionens samlede aktivitetstal efter drøftelse med institutionen. Stk. 2. Ministeriet meddeler i forbindelse med den årlige optagelse, om antallet af udenlandske statsborgere skal begrænses til en bestemt procentdel af den samlede optagelseskapacitet. Begrænsningen gælder dog ikke statsborgere fra Den Europæiske Union, ansøgere, som er omfattet af §§ 7 og 8 i udlændingeloven (flygtninge) eller ansøgere fra lande, med hvilke Danmark har indgået anden aftale. Begrænsningen gælder heller ikke statsborgere fra EFTA-lande, som er omfattet af EØS-aftalens bestemmelser om arbejdskraftens frie bevægelighed.",
      "valid_from": "2011-06-15",
      "valid_to": null
    },
    {
      "provision_ref": "7",
      "section": "7",
      "content": "§ 7. Uddannelsesinstitutionen fastsætter samtidig med den ordinære optagelse et ekstra antal pladser (ventelistepladser), som kan søges samtidig med ansøgning om optagelse, jf. § 9, stk. 2. Ansøgerne til disse pladser opføres på en prioriteret venteliste efter samme kriterier som ved optagelse.",
      "valid_from": "2011-06-15",
      "valid_to": null
    },
    {
      "provision_ref": "8",
      "section": "8",
      "content": "§ 8. Ansøgere, der har afsluttet en uddannelse på tilsvarende niveau, kan kun optages, hvis der er ledige pladser. Det samme gælder for ansøgere, der 2 gange tidligere har været indskrevet på en videregående uddannelse uden at have erhvervet afsluttende eksamen. Stk. 2. Uddannelsesinstitutionen kan dispensere fra stk. 1, hvor der foreligger særlige forhold.",
      "valid_from": "2011-06-15",
      "valid_to": null
    },
    {
      "provision_ref": "9",
      "section": "9",
      "content": "§ 9. Uddannelsesinstitutionen optager herefter de ansøgere, den finder bedst egnet til optagelse ved anvendelse af de fastsatte kvalifikationskriterier. Stk. 2. Hvis en ansøger, der står på venteliste, jf. § 7, ikke inden for en frist fastsat af institutionen tager imod tilbud om optagelsesplads, bortfalder retten til optagelse. Hvis ansøgeren ikke har fået tilbud om optagelse ved fristens udløb, ændres ventelistepladsen til et tilsagn om optagelse senest det følgende år. Uanset at der er opnået tilsagn om optagelse det følgende år, skal ansøgeren på ny indsende ansøgning året efter, hvis vedkommende ønsker at gøre brug af tilsagnet.",
      "valid_from": "2011-06-15",
      "valid_to": null
    },
    {
      "provision_ref": "10",
      "section": "10",
      "content": "§ 10. Kunsthåndværkeruddannelsen inden for glas og keramik er et afrundet uddannelsesforløb, der består af fællesfag samt en række specialiseringsfag. Stk. 2. Kunsthåndværkeruddannelsen inden for glas og keramik skal give den studerende grundlæggende kunstneriske kundskaber og håndværksmæssigt kendskab til arbejdet med teknik og materialer. Gennem en teoretisk og praktisk skoling i de nødvendige tekniske, æstetiske og analytiske forudsætninger opøves den studerendes færdigheder i at løse opgaver inden for glas og keramik og hermed beslægtede materialer.",
      "valid_from": "2011-06-15",
      "valid_to": null
    },
    {
      "provision_ref": "11",
      "section": "11",
      "content": "§ 11. Elementer af kunsthåndværkeruddannelsen inden for glas og keramik kan erstattes med gennemførelsen af praktik. Der kan maksimalt erstattes uddannelseselementer svarende til 30 ECTS-point. Stk. 2. Praktikopholdet skal give den studerende et grundlag for at tilrettelægge det videre studieforløb på baggrund af kendskab til praktisk kunsthåndværkervirksomhed. Stk. 3. Uddannelsesinstitutionen fastsætter nærmere regler om praktik i studieordningen.",
      "valid_from": "2011-06-15",
      "valid_to": null
    },
    {
      "provision_ref": "12",
      "section": "12",
      "content": "§ 12. Ved bedømmelse gives karakterer efter 7-trinsskalaen eller bedømmelsen bestået/ikke bestået, jf. karakterbekendtgørelsen. Afgangsprojekter bedømmes efter 7-trinsskalaen. For undervisningsdeltagelse gives bedømmelsen bestået/ikke bestået. I studieordningen fastsættes regler om, i hvilket omfang den studerende skal have deltaget i undervisningen m.v. Stk. 2. Bedømmelsen bestået/ikke bestået kan højst anvendes ved prøver der dækker 1/3 af uddannelsens ECTS-point. Det gælder dog ikke for meritoverførte prøver. Stk. 3. Institutionen fastsætter nærmere regler for bedømmelse i studieordningerne.",
      "valid_from": "2011-06-15",
      "valid_to": null
    },
    {
      "provision_ref": "13",
      "section": "13",
      "content": "§ 13. Bedømmelserne er enten interne eller eksterne. Stk. 2. Ved interne prøver foretages bedømmelsen af en eller flere undervisere (eksaminatorer) udpeget af institutionen. Stk. 3. Ved eksterne prøver foretages bedømmelsen af en eksaminator og af en censor beskikket af Kulturministeriet. Stk. 4. Mindst 1/3 af en uddannelses samlede ECTS-point skal dokumenteres ved bedømmelser med censorer beskikket af Kulturministeriet. Disse bedømmelser skal dække uddannelsens væsentligste områder, herunder afgangsprojekt.",
      "valid_from": "2011-06-15",
      "valid_to": null
    },
    {
      "provision_ref": "14",
      "section": "14",
      "content": "§ 14. Den studerende har 3 forsøg til at bestå en bedømmelse. Stk. 2. Institutionen kan tillade et 4. forsøg hvis der foreligger usædvanlige forhold.",
      "valid_from": "2011-06-15",
      "valid_to": null
    },
    {
      "provision_ref": "15",
      "section": "15",
      "content": "§ 15. Institutionen kan i forbindelse med bedømmelser tilbyde særlige vilkår til studerende med fysisk eller psykisk funktionsnedsættelse, til studerende med et andet modersmål end dansk og til studerende med tilsvarende vanskeligheder, når institutionen vurderer, at dette er nødvendigt for at ligestille sådanne studerende med andre ved bedømmelsen. Det er en forudsætning, at der med tilbuddet ikke sker en sænkning af bedømmelsesniveauet.",
      "valid_from": "2011-06-15",
      "valid_to": null
    },
    {
      "provision_ref": "16",
      "section": "16",
      "content": "§ 16. For at kunne fortsætte uddannelsen skal den studerende inden udgangen af 2. semester indstille sig til de bedømmelser, den studerende efter regler fastsat i studieordningen skal deltage i inden udgangen af 2. semester. Disse bedømmelser skal bestås inden udgangen af 4. semester. Institutionen kan dispensere fra bestemmelsen, hvis særlige forhold taler herfor.",
      "valid_from": "2011-06-15",
      "valid_to": null
    },
    {
      "provision_ref": "17",
      "section": "17",
      "content": "§ 17. Institutionen fastsætter i studieordningen regler for studieaktivitet. Stk. 2. Mindstekrav til reglerne er, at den studerende ikke kan fortsætte uddannelsen, såfremt der idømmes ikke-godkendt 2 semestre i træk eller 3 semestre i alt.",
      "valid_from": "2011-06-15",
      "valid_to": null
    },
    {
      "provision_ref": "18",
      "section": "18",
      "content": "§ 18. En studerende kan ikke fortsætte uddannelsen, såfremt: 1) der 3 gange er bedømt ikke-godkendt ved samme bedømmelse, jf. dog § 14, stk. 2 2) den studerendes studieaktivitet bedømmes ikke-godkendt jf. studieordning. Stk. 2. Institutionen kan dispensere fra bestemmelsen om studieaktivitet, hvis særlige forhold taler herfor.",
      "valid_from": "2011-06-15",
      "valid_to": null
    },
    {
      "provision_ref": "19",
      "section": "19",
      "content": "§ 19. 3. og 4. gang en studerende indstiller sig til den samme interne bedømmelse, der alene bedømmes af institutionens undervisere, kan den studerende forlange, at der medvirker censorer, som er beskikket af Kulturministeriet. For hver underviser udpeget af institutionen skal der beskikkes en censor af Kulturministeriet.",
      "valid_from": "2011-06-15",
      "valid_to": null
    },
    {
      "provision_ref": "20",
      "section": "20",
      "content": "§ 20. Uddannelsesinstitutionen udsteder bevis for gennemført uddannelse. Beviset skal ud over at indeholde oplysninger om indehaverens navn og den udstedende myndighed som minimum angive 1) den betegnelse, uddannelsen giver ret til, 2) de enkelte uddannelseselementer angivet i ECTS-point, 3) de opnåede bedømmelser, 4) meritoverførte uddannelseselementer angivet i ECTS-point, 5) bedømmelsessproget, hvis bedømmelsesforløbet er foregået på et fremmedsprog bortset fra norsk og svensk, og 6) uddannelsens betegnelse oversat til engelsk. Stk. 2. Den færdiguddannede kan forlange at få sit bevis udfærdiget på engelsk. Stk. 3. Som bilag til beviset udsteder institutionen et engelsksproget Diploma Supplement, der i overensstemmelse med den af EU-Kommisionen, Europarådet og UNESCO/CEPES udviklede standardmodel beskriver uddannelsens faglige retning, indhold, niveau og sigte samt giver oplysninger om institutionen og om dennes og uddannelsens placering i det danske uddannelsessystem samt uddannelsens niveau i den danske kvalifikationsramme for livslang læring. Stk. 4. Beviset må ikke indeholde oplysninger om særlige vilkår ved bedømmelsen, jf. § 15. Stk. 5. Samlet bevis for en uddannelse, der er gennemført ved flere uddannelsesinstitutioner, udstedes af den institution, hvor den studerende sidst har studeret. Stk. 6. Til studerende, der forlader uddannelsen uden at have gennemført den, udsteder institutionen på foranledning af den studerende dokumentation for undervisningsdeltagelse og godkendte/beståede dele af uddannelsen angivet i ECTS-point.",
      "valid_from": "2011-06-15",
      "valid_to": null
    },
    {
      "provision_ref": "21",
      "section": "21",
      "content": "§ 21. Har institutionen godkendt, at beståede uddannelseselementer fra en dansk eller udenlandsk videregående uddannelsesinstitution kan meritoverføres, overføres bedømmelsen som bestået.",
      "valid_from": "2011-06-15",
      "valid_to": null
    },
    {
      "provision_ref": "22",
      "section": "22",
      "content": "§ 22. Institutionen skal opbevare de oplysninger, der er nødvendige for at udstede beviser, i 30 år efter eksamens eller prøvens afslutning. Herefter skal oplysningerne afleveres til Statens Arkiver.",
      "valid_from": "2011-06-15",
      "valid_to": null
    },
    {
      "provision_ref": "23",
      "section": "23",
      "content": "§ 23. Bliver institutionen i forbindelse med en prøve opmærksom på fejl og mangler, træffer institutionen, eventuelt efter indhentet udtalelse fra den eller de for prøven ansvarlige, afgørelse om, hvordan fejlen eller manglen kan afhjælpes. Stk. 2. Ved fejl eller mangler af særlig alvorlig karakter, eller hvor det må anses for den mest korrekte måde at afhjælpe fejlen eller manglen på, kan institutionen annullere prøven og foranstalte en ekstraordinær omprøve. Stk. 3. Ved andre væsentlige fejl og mangler end de i stk. 2 nævnte kan institutionen give tilbud om en ekstraordinær omprøve. Tilbuddet skal i så fald gives til alle studerende, hvis prøve lider af den pågældende fejl eller mangel. En studerende, der har deltaget i den ekstraordinære omprøve, kan vælge at beholde den oprindeligt givne bedømmelse.",
      "valid_from": "2011-06-15",
      "valid_to": null
    },
    {
      "provision_ref": "24",
      "section": "24",
      "content": "§ 24. Uddannelsesinstitutionen fastsætter inden for bekendtgørelsens rammer nærmere regler om uddannelsens indhold i en studieordning. Stk. 2. Studieordningen skal bl.a. indeholde bestemmelser om: 1) adgangskrav og optagelsesprøve, 2) mål, indhold og tidsmæssigt omfang af de enkelte opgaver, projekter, kurser og andre uddannelseselementer angivet i ECTS-point, 3) beskrivelse af uddannelsesforløbet, udarbejdelse af projekter og opgaver, 4) bedømmelsesformer for de enkelte prøver, 5) antallet af prøver og disses placering i uddannelsen, 6) undervisnings- og arbejdsformer, 7) studieaktivitet, 8) merit, 9) praktik, 10) orlov, 11) bortvisning og andre disciplinære foranstaltninger og 12) overgangsordning, jf. § 33. Stk. 3. Det skal fremgå af studieordningen, at institutionen kan dispensere fra de regler i studieordningen, der alene er fastsat af institutionen selv. Stk. 4. Studieordningen og væsentlige ændringer heri træder i kraft ved undervisningsårets begyndelse. Stk. 5. Gældende studieordninger skal være offentligt tilgængelige på institutionens hjemmeside.",
      "valid_from": "2011-06-15",
      "valid_to": null
    },
    {
      "provision_ref": "25",
      "section": "25",
      "content": "§ 25. Studerende kan få orlov efter regler, der fastsættes af institutionen. Stk. 2. Orlov kan ikke meddeles, før den studerende har gennemført 1. studieår, jf. dog stk. 3. Stk. 3. Ansøgt orlov skal meddeles, hvis den er begrundet i barsel, adoption, dokumenteret sygdom eller kontrakt med forsvaret om udsendelse eller FN-tjeneste. Stk. 4. Uddannelsesinstitutionen kan i særlige tilfælde dispensere fra stk. 2.",
      "valid_from": "2011-06-15",
      "valid_to": null
    },
    {
      "provision_ref": "26",
      "section": "26",
      "content": "§ 26. Uddannelsesinstitutionen kan i hvert enkelt tilfælde eller ved almindelige bestemmelser i studieordningen beslutte, at gennemførte uddannelseselementer inden for et fag/fagområde fra andre danske og udenlandske uddannelsesinstitutioner ækvivalerer tilsvarende uddannelseselementer inden for et fag/fagområde ved kunsthåndværkeruddannelsen inden for glas og keramik (merit). Afgørelsen træffes på grundlag af en faglig vurdering af ækvivalensen mellem de berørte uddannelseselementer. Stk. 2. Institutionens afgørelser efter stk. 1, for så vidt angår afslag eller delvis afslag på merit for beståede danske eller udenlandske uddannelseselementer, kan indbringes for Kvalifikationsnævnet efter reglerne i lov om vurdering af udenlandske uddannelseskvalifikationer m.v.",
      "valid_from": "2011-06-15",
      "valid_to": null
    },
    {
      "provision_ref": "27",
      "section": "27",
      "content": "§ 27. Uddannelsesinstitutionen kan godkende, at dele af uddannelsen, herunder praktik, gennemføres på en anden uddannelsesinstitution i Danmark eller i udlandet.",
      "valid_from": "2011-06-15",
      "valid_to": null
    },
    {
      "provision_ref": "28",
      "section": "28",
      "content": "§ 28. Uddannelsesinstitutionen kan tilrettelægge uddannelseselementer på kunsthåndværkeruddannelsen inden for glas og keramik i samarbejde med andre videregående uddannelsesinstitutioner.",
      "valid_from": "2011-06-15",
      "valid_to": null
    },
    {
      "provision_ref": "29",
      "section": "29",
      "content": "§ 29. Uddannelsesinstitutionen har med respekt af den studerendes ophavsrettigheder ejendomsretten til de resultater eller produkter, der fremkommer i forbindelse med en opgaveløsning, jf. dog stk. 2. Stk. 2. Hvis opgaveforløbet inddrager parter uden for uddannelsesinstitutionen, herunder virksomheder, institutioner m.v., aftales det mellem uddannelsesinstitutionen, den studerende og tredjeparten, i hvilket omfang institutionen, den studerende og tredjeparten under respekt af gældende ophavsretlige regler er berettiget til at anvende de resultater, der fremkommer som et led i opgaveforløbet, herunder om eventuelle oplysninger vedrørende tredjepartens forhold, der forekommer i opgaveløsningerne, må offentliggøres.",
      "valid_from": "2011-06-15",
      "valid_to": null
    },
    {
      "provision_ref": "30",
      "section": "30",
      "content": "§ 30. Kulturministeriet kan tillade fravigelse af bekendtgørelsen som led i forsøg. Samtidig fastsættes forsøgets varighed og rapporteringsform. Stk. 2. Kulturministeriet kan dispensere fra bekendtgørelsen, når det findes begrundet i usædvanlige forhold.",
      "valid_from": "2011-06-15",
      "valid_to": null
    },
    {
      "provision_ref": "31",
      "section": "31",
      "content": "§ 31. Klager over institutionens afgørelser i henhold til denne bekendtgørelse indgives til institutionen. Stk. 2. Institutionens afgørelse kan, når klagen vedrører retlige spørgsmål om en studerendes forhold, indbringes for Kulturministeriet. Klagen indgives til institutionen, der afgiver en udtalelse, som klageren skal have lejlighed til at kommentere inden for en frist på mindst 1 uge. Institutionen sender herefter klagen til ministeriet vedlagt udtalelsen og klagerens eventuelle kommentarer hertil. Stk. 3. Fristen for at indgive klage efter stk. 1 og stk. 2, er 2 uger fra den dag afgørelsen er meddelt klageren. Stk. 4. Klager over afgørelser om studieaktivitet, den studerendes arbejder og bedømmelse af afsluttende opgave behandles efter reglerne i bilag 1.",
      "valid_from": "2011-06-15",
      "valid_to": null
    },
    {
      "provision_ref": "32",
      "section": "32",
      "content": "§ 32. Bekendtgørelsen træder i kraft den 20. juni 2011 og har virkning for studerende, der påbegynder uddannelsen den 1. september 2011 eller senere, jf. dog stk. 2, og stk. 3. Stk. 2. Angivelse i ECTS-point i henhold til § 20, stk. 1, nr. 2, § 20, stk. 2, nr. 1, og § 20, stk. 6, har virkning for beviser for gennemført uddannelse samt dokumentation for godkendte/beståede dele af en uddannelse udstedt efter 1. juni 2011. Stk. 3. Udstedelse af et engelsksproget Diploma Supplement i henhold til § 20, stk. 3, har virkning for beviser udstedt efter den 1. juni 2011. Stk. 4. Reglerne i § 3 om optagelse har virkning fra optagelsen i 2013.",
      "valid_from": "2011-06-15",
      "valid_to": null
    },
    {
      "provision_ref": "33",
      "section": "33",
      "content": "§ 33. Institutionen fastsætter nærmere overgangsregler for studerende, der er begyndt på kunsthåndværkeruddannelsen inden for glas og keramik før den 1. september 2011 og afgør, hvornår der sidste gang foretages bedømmelser efter de hidtidige regler. Stk. 2. Institutionen kan fastsætte nærmere regler om udstedelse af eksamensbevis efter denne bekendtgørelse til tidligere studerende ved institutionen, som har gennemført 3 års studier.",
      "valid_from": "2011-06-15",
      "valid_to": null
    }
  ],
  "definitions": []
}
