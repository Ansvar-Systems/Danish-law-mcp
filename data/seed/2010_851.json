{
  "id": "2010:851",
  "type": "statute",
  "title": "Bekendtgørelse om vurdering og styring af luftkvaliteten",
  "short_name": "BEK H#LOKDOK04",
  "status": "in_force",
  "issued_date": "2010-06-30",
  "url": "https://www.retsinformation.dk/eli/lta/2010/851/xml",
  "description": "Retsinformation source. DocumentId=AL002232; AccessionNumber=B20100085105; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse omfatter følgende stoffer: 1) Svovldioxid (SO 2 ). 2) Nitrogendioxid (NO 2 ). 3) Nitrogenoxider (NO x ). 4) Partikler (PM 10 og PM 2,5 ). 5) Bly (Pb). 6) Ozon (O 3 ). 7) Benzen. 8) Kulilte/ Carbonmonoxid (CO). 9) Polycykliske aromatiske kulbrinter (PAH). 10) Cadmium (Cd). 11) Arsen (As). 12) Nikkel (Ni). 13) Kviksølv (Hg)."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Miljøstyrelsen er i overensstemmelse med direktiv 2008/50/EF og 2004/107/EF ansvarlig for: 1) at vurdere luftkvaliteten, 2) at godkende målesystemer, 3) at sikre målingernes nøjagtighed, 4) at analysere vurderingsmetoder, 5) at foretage koordinering på sit område, hvis Kommissionen tilrettelægger fællesskabsprogrammer til kvalitetssikring og 6) at samarbejde med andre medlemsstater og Kommissionen. Stk. 2. Direktiverne 2008/50/EF og 2004/107/EF er optaget som bilag 1 og 2 til denne bekendtgørelse."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Miljøstyrelsen inddeler hele landet i zoner og bymæssige områder. Vurdering og styring af luftkvaliteten gennemføres i alle zoner og bymæssige områder i overensstemmelse med direktiv 2008/50/EF og direktiv 2004/107/EF."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Miljøstyrelsen klassificerer de i § 3 nævnte zoner og bymæssige områder i overensstemmelse med de gældende vurderingstærskelværdier i direktiv 2008/50/EF, bilag II, del A, og i direktiv 2004/107/EF, bilag II, afsnit I samt de langsigtede målsætninger for ozon i bilag VII, del C til direktiv 2008/50/EF. Miljøstyrelsen vurderer luftkvaliteten i overensstemmelse med klassificeringen og kriterierne i bilag III til direktiv 2008/50/EF."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Følgende mål- og grænseværdier, informations- og varslingstærskelværdier, kritiske niveauer samt langsigtede målsætninger anvendes: 1) Grænseværdier og eventuelle tolerancemargener for SO 2 , NO 2 , benzen, CO, bly og partikler (PM 10 og PM 2,5 ) i bilag XI og XIV til direktiv 2008/50/EF. 2) Kritiske niveauer for SO 2 og NO x i bilag XIII til direktiv 2008/50/EF. 3) Målværdien for PM 2,5 i bilag XIV, del D til direktiv 2008/50/EF. 4) Målværdier og langsigtede målsætninger for ozon i bilag VII til direktiv 2008/50/EF. 5) Målværdier for arsen, cadmium, nikkel og benzo[a]pyren som markør for PAH i bilag I til direktiv 2004/107/EF. 6) Informationstærskelværdien for ozon og varslingstærskelværdierne for SO 2 og NO 2 i bilag XII i direktiv 2008/50/EF. Stk. 2. Miljøstyrelsen kontrollerer overholdelsen af nr. 1 og 2 med henblik på, at der træffes foranstaltninger for at sikre overholdelsen af de nævnte grænseværdier, tolerancemargener og kritiske niveauer. Stk. 3. Miljøstyrelsen kontrollerer overholdelsen af nr. 3, 4 og 5 med henblik på, at der træffes de fornødne foranstaltninger, som ikke medfører uforholdsmæssigt store udgifter, for at nå de nævnte målværdier og langsigtede målsætninger. For arsen, cadmium, nikkel og benzo[a]pyren som markør for PAH som nævnt i nr. 5 skal foranstaltningerne dog først træffes fra den 31. december 2012. Stk. 4. Miljøstyrelsen overvåger opfyldelsen af det nationale mål for reduktion af eksponering for PM 2,5 , der er fastlagt i bilag XIV, del B til direktiv 2008/50/EF, med henblik på at der træffes alle fornødne foranstaltninger, for så vidt det ikke medfører uforholdsmæssigt store udgifter. Stk. 5. Miljøstyrelsen overvåger, at indikatoren for gennemsnitlig eksponering af PM 2,5 for 2015, som styrelsen fastsætter i overensstemmelse med direktiv 2008/50/EF bilag XIV, del A, ikke overskrider den eksponeringskoncentration, der er fastsat i del C i direktivets bilag X."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Hvis informationstærskelværdien for ozon eller nogle af varslingstærskelværdierne for SO2, NO2 eller ozon overskrides, jf. bilag XII i direktiv 2008/50/EF, sikrer Miljøstyrelsen, at der tages de nødvendige skridt til at oplyse offentligheden herom gennem radio, fjernsyn, aviser eller internet."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Gennemførelsen af de foranstaltninger, der træffes i medfør af denne bekendtgørelse, samt nye luftforurenende aktiviteter, må ikke bevirke, at der sker en væsentlig forringelse af luftkvaliteten i områder, hvor det konstaterede niveau for luftforureningen er under grænseværdierne."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Hvis en grænseværdi eller en målværdi samt eventuelle relevante tolerancemargener i bilag XI og XIV til direktiv 2008/50/EF overskrides i bestemte zoner eller bymæssige områder, udarbejder Miljøstyrelsen luftkvalitetsplaner for de pågældende zoner og bymæssige områder for at nå de pågældende mål- og grænseværdier. Hvis mål- eller grænseværdien overskrides for mere end et stof, udarbejder Miljøstyrelsen, hvor det er hensigtsmæssigt, en samlet plan for de pågældende stoffer. Stk. 2. Luftkvalitetsplanerne skal mindst indeholde de oplysninger, der er anført i bilag XV, del A, og kan indeholde foranstaltninger, som nævnt i § 9. Hvis grænseværdierne overskrides efter den dato, hvor de træder i kraft, skal luftkvalitetsplanerne tillige indeholde egnede foranstaltninger, så overskridelsesperioden bliver kortest mulig. Desuden kan luftkvalitetsplanerne indeholde tiltag, der skal beskytte følsomme befolkningsgrupper, herunder børn. Stk. 3. Miljøstyrelsens udarbejdelse af forslag til eller ændring af luftkvalitetsplaner som nævnt i stk. 1 og 2, sker i samarbejde med kommunalbestyrelserne og andre relevante myndigheder."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Hvis målværdien for arsen, cadmium, nikkel og benzo[a]pyren overskrides den 31. december 2012 eller senere i en eller flere zoner og bymæssige områder, opstiller Miljøstyrelsen en fortegnelse, der viser, hvor overskridelserne forekommer, og hvilke kilder der medvirker til overskridelserne. Miljøstyrelsen orienterer andre kompetente myndigheder om overskridelser og kilder med henblik på, at der mod de vigtigste forureningskilder træffes alle nødvendige foranstaltninger, der ikke indebærer uforholdsmæssigt store omkostninger, for at nå den pågældende målværdi."
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Hvis der i en zone eller et bymæssigt område er risiko for overskridelser af en eller flere varslingstærskelværdier i bilag XII til direktiv 2008/50/EF udarbejder Miljøstyrelsen, hvis den finder det hensigtsmæssigt, kortsigtede handlingsplaner. Hvis denne risiko gælder en eller flere grænseværdier eller målværdier i bilag VII, XI og XIV til direktiv 2008/50/EF, kan Miljøstyrelsen udarbejde kortsigtede handlingsplaner, når det efter Miljøstyrelsens vurdering er hensigtsmæssigt. Handlingsplanerne skal indeholde foranstaltninger, der skal træffes på kort sigt for at mindske risikoen eller begrænse varigheden af den pågældende overskridelse. Stk. 2. Hvis der er risiko for, at varslingstærskelværdien for ozon i bilag XII, del B, til direktiv 2008/50/EF vil blive overskredet, udarbejder Miljøstyrelsen kun en kortsigtet handlingsplan, når der under hensyn til nationale, geografiske, meteorologiske og økonomiske forhold efter Miljøstyrelsens vurdering er væsentlige muligheder for at mindske risikoen for varigheden eller alvoren af en sådan overskridelse. Stk. 3. Miljøstyrelsens udarbejdelse af kortsigtede handlingsplaner sker i samarbejde med kommunalbestyrelserne og andre relevante myndigheder. Stk. 4. De kortsigtede handlingsplaner i stk. 1 og 2 kan under hensyn til de konkrete omstændigheder omfatte effektive foranstaltninger til at regulere og om nødvendigt indstille visse aktiviteter, som bidrager til risikoen for overskridelse af de respektive grænse- eller målværdier eller varslingstærskelværdier. Planerne kan omfatte foranstaltninger vedrørende motortrafik, anlægsarbejder, skibe ved kaj og brug af industrianlæg eller -produkter, private varmeanlæg og særlige foranstaltninger til beskyttelse af følsomme befolkningsgrupper, herunder børn."
    },
    {
      "provision_ref": "4:11",
      "chapter": "4",
      "section": "11",
      "content": "§ 11. For zoner og bymæssige områder, hvor målværdien for ozon overskrides, overvåger Miljøstyrelsen, at de nationale programmer, der er udarbejdet i medfør af bekendtgørelse om emissionslofter for svovldioxid, nitrogenoxider, flygtige organiske forbindelser og ammoniak, og om fornødent en luftkvalitetsplan, gennemføres med henblik på at nå målværdierne som fastsat i bilag VII til direktiv 2008/50/EF. Dette gælder dog ikke, såfremt Miljøstyrelsen vurderer, at de nødvendige foranstaltninger i programmet eller luftkvalitetsplanen vil medføre uforholdsmæssigt store udgifter."
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Hvis en varslingstærskelværdi, en grænseværdi eller en målværdi samt en eventuel tolerancemargen eller en langsigtet målsætning overskrides på grund af betydelig grænseoverskridende overførsel af luftforurenende stoffer eller deres prækursorer, samarbejder Miljøstyrelsen med myndighederne i de øvrige berørte medlemsstater og udarbejder om nødvendigt fælles eller koordinerede luftkvalitetsplaner med hensigtsmæssige og rimelige foranstaltninger. Stk. 2. Hvis det er relevant i medfør af § 10, samarbejder Miljøstyrelsen med myndighederne i andre medlemsstater om at udarbejde og iværksætte fælles kortsigtede handlingsplaner for nabozoner. Miljøstyrelsen sender relevante oplysninger til de andre medlemsstaters kompetente myndigheder. Stk. 3. Hvis informations- eller varslingstærskelværdierne, jf. § 6, overskrides i zoner eller bymæssige områder tæt ved grænsen til udlandet, meddeler Miljøstyrelsen dette så hurtigt som muligt til de kompetente myndigheder i de berørte nabomedlemsstater."
    },
    {
      "provision_ref": "6:13",
      "chapter": "6",
      "section": "13",
      "content": "§ 13. For at give offentligheden lejlighed til at udtale sig, skal Miljøstyrelsen foretage offentlig annoncering i lokale blade og landsdækkende aviser af forslag til eller ændringer af følgende planer og programmer: 1) Luftkvalitetsplaner som omhandlet i § 8. 2) Kortsigtede handlingsplaner som omhandlet i § 10. 3) Programmer efter § 11. Stk. 2. Annonceringen skal indeholde oplysning om 1) Miljøstyrelsens adresse, 2) at enhver har ret til at se forslaget til eller ændringen af planen eller programmet og 3) at enhver har ret til at kommentere forslaget inden for en nærmere fastsat frist på mindst 3 og højst 6 uger fra annonceringen. Stk. 3. Miljøstyrelsen foretager offentlig annoncering om planens eller programmets vedtagelse og om de begrundelser og overvejelser, der ligger til grund for vedtagelsen."
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Miljøstyrelsen informerer offentligheden og relevante organisationer, herunder sundhedsrelaterede organer og erhvervsorganisationer, om følgende: 1) Oplysninger om luftkvaliteten i overensstemmelse med bilag XVI til direktiv 2008/50/EF. 2) Oplysninger om koncentrationen i luften af arsen, cadmium, kviksølv, nikkel og benzo[a]pyren og andre relevante polycykliske aromatiske kulbrinter. 3) Fortegnelser over overskridelse af målværdierne og eventuelt trufne foranstaltninger efter § 9. 4) Beslutninger om udsættelse af overholdelse af grænseværdier for NO2 eller benzen i henhold til artikel 22 i direktiv 2008/50/EF."
    },
    {
      "provision_ref": "6:15",
      "chapter": "6",
      "section": "15",
      "content": "§ 15. Miljøstyrelsen sikrer, at offentligheden får adgang til årsberetninger for alle overskridelser af grænseværdier, målværdier, langsigtede målsætninger samt informations- og varslingstærskelværdier for de relevante gennemsnitsberegningsperioder for de forurenende stoffer, der er omfattet af denne bekendtgørelse. Årsberetningen kombineres med en samlet vurdering af overskridelsernes virkninger og kan derudover indeholde oplysninger om forurenende stoffer, som ikke er omfattet af denne bekendtgørelse."
    },
    {
      "provision_ref": "6:16",
      "chapter": "6",
      "section": "16",
      "content": "§ 16. De oplysninger, som videregives til offentligheden i henhold til §§ 13, 14 og 15 skal være ajourførte, klare, forståelige og let tilgængelige."
    },
    {
      "provision_ref": "7:17",
      "chapter": "7",
      "section": "17",
      "content": "§ 17. Bekendtgørelsen træder i kraft den 4. juli 2010. Stk. 2. Bekendtgørelse nr. 137 af 10. februar 2007 om mål- og grænseværdier for luftens indhold af visse forurenende stoffer ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse omfatter følgende stoffer: 1) Svovldioxid (SO 2 ). 2) Nitrogendioxid (NO 2 ). 3) Nitrogenoxider (NO x ). 4) Partikler (PM 10 og PM 2,5 ). 5) Bly (Pb). 6) Ozon (O 3 ). 7) Benzen. 8) Kulilte/ Carbonmonoxid (CO). 9) Polycykliske aromatiske kulbrinter (PAH). 10) Cadmium (Cd). 11) Arsen (As). 12) Nikkel (Ni). 13) Kviksølv (Hg).",
      "valid_from": "2010-06-30",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Miljøstyrelsen er i overensstemmelse med direktiv 2008/50/EF og 2004/107/EF ansvarlig for: 1) at vurdere luftkvaliteten, 2) at godkende målesystemer, 3) at sikre målingernes nøjagtighed, 4) at analysere vurderingsmetoder, 5) at foretage koordinering på sit område, hvis Kommissionen tilrettelægger fællesskabsprogrammer til kvalitetssikring og 6) at samarbejde med andre medlemsstater og Kommissionen. Stk. 2. Direktiverne 2008/50/EF og 2004/107/EF er optaget som bilag 1 og 2 til denne bekendtgørelse.",
      "valid_from": "2010-06-30",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Miljøstyrelsen inddeler hele landet i zoner og bymæssige områder. Vurdering og styring af luftkvaliteten gennemføres i alle zoner og bymæssige områder i overensstemmelse med direktiv 2008/50/EF og direktiv 2004/107/EF.",
      "valid_from": "2010-06-30",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Miljøstyrelsen klassificerer de i § 3 nævnte zoner og bymæssige områder i overensstemmelse med de gældende vurderingstærskelværdier i direktiv 2008/50/EF, bilag II, del A, og i direktiv 2004/107/EF, bilag II, afsnit I samt de langsigtede målsætninger for ozon i bilag VII, del C til direktiv 2008/50/EF. Miljøstyrelsen vurderer luftkvaliteten i overensstemmelse med klassificeringen og kriterierne i bilag III til direktiv 2008/50/EF.",
      "valid_from": "2010-06-30",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Følgende mål- og grænseværdier, informations- og varslingstærskelværdier, kritiske niveauer samt langsigtede målsætninger anvendes: 1) Grænseværdier og eventuelle tolerancemargener for SO 2 , NO 2 , benzen, CO, bly og partikler (PM 10 og PM 2,5 ) i bilag XI og XIV til direktiv 2008/50/EF. 2) Kritiske niveauer for SO 2 og NO x i bilag XIII til direktiv 2008/50/EF. 3) Målværdien for PM 2,5 i bilag XIV, del D til direktiv 2008/50/EF. 4) Målværdier og langsigtede målsætninger for ozon i bilag VII til direktiv 2008/50/EF. 5) Målværdier for arsen, cadmium, nikkel og benzo[a]pyren som markør for PAH i bilag I til direktiv 2004/107/EF. 6) Informationstærskelværdien for ozon og varslingstærskelværdierne for SO 2 og NO 2 i bilag XII i direktiv 2008/50/EF. Stk. 2. Miljøstyrelsen kontrollerer overholdelsen af nr. 1 og 2 med henblik på, at der træffes foranstaltninger for at sikre overholdelsen af de nævnte grænseværdier, tolerancemargener og kritiske niveauer. Stk. 3. Miljøstyrelsen kontrollerer overholdelsen af nr. 3, 4 og 5 med henblik på, at der træffes de fornødne foranstaltninger, som ikke medfører uforholdsmæssigt store udgifter, for at nå de nævnte målværdier og langsigtede målsætninger. For arsen, cadmium, nikkel og benzo[a]pyren som markør for PAH som nævnt i nr. 5 skal foranstaltningerne dog først træffes fra den 31. december 2012. Stk. 4. Miljøstyrelsen overvåger opfyldelsen af det nationale mål for reduktion af eksponering for PM 2,5 , der er fastlagt i bilag XIV, del B til direktiv 2008/50/EF, med henblik på at der træffes alle fornødne foranstaltninger, for så vidt det ikke medfører uforholdsmæssigt store udgifter. Stk. 5. Miljøstyrelsen overvåger, at indikatoren for gennemsnitlig eksponering af PM 2,5 for 2015, som styrelsen fastsætter i overensstemmelse med direktiv 2008/50/EF bilag XIV, del A, ikke overskrider den eksponeringskoncentration, der er fastsat i del C i direktivets bilag X.",
      "valid_from": "2010-06-30",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Hvis informationstærskelværdien for ozon eller nogle af varslingstærskelværdierne for SO2, NO2 eller ozon overskrides, jf. bilag XII i direktiv 2008/50/EF, sikrer Miljøstyrelsen, at der tages de nødvendige skridt til at oplyse offentligheden herom gennem radio, fjernsyn, aviser eller internet.",
      "valid_from": "2010-06-30",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Gennemførelsen af de foranstaltninger, der træffes i medfør af denne bekendtgørelse, samt nye luftforurenende aktiviteter, må ikke bevirke, at der sker en væsentlig forringelse af luftkvaliteten i områder, hvor det konstaterede niveau for luftforureningen er under grænseværdierne.",
      "valid_from": "2010-06-30",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Hvis en grænseværdi eller en målværdi samt eventuelle relevante tolerancemargener i bilag XI og XIV til direktiv 2008/50/EF overskrides i bestemte zoner eller bymæssige områder, udarbejder Miljøstyrelsen luftkvalitetsplaner for de pågældende zoner og bymæssige områder for at nå de pågældende mål- og grænseværdier. Hvis mål- eller grænseværdien overskrides for mere end et stof, udarbejder Miljøstyrelsen, hvor det er hensigtsmæssigt, en samlet plan for de pågældende stoffer. Stk. 2. Luftkvalitetsplanerne skal mindst indeholde de oplysninger, der er anført i bilag XV, del A, og kan indeholde foranstaltninger, som nævnt i § 9. Hvis grænseværdierne overskrides efter den dato, hvor de træder i kraft, skal luftkvalitetsplanerne tillige indeholde egnede foranstaltninger, så overskridelsesperioden bliver kortest mulig. Desuden kan luftkvalitetsplanerne indeholde tiltag, der skal beskytte følsomme befolkningsgrupper, herunder børn. Stk. 3. Miljøstyrelsens udarbejdelse af forslag til eller ændring af luftkvalitetsplaner som nævnt i stk. 1 og 2, sker i samarbejde med kommunalbestyrelserne og andre relevante myndigheder.",
      "valid_from": "2010-06-30",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Hvis målværdien for arsen, cadmium, nikkel og benzo[a]pyren overskrides den 31. december 2012 eller senere i en eller flere zoner og bymæssige områder, opstiller Miljøstyrelsen en fortegnelse, der viser, hvor overskridelserne forekommer, og hvilke kilder der medvirker til overskridelserne. Miljøstyrelsen orienterer andre kompetente myndigheder om overskridelser og kilder med henblik på, at der mod de vigtigste forureningskilder træffes alle nødvendige foranstaltninger, der ikke indebærer uforholdsmæssigt store omkostninger, for at nå den pågældende målværdi.",
      "valid_from": "2010-06-30",
      "valid_to": null
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Hvis der i en zone eller et bymæssigt område er risiko for overskridelser af en eller flere varslingstærskelværdier i bilag XII til direktiv 2008/50/EF udarbejder Miljøstyrelsen, hvis den finder det hensigtsmæssigt, kortsigtede handlingsplaner. Hvis denne risiko gælder en eller flere grænseværdier eller målværdier i bilag VII, XI og XIV til direktiv 2008/50/EF, kan Miljøstyrelsen udarbejde kortsigtede handlingsplaner, når det efter Miljøstyrelsens vurdering er hensigtsmæssigt. Handlingsplanerne skal indeholde foranstaltninger, der skal træffes på kort sigt for at mindske risikoen eller begrænse varigheden af den pågældende overskridelse. Stk. 2. Hvis der er risiko for, at varslingstærskelværdien for ozon i bilag XII, del B, til direktiv 2008/50/EF vil blive overskredet, udarbejder Miljøstyrelsen kun en kortsigtet handlingsplan, når der under hensyn til nationale, geografiske, meteorologiske og økonomiske forhold efter Miljøstyrelsens vurdering er væsentlige muligheder for at mindske risikoen for varigheden eller alvoren af en sådan overskridelse. Stk. 3. Miljøstyrelsens udarbejdelse af kortsigtede handlingsplaner sker i samarbejde med kommunalbestyrelserne og andre relevante myndigheder. Stk. 4. De kortsigtede handlingsplaner i stk. 1 og 2 kan under hensyn til de konkrete omstændigheder omfatte effektive foranstaltninger til at regulere og om nødvendigt indstille visse aktiviteter, som bidrager til risikoen for overskridelse af de respektive grænse- eller målværdier eller varslingstærskelværdier. Planerne kan omfatte foranstaltninger vedrørende motortrafik, anlægsarbejder, skibe ved kaj og brug af industrianlæg eller -produkter, private varmeanlæg og særlige foranstaltninger til beskyttelse af følsomme befolkningsgrupper, herunder børn.",
      "valid_from": "2010-06-30",
      "valid_to": null
    },
    {
      "provision_ref": "4:11",
      "chapter": "4",
      "section": "11",
      "content": "§ 11. For zoner og bymæssige områder, hvor målværdien for ozon overskrides, overvåger Miljøstyrelsen, at de nationale programmer, der er udarbejdet i medfør af bekendtgørelse om emissionslofter for svovldioxid, nitrogenoxider, flygtige organiske forbindelser og ammoniak, og om fornødent en luftkvalitetsplan, gennemføres med henblik på at nå målværdierne som fastsat i bilag VII til direktiv 2008/50/EF. Dette gælder dog ikke, såfremt Miljøstyrelsen vurderer, at de nødvendige foranstaltninger i programmet eller luftkvalitetsplanen vil medføre uforholdsmæssigt store udgifter.",
      "valid_from": "2010-06-30",
      "valid_to": null
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Hvis en varslingstærskelværdi, en grænseværdi eller en målværdi samt en eventuel tolerancemargen eller en langsigtet målsætning overskrides på grund af betydelig grænseoverskridende overførsel af luftforurenende stoffer eller deres prækursorer, samarbejder Miljøstyrelsen med myndighederne i de øvrige berørte medlemsstater og udarbejder om nødvendigt fælles eller koordinerede luftkvalitetsplaner med hensigtsmæssige og rimelige foranstaltninger. Stk. 2. Hvis det er relevant i medfør af § 10, samarbejder Miljøstyrelsen med myndighederne i andre medlemsstater om at udarbejde og iværksætte fælles kortsigtede handlingsplaner for nabozoner. Miljøstyrelsen sender relevante oplysninger til de andre medlemsstaters kompetente myndigheder. Stk. 3. Hvis informations- eller varslingstærskelværdierne, jf. § 6, overskrides i zoner eller bymæssige områder tæt ved grænsen til udlandet, meddeler Miljøstyrelsen dette så hurtigt som muligt til de kompetente myndigheder i de berørte nabomedlemsstater.",
      "valid_from": "2010-06-30",
      "valid_to": null
    },
    {
      "provision_ref": "6:13",
      "chapter": "6",
      "section": "13",
      "content": "§ 13. For at give offentligheden lejlighed til at udtale sig, skal Miljøstyrelsen foretage offentlig annoncering i lokale blade og landsdækkende aviser af forslag til eller ændringer af følgende planer og programmer: 1) Luftkvalitetsplaner som omhandlet i § 8. 2) Kortsigtede handlingsplaner som omhandlet i § 10. 3) Programmer efter § 11. Stk. 2. Annonceringen skal indeholde oplysning om 1) Miljøstyrelsens adresse, 2) at enhver har ret til at se forslaget til eller ændringen af planen eller programmet og 3) at enhver har ret til at kommentere forslaget inden for en nærmere fastsat frist på mindst 3 og højst 6 uger fra annonceringen. Stk. 3. Miljøstyrelsen foretager offentlig annoncering om planens eller programmets vedtagelse og om de begrundelser og overvejelser, der ligger til grund for vedtagelsen.",
      "valid_from": "2010-06-30",
      "valid_to": null
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Miljøstyrelsen informerer offentligheden og relevante organisationer, herunder sundhedsrelaterede organer og erhvervsorganisationer, om følgende: 1) Oplysninger om luftkvaliteten i overensstemmelse med bilag XVI til direktiv 2008/50/EF. 2) Oplysninger om koncentrationen i luften af arsen, cadmium, kviksølv, nikkel og benzo[a]pyren og andre relevante polycykliske aromatiske kulbrinter. 3) Fortegnelser over overskridelse af målværdierne og eventuelt trufne foranstaltninger efter § 9. 4) Beslutninger om udsættelse af overholdelse af grænseværdier for NO2 eller benzen i henhold til artikel 22 i direktiv 2008/50/EF.",
      "valid_from": "2010-06-30",
      "valid_to": null
    },
    {
      "provision_ref": "6:15",
      "chapter": "6",
      "section": "15",
      "content": "§ 15. Miljøstyrelsen sikrer, at offentligheden får adgang til årsberetninger for alle overskridelser af grænseværdier, målværdier, langsigtede målsætninger samt informations- og varslingstærskelværdier for de relevante gennemsnitsberegningsperioder for de forurenende stoffer, der er omfattet af denne bekendtgørelse. Årsberetningen kombineres med en samlet vurdering af overskridelsernes virkninger og kan derudover indeholde oplysninger om forurenende stoffer, som ikke er omfattet af denne bekendtgørelse.",
      "valid_from": "2010-06-30",
      "valid_to": null
    },
    {
      "provision_ref": "6:16",
      "chapter": "6",
      "section": "16",
      "content": "§ 16. De oplysninger, som videregives til offentligheden i henhold til §§ 13, 14 og 15 skal være ajourførte, klare, forståelige og let tilgængelige.",
      "valid_from": "2010-06-30",
      "valid_to": null
    },
    {
      "provision_ref": "7:17",
      "chapter": "7",
      "section": "17",
      "content": "§ 17. Bekendtgørelsen træder i kraft den 4. juli 2010. Stk. 2. Bekendtgørelse nr. 137 af 10. februar 2007 om mål- og grænseværdier for luftens indhold af visse forurenende stoffer ophæves.",
      "valid_from": "2010-06-30",
      "valid_to": null
    }
  ],
  "definitions": []
}
