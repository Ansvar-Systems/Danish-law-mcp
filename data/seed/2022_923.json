{
  "id": "2022:923",
  "type": "statute",
  "title": "Bekendtgørelse om administration af tilskud vedrørende bæredygtig byudvikling fra Den Europæiske Regionalfond",
  "short_name": "BEK H#LOKDOK04",
  "status": "in_force",
  "issued_date": "2022-06-19",
  "url": "https://www.retsinformation.dk/eli/lta/2022/923/xml",
  "description": "Retsinformation source. DocumentId=CQ002260; AccessionNumber=B20220092305; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Erhvervsministeren nedsætter et indstillingsudvalg i henhold til § 9 c, stk. 1, i lov om administration af tilskud fra Den Europæiske Regionalfond, Den Europæiske Socialfond Plus og Fonden for Retfærdig Omstilling. Stk. 2. Indstillingsudvalget består af 15 medlemmer, herunder en formand. Stk. 3. Medlemmerne i indstillingsudvalget udpeges således: 1) En formand, der skal være fra erhvervslivet, udpeges af erhvervsministeren. 2) Otte udvalgte kommunalbestyrelsesmedlemmer udpeges af erhvervsministeren under hensyntagen til sikring af geografisk balance. Udpegningen følger den kommunale valgperiode. Første udpegning kan dog ske i indeværende valgperiode. 3) Fem medlemmer udpeges af erhvervsministeren efter indstilling fra henholdsvis Dansk Erhverv, Dansk Industri, Landdistrikternes Fællesråd, Fagbevægelsens Hovedorganisation og Dansk Byplanlaboratorium. 4) Et medlem udpeges af erhvervsministeren efter indstilling fra Danmarks Erhvervsfremmebestyrelse."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Indstillingsudvalget fastsætter selv sin forretningsorden i overensstemmelse med de gældende forordninger og programmer efter aftale med sekretariatet for indstillingsudvalget, jf. § 4."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Indstillingsudvalget udvælger og indstiller projekter til tilsagn og afslag til Erhvervsstyrelsens afgørelse om anvendelse af tildelte midler fra Den Europæiske Regionalfond vedrørende bæredygtig byudvikling. Indstillingsudvalget fastlægger endvidere kriterier for midlernes anvendelse, jf. stk. 3, indkalder ansøgninger og kan bidrage til temaer for midlernes anvendelse. Stk. 2. Udvælgelsen og indstillingerne skal være i overensstemmelse med 1) forordninger, 2) kommissionsbestemmelser og beslutninger, 3) Den Europæiske Unions charter om grundlæggende rettigheder, 4) fællesskabspolitikker, herunder de der vedrører konkurrencereglerne, offentlige udbud, beskyttelse og forbedring af miljøet, fjernelse af uligheder, fremme af ligestilling mellem kønnene samt ligebehandling af handicappede personer, 5) statslige regler og vejledninger, herunder blandt andet vejledning om støtteberettigelse, der efter høring af partnerskabet offentliggøres af Erhvervsstyrelsen, 6) interventioner, herunder partnerskabsaftalen mellem Danmark og Europa-Kommissionen samt det enkelte programs mål, generelle kriterier og prioriteter, og 7) finansielle rammer for bæredygtig byudvikling i regionalfondsprogrammet, herunder finansieringskilder. Stk. 3. Kriterier for anvendelsen af midlerne i puljen til bæredygtig byudvikling forelægges overvågningsudvalget til godkendelse i henhold til Europa-Parlamentets og Rådets forordning om fælles bestemmelser for Den Europæiske Fond for Regionaludvikling, Den Europæiske Socialfond Plus, Samhørighedsfonden, Fonden for Retfærdig Omstilling og Den Europæiske Hav-, Fiskeri- og Akvakulturfond og om finansielle regler for nævnte fonde og for Asyl-, Migrations- og Integrationsfonden, Fonden for Intern Sikkerhed og instrumentet for finansiel støtte til grænseforvaltning og visumpolitik. Stk. 4. Indstillingsudvalget kan i dennes forretningsorden, jf. § 2, bemyndige sekretariatet for indstillingsudvalget, jf. § 4, uden forelæggelse for indstillingsudvalget, at afgive indstilling til Erhvervsstyrelsen om tillægsbevillinger. Tilsagnsbeløbets størrelse kan begrænses i forretningsordenen."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Indstillingsudvalget sekretariatsbetjenes af Erhvervsstyrelsen. Bolig- og Planstyrelsen kan inddrages i forbindelse med sekretariatsbetjeningen."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Erhvervsstyrelsen udsteder tilsagn eller afslag på baggrund af indstillingsudvalgets indstillinger, jf. dog stk. 3. Stk. 2. Erhvervsstyrelsen følger indstillingsudvalgets indstillinger af projekter til tilsagn og afslag, medmindre indstillingerne ikke er i overensstemmelse med gældende lovgivning, operationelle programmer eller andre forskrifter. Stk. 3. Erhvervsstyrelsen kan, uden forelæggelse for indstillingsudvalget, give afslag på ansøgninger, der ikke opfylder de formelle krav i en ansøgningsrunde, give afslag på ansøgninger, der modtages uden for de annoncerede ansøgningsrunder, samt give afslag på ansøgninger, der indsendes efter ansøgningsfristen i en annonceret ansøgningsrunde."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Erhvervsstyrelsen tager stilling til anmodninger om væsentlige projektændringer. Erhvervsstyrelsen kan af egen drift forelægge anmodninger om væsentlige projektændringer for indstillingsudvalget."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Erhvervsstyrelsen varetager kommunikationen om udmøntningen af midlerne på vegne af indstillingsudvalget. Stk. 2. Ansøgninger om tilskud indsendes til Erhvervsstyrelsen, der forbereder ansøgningerne til forelæggelse for indstillingsudvalget."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Erhvervsstyrelsen skal i forbindelse med kvittering for modtagelse af en ansøgning, informere ansøger om de gældende regler og vejledninger vedrørende støtteberettigelse, regnskab, revision og kontrol m.v. Af kvitteringsskrivelserne skal det endvidere fremgå, fra hvilket tidspunkt udgifterne i projektet kan medtages som støtteberettigede."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Erhvervsstyrelsen kan fra tilsagnsmodtager eller projektoperatør indhente oplysninger til brug for evaluering med henblik på opfyldelse af forordningskrav m.v. Erhvervsstyrelsen og Europa-Kommissionen kan anvise, hvilke oplysninger der skal indhentes, og at disse oplysninger på anmodning skal videregives til Europa-Kommissionen. Stk. 2. Erhvervsstyrelsen og Europa-Kommissionen kan forlange, at de i stk. 1 nævnte oplysninger overføres digitalt bl.a. via de it-systemer, som Erhvervsstyrelsen stiller til rådighed."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Bekendtgørelsen træder i kraft den 23. juni 2022. Stk. 2. Bekendtgørelsen finder ikke anvendelse på ansøgninger og dertil knyttede projekter, der er modtaget før bekendtgørelsens ikrafttræden. For sådanne projekter finder de hidtil gældende regler anvendelse. Stk. 3. For ansøgninger, der er modtaget efter bekendtgørelsens ikrafttræden, og dertil knyttede projekter vedrørende anvendelse af uforbrugte regionalfondsmidler fra programperioden 2014-2020, finder de hidtil gældende regler anvendelse."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Erhvervsministeren nedsætter et indstillingsudvalg i henhold til § 9 c, stk. 1, i lov om administration af tilskud fra Den Europæiske Regionalfond, Den Europæiske Socialfond Plus og Fonden for Retfærdig Omstilling. Stk. 2. Indstillingsudvalget består af 15 medlemmer, herunder en formand. Stk. 3. Medlemmerne i indstillingsudvalget udpeges således: 1) En formand, der skal være fra erhvervslivet, udpeges af erhvervsministeren. 2) Otte udvalgte kommunalbestyrelsesmedlemmer udpeges af erhvervsministeren under hensyntagen til sikring af geografisk balance. Udpegningen følger den kommunale valgperiode. Første udpegning kan dog ske i indeværende valgperiode. 3) Fem medlemmer udpeges af erhvervsministeren efter indstilling fra henholdsvis Dansk Erhverv, Dansk Industri, Landdistrikternes Fællesråd, Fagbevægelsens Hovedorganisation og Dansk Byplanlaboratorium. 4) Et medlem udpeges af erhvervsministeren efter indstilling fra Danmarks Erhvervsfremmebestyrelse.",
      "valid_from": "2022-06-19",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Indstillingsudvalget fastsætter selv sin forretningsorden i overensstemmelse med de gældende forordninger og programmer efter aftale med sekretariatet for indstillingsudvalget, jf. § 4.",
      "valid_from": "2022-06-19",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Indstillingsudvalget udvælger og indstiller projekter til tilsagn og afslag til Erhvervsstyrelsens afgørelse om anvendelse af tildelte midler fra Den Europæiske Regionalfond vedrørende bæredygtig byudvikling. Indstillingsudvalget fastlægger endvidere kriterier for midlernes anvendelse, jf. stk. 3, indkalder ansøgninger og kan bidrage til temaer for midlernes anvendelse. Stk. 2. Udvælgelsen og indstillingerne skal være i overensstemmelse med 1) forordninger, 2) kommissionsbestemmelser og beslutninger, 3) Den Europæiske Unions charter om grundlæggende rettigheder, 4) fællesskabspolitikker, herunder de der vedrører konkurrencereglerne, offentlige udbud, beskyttelse og forbedring af miljøet, fjernelse af uligheder, fremme af ligestilling mellem kønnene samt ligebehandling af handicappede personer, 5) statslige regler og vejledninger, herunder blandt andet vejledning om støtteberettigelse, der efter høring af partnerskabet offentliggøres af Erhvervsstyrelsen, 6) interventioner, herunder partnerskabsaftalen mellem Danmark og Europa-Kommissionen samt det enkelte programs mål, generelle kriterier og prioriteter, og 7) finansielle rammer for bæredygtig byudvikling i regionalfondsprogrammet, herunder finansieringskilder. Stk. 3. Kriterier for anvendelsen af midlerne i puljen til bæredygtig byudvikling forelægges overvågningsudvalget til godkendelse i henhold til Europa-Parlamentets og Rådets forordning om fælles bestemmelser for Den Europæiske Fond for Regionaludvikling, Den Europæiske Socialfond Plus, Samhørighedsfonden, Fonden for Retfærdig Omstilling og Den Europæiske Hav-, Fiskeri- og Akvakulturfond og om finansielle regler for nævnte fonde og for Asyl-, Migrations- og Integrationsfonden, Fonden for Intern Sikkerhed og instrumentet for finansiel støtte til grænseforvaltning og visumpolitik. Stk. 4. Indstillingsudvalget kan i dennes forretningsorden, jf. § 2, bemyndige sekretariatet for indstillingsudvalget, jf. § 4, uden forelæggelse for indstillingsudvalget, at afgive indstilling til Erhvervsstyrelsen om tillægsbevillinger. Tilsagnsbeløbets størrelse kan begrænses i forretningsordenen.",
      "valid_from": "2022-06-19",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Indstillingsudvalget sekretariatsbetjenes af Erhvervsstyrelsen. Bolig- og Planstyrelsen kan inddrages i forbindelse med sekretariatsbetjeningen.",
      "valid_from": "2022-06-19",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Erhvervsstyrelsen udsteder tilsagn eller afslag på baggrund af indstillingsudvalgets indstillinger, jf. dog stk. 3. Stk. 2. Erhvervsstyrelsen følger indstillingsudvalgets indstillinger af projekter til tilsagn og afslag, medmindre indstillingerne ikke er i overensstemmelse med gældende lovgivning, operationelle programmer eller andre forskrifter. Stk. 3. Erhvervsstyrelsen kan, uden forelæggelse for indstillingsudvalget, give afslag på ansøgninger, der ikke opfylder de formelle krav i en ansøgningsrunde, give afslag på ansøgninger, der modtages uden for de annoncerede ansøgningsrunder, samt give afslag på ansøgninger, der indsendes efter ansøgningsfristen i en annonceret ansøgningsrunde.",
      "valid_from": "2022-06-19",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Erhvervsstyrelsen tager stilling til anmodninger om væsentlige projektændringer. Erhvervsstyrelsen kan af egen drift forelægge anmodninger om væsentlige projektændringer for indstillingsudvalget.",
      "valid_from": "2022-06-19",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Erhvervsstyrelsen varetager kommunikationen om udmøntningen af midlerne på vegne af indstillingsudvalget. Stk. 2. Ansøgninger om tilskud indsendes til Erhvervsstyrelsen, der forbereder ansøgningerne til forelæggelse for indstillingsudvalget.",
      "valid_from": "2022-06-19",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Erhvervsstyrelsen skal i forbindelse med kvittering for modtagelse af en ansøgning, informere ansøger om de gældende regler og vejledninger vedrørende støtteberettigelse, regnskab, revision og kontrol m.v. Af kvitteringsskrivelserne skal det endvidere fremgå, fra hvilket tidspunkt udgifterne i projektet kan medtages som støtteberettigede.",
      "valid_from": "2022-06-19",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Erhvervsstyrelsen kan fra tilsagnsmodtager eller projektoperatør indhente oplysninger til brug for evaluering med henblik på opfyldelse af forordningskrav m.v. Erhvervsstyrelsen og Europa-Kommissionen kan anvise, hvilke oplysninger der skal indhentes, og at disse oplysninger på anmodning skal videregives til Europa-Kommissionen. Stk. 2. Erhvervsstyrelsen og Europa-Kommissionen kan forlange, at de i stk. 1 nævnte oplysninger overføres digitalt bl.a. via de it-systemer, som Erhvervsstyrelsen stiller til rådighed.",
      "valid_from": "2022-06-19",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Bekendtgørelsen træder i kraft den 23. juni 2022. Stk. 2. Bekendtgørelsen finder ikke anvendelse på ansøgninger og dertil knyttede projekter, der er modtaget før bekendtgørelsens ikrafttræden. For sådanne projekter finder de hidtil gældende regler anvendelse. Stk. 3. For ansøgninger, der er modtaget efter bekendtgørelsens ikrafttræden, og dertil knyttede projekter vedrørende anvendelse af uforbrugte regionalfondsmidler fra programperioden 2014-2020, finder de hidtil gældende regler anvendelse.",
      "valid_from": "2022-06-19",
      "valid_to": null
    }
  ],
  "definitions": []
}
