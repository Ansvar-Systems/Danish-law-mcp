{
  "id": "2023:351",
  "type": "statute",
  "title": "Bekendtgørelse om udbetaling af økonomisk kompensation ved udsættelse for svindel med eller fejl ved anvisning eller ændring af Nemkonto",
  "short_name": "BEK H#LOKDOK04",
  "status": "in_force",
  "issued_date": "2023-03-28",
  "url": "https://www.retsinformation.dk/eli/lta/2023/351/xml",
  "description": "Retsinformation source. DocumentId=DK000012; AccessionNumber=B20230035105; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Fysiske personer efter § 1, stk. 1, i lov om offentlige betalinger m.v., som ikke har modtaget en retmæssig udbetaling som følge af svindel eller fejl ved anvisning eller ændring af Nemkonto, kan efter ansøgning tildeles økonomisk kompensation for tabet svarende til størrelsen på den pågældende udbetaling. Stk. 2. Der kan tildeles kompensation for tab efter stk. 1 for udbetalinger, der er fundet sted den 1. august 2012 eller efter denne dato. Stk. 3. Kompensation efter stk. 1 kan ikke tildeles, hvis ansøger ved en groft uagtsom eller forsætlig handling har medvirket til, at svindel eller fejl ved anvisning eller ændring af Nemkonto har medført, at ansøger ikke har modtaget en retmæssig udbetaling. Handlingen vurderes på baggrund af betingelserne for besiddelse af en digital identitet og dertilhørende elektroniske identifikationsmidler, jf. bekendtgørelse om MitID til privatpersoner og bekendtgørelse om udstedelse og spærring af NemID med offentlig digital signatur. Stk. 4. Uanset stk. 3 kan kompensation tildeles, hvis ansøger på grund af psykisk sygdom, nedsat psykisk funktionsevne eller lignende tilstand ikke har været i stand til at handle fornuftsmæssigt. Dette beror dog på en konkret vurdering under hensyn til personens mentale tilstand, handlingens beskaffenhed eller omstændighederne i øvrigt. 1. pkt. gælder dog ikke, hvis ansøger forbigående har hensat sig i den lignende tilstand som følge af indtagelse af beruselsesmidler, euforiserende stoffer eller lignende, eller hvis ansøgeren havde fortsæt til den indtrådte skade."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Digitaliseringsstyrelsen træffer afgørelse om tildeling af kompensation efter § 1. Stk. 2. Afgørelsen efter stk. 1 kan ikke påklages til anden administrativ myndighed."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Ansøgning om kompensation indgives digitalt til Digitaliseringsstyrelsen ved anvendelse af den løsning, som Digitaliseringsstyrelsen anviser. Stk. 2. Digitaliseringsstyrelsen kan give dispensation fra kravet om digital ansøgning efter stk. 1, hvis der foreligger særlige forhold, f.eks. et fysisk eller psykisk handicap eller manglende it-kompetencer, der gør, at ansøgeren ikke må forventes at kunne indgive ansøgning digitalt efter stk. 1."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Ansøgning om kompensation skal indgives snarest muligt efter, at ansøger har konstateret, at en retmæssig udbetaling ikke er modtaget, og senest 13 måneder efter den pågældende udbetaling har fundet sted."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. I det omfang der tildeles kompensation, kan staten indtræde i skadelidtes krav mod skadevolderen."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Bekendtgørelsen træder i kraft den 1. april 2023. Stk. 2. Bekendtgørelse nr. 1131 af 6. juli 2022 om udbetaling af økonomisk kompensation ved udsættelse for svindel med eller fejl ved anvisning eller ændring af Nemkonto ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Fysiske personer efter § 1, stk. 1, i lov om offentlige betalinger m.v., som ikke har modtaget en retmæssig udbetaling som følge af svindel eller fejl ved anvisning eller ændring af Nemkonto, kan efter ansøgning tildeles økonomisk kompensation for tabet svarende til størrelsen på den pågældende udbetaling. Stk. 2. Der kan tildeles kompensation for tab efter stk. 1 for udbetalinger, der er fundet sted den 1. august 2012 eller efter denne dato. Stk. 3. Kompensation efter stk. 1 kan ikke tildeles, hvis ansøger ved en groft uagtsom eller forsætlig handling har medvirket til, at svindel eller fejl ved anvisning eller ændring af Nemkonto har medført, at ansøger ikke har modtaget en retmæssig udbetaling. Handlingen vurderes på baggrund af betingelserne for besiddelse af en digital identitet og dertilhørende elektroniske identifikationsmidler, jf. bekendtgørelse om MitID til privatpersoner og bekendtgørelse om udstedelse og spærring af NemID med offentlig digital signatur. Stk. 4. Uanset stk. 3 kan kompensation tildeles, hvis ansøger på grund af psykisk sygdom, nedsat psykisk funktionsevne eller lignende tilstand ikke har været i stand til at handle fornuftsmæssigt. Dette beror dog på en konkret vurdering under hensyn til personens mentale tilstand, handlingens beskaffenhed eller omstændighederne i øvrigt. 1. pkt. gælder dog ikke, hvis ansøger forbigående har hensat sig i den lignende tilstand som følge af indtagelse af beruselsesmidler, euforiserende stoffer eller lignende, eller hvis ansøgeren havde fortsæt til den indtrådte skade.",
      "valid_from": "2023-03-28",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Digitaliseringsstyrelsen træffer afgørelse om tildeling af kompensation efter § 1. Stk. 2. Afgørelsen efter stk. 1 kan ikke påklages til anden administrativ myndighed.",
      "valid_from": "2023-03-28",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Ansøgning om kompensation indgives digitalt til Digitaliseringsstyrelsen ved anvendelse af den løsning, som Digitaliseringsstyrelsen anviser. Stk. 2. Digitaliseringsstyrelsen kan give dispensation fra kravet om digital ansøgning efter stk. 1, hvis der foreligger særlige forhold, f.eks. et fysisk eller psykisk handicap eller manglende it-kompetencer, der gør, at ansøgeren ikke må forventes at kunne indgive ansøgning digitalt efter stk. 1.",
      "valid_from": "2023-03-28",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Ansøgning om kompensation skal indgives snarest muligt efter, at ansøger har konstateret, at en retmæssig udbetaling ikke er modtaget, og senest 13 måneder efter den pågældende udbetaling har fundet sted.",
      "valid_from": "2023-03-28",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. I det omfang der tildeles kompensation, kan staten indtræde i skadelidtes krav mod skadevolderen.",
      "valid_from": "2023-03-28",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Bekendtgørelsen træder i kraft den 1. april 2023. Stk. 2. Bekendtgørelse nr. 1131 af 6. juli 2022 om udbetaling af økonomisk kompensation ved udsættelse for svindel med eller fejl ved anvisning eller ændring af Nemkonto ophæves.",
      "valid_from": "2023-03-28",
      "valid_to": null
    }
  ],
  "definitions": []
}
