{
  "id": "2023:688",
  "type": "statute",
  "title": "Bekendtgørelse om krav til offentligt tilgængelig infrastruktur for brændstoffer og alternative drivmidler m.v.",
  "short_name": "BEK H#LOKDOK04",
  "status": "in_force",
  "issued_date": "2023-06-07",
  "url": "https://www.retsinformation.dk/eli/lta/2023/688/xml",
  "description": "Retsinformation source. DocumentId=DG000625; AccessionNumber=B20230068805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse for tankstationer, LNG-tankstationer og offentligt tilgængelige ladepunkter til elektriske køretøjer."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Alternative drivmidler: Brændstoffer eller energikilder, som i det mindste delvist erstatter fossile oliekilder i energiforsyningen til transport, potentielt bidrager til dekarbonisering og forbedrer miljøpræstationerne i transportsektoren, herunder elektricitet, brint, biobrændstoffer, syntetiske og paraffinholdige brændstoffer, naturgas, herunder biomethan, i gasform (komprimeret naturgas (CNG)) og flydende form (flydende naturgas (LNG)), og flydende gas (LPG). 2) Ladepunkt: En grænseflade, der er i stand til at oplade ét elektrisk køretøj ad gangen. 3) Offentligt tilgængeligt ladepunkt eller offentligt tilgængelig tankstation: Et ladepunkt eller en tankstation til forsyning med et alternativt drivmiddel, som giver ikkediskriminerende adgang for brugere. Ikkediskriminerende adgang kan omfatte forskellige vilkår for godkendelse, anvendelse og betaling. 4) Tankstation: En optankningsfacilitet, hvor ethvert brændstof, med undtagelse af LNG, kan tankes via et fast eller mobilt anlæg. 5) Tankstander: En installation placeret på en tankstation eller en LNG-tankstation, der er forsynet med én eller flere slanger til aftapning af ethvert brændstof, og som har et tilhørende nummer, bogstav eller anden form for identifikation anført på standeren. 6) LNG-tankstation: En optankningsfacilitet, hvor LNG (flydende naturgas) kan tankes, bestående af enten en fast eller mobil facilitet, en offshorefacilitet eller et andet system. 7) Prissammenligningsskilt: Skilt der viser gennemsnitspriser i kroner pr. 100 km på udvalgte brændstoffer for udvalgte bilsegmenter. 8) Opladningstjeneste: Tjeneste i form af opladning af elektriske køretøjer ved et ladepunkt. 9) Operatør af ladepunkt: Fysisk eller juridisk person, der er ansvarlig for forvaltningen og driften af et ladepunkt, som leverer en opladningstjeneste til brugere, herunder i en udbyder af opladningstjenesters navn og på dennes vegne. 10) Udbyder af opladningstjenester: Fysisk eller juridisk person, som udbyder opladningstjenester til brugeren fra et ladepunkt, hvor udbyderen af opladningstjenester ikke selv er operatør. 11) Digital platform for handel med opladningstjenester: Tjeneste, som en operatør af ladepunkter og en udbyder af opladningstjenester kan anvende til indbyrdes udveksling af oplysninger i forbindelse med udbud af opladningstjenester til brugere. 12) Ad hoc-pris: Den pris i kroner pr. kilowatt-time, pr. minut eller anden tidsenhed, som skal betales for en opladningstjeneste, der købes af en bruger, uden at denne behøver at registrere sig, indgå en skriftlig aftale eller indgå et længerevarende aftaleforhold med operatøren af ladepunktet eller en udbyder af en opladningstjeneste ud over blot at købe opladningstjenesten. 13) Samlet købspris: Den pris i kroner, der samlet skal betales for en opladningstjeneste, under forudsætning af, at brugeren skal betale ad hoc-prisen. 14) Listepris: Dagsprisen på et brændstof eller drivmiddel efter kl. 11, som opgøres inklusive skatter og afgifter, men eksklusive eventuelle rabatter. 15) Kommunikationsprotokol: Standard for udveksling af oplysninger mellem en operatør af et ladepunkt og en udbyder af opladningstjenester."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. På alle tankstationer og LNG-tankstationer skal ejeren af tankstationen eller LNG-tankstationen fra den dato, hvor brændstoffer, dog ikke elektricitet, bringes i omsætning, på klar og synlig måde på de tilsvarende pumper og dyser, anbringe en mærkning med ét eller flere symboler, som angiver, hvilke typer af brændstoffer, der kan tankes. Symbolerne skal være udformet i henhold til DS/EN 16942:2016+A1:2021."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. På tankstationer, med fem eller flere tankstandere, som giver ikkediskriminerende adgang for brugere, og hvor brændstofpriser angives, skal ejeren af tankstationen opsætte et prissammenligningsskilt, der skal opdateres hvert kalenderkvartal. Dette gælder dog ikke LNG-tankstationer. Stk. 2. Det opdaterede prissammenligningsskilt kan hentes digitalt på Færdselsstyrelsens hjemmeside 5 hverdage efter fristen for dataindberetning, jf. § 16, stk. 1. Skiltet skal som minimum udstilles i A4-størrelse. Stk. 3. Senest 10 hverdage efter Færdselsstyrelsens offentliggørelse af det opdaterede prissammenligningsskilt skal prissammenligningsskiltet være opsat ."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. På tankstationer, med tre eller fire tankstandere, som giver ikkediskriminerende adgang for brugere, og hvor brændstofpriser angives, skal ejeren af tankstationen opsætte et permanent prissammenligningsskilt til orientering. Dette gælder dog ikke LNG-tankstationer. Stk. 2. Det permanente prissammenligningsskilt skal hentes digitalt på Færdselsstyrelsens hjemmeside. Skiltet skal være et klistermærke i A6-størrelse og skal trykkes på et vejrbestandigt materiale. Stk. 3. Er Færdselsstyrelsen nødsaget til at opdatere det permanente prissammenligningsskilt, skal det opdaterede skilt være opsat senest 1 måned efter offentliggørelsen af skiltet på Færdselsstyrelsens hjemmeside."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Tankstationer, som giver ikkediskriminerende adgang for brugere, og som under samme markedsføringsnavn findes på færre end 25 adresser i Danmark, eller som udelukkende anvendes af lastbiler og busser, er ikke omfattet af krav om opsætning af prissammenligningsskilte, jf. §§ 4 og 5."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Operatører af offentligt tilgængelige ladepunkter skal sikre, at der på en klar og synlig måde i nærheden af ladepunkterne er tilgængelig brugerinformation om, hvilke stiktyper ladepunktet er udstyret med. Stk. 2. Placering og udformning af brugerinformationen, jf. stk. 1, skal ske i henhold til DS/EN 17186:2019."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Operatører af offentligt tilgængelige ladepunkter med en effekt på eller over 50 kW skal vise ad hoc-prisen og den samlede købspris for opladningstjenesten i et digitalt display på ladepunktet. Stk. 2. En operatør kan i stedet for at vise ad hoc-prisen og den samlede købspris i et digitalt display på ladepunktet efter stk. 1 vise ad hoc-prisen og den samlede købspris i et digitalt display i umiddelbar nærhed af ladepunktet."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Operatører af offentligt tilgængelige ladepunkter med en effekt under 50 kW skal vise ad hoc-prisen og den samlede købspris for opladningstjenesten i et digitalt display på ladepunktet, på en hjemmeside eller via en app. Stk. 2. En operatør kan i stedet for at vise ad hoc-prisen og den samlede købspris i et digitalt display på ladepunktet efter stk. 1 vise ad hoc-prisen og den samlede købspris i et digitalt display i umiddelbar nærhed af ladepunktet."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. For ladepunkter efter §§ 8 og 9, som viser den samlede købspris i et digitalt display, skal brugeren løbende under opladningen kunne aflæse den samlede købspris for opladningstjenesten på baggrund af ad hoc-prisen."
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Færdselsstyrelsen fører en liste over udbydere af opladningstjenester, jf. § 8, stk. 1 og 2, i lov om infrastruktur for alternative drivmidler til transport. Listen offentliggøres på Færdselsstyrelsens hjemmeside. Stk. 2. En udbyder af en opladningstjeneste kan ansøge Færdselsstyrelsen om at blive optaget på den liste, som er nævnt i stk. 1. Stk. 3. Færdselsstyrelsen afgør, om en ansøger, jf. stk. 2, opfylder de betingelser, som fremgår af stk. 4, for at blive optaget på listen, jf. stk. 1. Opfylder ansøger betingelserne, gælder retten til at stå på listen i 3 år, jf. dog § 12. Stk. 4. Optagelse på den liste, som er nævnt i stk. 1, kræver, at 1) virksomheden ikke er under rekonstruktionsbehandling eller konkurs, 2) den ansvarlige leder af eller ejerkredsen bag virksomheden ikke tidligere har haft væsentlige interesser i eller har drevet en virksomhed, som udbyder af en opladningstjeneste, der har været under rekonstruktionsbehandling eller konkurs, og at årsagerne til disse økonomiske vanskeligheder ikke kan tilskrives forhold, som de pågældende har været ansvarlige for, 3) den ansvarlige leder af virksomheden ikke er dømt for et strafbart forhold, der kan begrunde nærliggende fare for misbrug af virksomheden, 4) virksomheden kan godtgøre at have kompetence på området for opladningstjenester eller tilsvarende relevante områder, og 5) virksomheden kan godtgøre at have et passende økonomisk grundlag. Stk. 5. Det påhviler ansøgeren, jf. stk. 2, at tilvejebringe nødvendig dokumentation til brug for Færdselsstyrelsens vurdering af, om betingelserne, der er nævnt i stk. 4, nr. 1-5, er opfyldt."
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Opfylder en udbyder af en opladningstjeneste, der er optaget på den liste, der er nævnt i § 11, stk. 1, ikke til stadighed de betingelser, der er nævnt i § 11, stk. 4, træffer Færdselsstyrelsen afgørelse om at tage udbyderen af listen."
    },
    {
      "provision_ref": "4:13",
      "chapter": "4",
      "section": "13",
      "content": "§ 13. En operatør af et offentligt tilgængeligt ladepunkt omfattet af § 8 i lov om infrastruktur for alternative drivmidler til transport skal som minimum kunne anvende kommunikationsprotokollen OCPI til brug for udveksling af oplysninger mellem operatører af ladepunkter og udbydere af opladningstjenester."
    },
    {
      "provision_ref": "5:14",
      "chapter": "5",
      "section": "14",
      "content": "§ 14. Færdselsstyrelsen fører en liste over udbydere af digitale platforme for handel med opladningstjenester, jf. § 9 i lov om infrastruktur for alternative drivmidler til transport. Listen offentliggøres på Færdselsstyrelsens hjemmeside. Stk. 2. En udbyder af en digital platform for handel med opladningstjenester kan ansøge Færdselsstyrelsen om at blive optaget på den liste, som er nævnt i stk. 1. Stk. 3. For at blive optaget på Færdselsstyrelsens liste over udbydere af digitale platforme for handel med opladningstjenester skal udbyderen godtgøre, at den digitale platform 1) har en rækkevidde på mindst en tredjedel af alle offentligt tilgængelige ladepunkter i Danmark, 2) anvendes af mindst en tredjedel af de udbydere af opladningstjenester, der er anført på Færdselsstyrelsens liste over udbydere af opladningstjenester, jf. § 11, stk. 1, og 3) er åben for tilmelding af nye ladepunkter og nye udbydere af opladningstjenester. Stk. 4. Færdselsstyrelsen afgør, om en ansøger, jf. stk. 2, opfylder de betingelser, som fremgår af stk. 3, nr. 1-3, for at blive optaget på listen, jf. stk. 1. Opfylder ansøger betingelserne, gælder retten til at stå på listen i 3 år, jf. dog § 15. Stk. 5. En ansøger kan optages foreløbigt på listen, hvis ansøgeren på tidspunktet for ansøgningen alene opfylder betingelsen i stk. 3, nr. 3. Færdselsstyrelsen træffer afgørelse om foreløbigt at optage ansøger på listen med vilkår om, at ansøger inden 24 måneder fra optagelsestidspunktet skal godtgøre, at alle betingelser, nævnt i stk. 3, nr. 1-3, er opfyldt. Den foreløbige optagelse udløber senest efter 24 måneder, jf. dog § 15. Stk. 6. Det påhviler ansøgeren, jf. stk. 2, at tilvejebringe nødvendig dokumentation til brug for Færdselsstyrelsens vurdering af, om betingelserne, der er nævnt i stk. 3 og 5, er opfyldt."
    },
    {
      "provision_ref": "5:15",
      "chapter": "5",
      "section": "15",
      "content": "§ 15. Opfylder en udbyder af en digital platform, der er optaget på den liste, der er nævnt i § 14, stk. 1, ikke løbende de betingelser, der er nævnt i § 14, stk. 3 og 5, træffer Færdselsstyrelsen afgørelse om at tage udbyderen af listen."
    },
    {
      "provision_ref": "6:16",
      "chapter": "6",
      "section": "16",
      "content": "§ 16. Ejere af tankstationer, som giver ikkediskriminerende adgang til brugere, og operatører af offentligt tilgængelige ladepunkter er for hvert kalenderkvartal forpligtet til at videregive data om priser på brændstoffer og alternative drivmidler. Data skal videregives til Færdselsstyrelsen senest kl. 12.00 den 5. hverdag i den efterfølgende kalendermåned, jf. dog stk. 8-10. Stk. 2. Priser, jf. stk. 1, skal videregives som gennemsnitspriser. Gennemsnitspriserne skal beregnes som simple gennemsnit på baggrund af gældende listepriser i det foregående kalenderkvartal. Stk. 3. For fossile brændstoffer skal der videregives priser for benzin og diesel, henholdsvis E10 og B7. Priserne skal opgøres i kr/liter. Stk. 4. Såfremt der ikke findes en listepris for brint og gas, men en uniform fastpris, beregnes gennemsnitsprisen på baggrund af den uniforme pris over det seneste kalenderkvartal. Prisen opgøres i kr/kg. Stk. 5. Operatører af offentligt tilgængelige ladepunkter med en effekt på 11-50 kW eller 150-350 kW skal opgøre prisen i kr/kWh. Stk. 6. For ejere af tankstationer, som giver ikkediskriminerende adgang til brugere, og operatører af offentligt tilgængelige ladepunkter, der under samme markedsføringsnavn sælger brændstoffer eller alternative drivmidler, skal data om priser videregives samlet. Stk. 7. Data efter stk. 1 skal videregives via Færdselsstyrelsens hjemmeside. Videregivelsen skal være i et dataformat godkendt af Færdselsstyrelsen. Stk. 8. Operatører af offentligt tilgængelige ladepunkter, som tilbyder opladning uden betaling, eller som udelukkende kan anvendes af lastbiler eller busser, er ikke omfattet af kravet om videregivelse af data efter stk. 1. Stk. 9. En tankstation, som giver ikkediskriminerende adgang for brugere, er ikke omfattet af stk. 1, hvis tankstationen under samme markedsføringsnavn findes på færre end 25 adresser i Danmark. Dette gælder dog ikke brint- og gastankstationer. Stk. 10. En tankstation, som giver ikkediskriminerende adgang for brugere og som udelukkende anvendes af lastbiler eller busser, er ikke omfattet af stk. 1."
    },
    {
      "provision_ref": "6:17",
      "chapter": "6",
      "section": "17",
      "content": "§ 17. På Færdselsstyrelsens hjemmeside findes henvisninger til relevante data om geografisk placering af infrastruktur til transmission af brændstoffer og alternative drivmidler i Danmark."
    },
    {
      "provision_ref": "7:18",
      "chapter": "7",
      "section": "18",
      "content": "§ 18. Standarder, der henvises til i denne bekendtgørelse, indføres ikke i Lovtidende, jf. § 14, stk. 1, i lov om infrastruktur for alternative drivmidler til transport. Stk. 2. Standarderne, jf. stk. 1, er gældende, selvom de ikke foreligger på dansk. Stk. 3. Standarderne, jf. stk. 1, kan gennemses i Færdselsstyrelsen, i Transportministeriet eller købes ved Dansk Standard."
    },
    {
      "provision_ref": "8:19",
      "chapter": "8",
      "section": "19",
      "content": "§ 19. Færdselsstyrelsen fører tilsyn med overholdelse af denne bekendtgørelse, samt overholdelse af § 7, stk. 1, i lov om infrastruktur for alternative drivmidler til transport. Stk. 2. Medvirker udbydere af opladningstjenester og udbydere af digitale platforme for handel med opladningstjenester, der er optaget på de lister, der er nævnt i § 11, stk. 1, og § 14, stk. 1, ikke til at afgive nødvendige oplysninger for Færdselsstyrelsens tilsyn efter stk. 1, kan Færdselsstyrelsen træffe afgørelse om at tage udbyderne af de nævnte lister."
    },
    {
      "provision_ref": "9:20",
      "chapter": "9",
      "section": "20",
      "content": "§ 20. Færdselsstyrelsens afgørelser efter denne bekendtgørelse kan påklages til transportministeren. Stk. 2. Klagefristen er 4 uger fra den dag, afgørelsen er meddelt."
    },
    {
      "provision_ref": "10:21",
      "chapter": "10",
      "section": "21",
      "content": "§ 21. Konstaterer Færdselsstyrelsen et af følgende forhold, kan styrelsen give ejere og operatører af den kontrollerede infrastruktur påbud om lovliggørelse efter § 17 i lov om infrastruktur for alternative drivmidler til transport: 1) Mærkning af brændstoftyper er ikke i overensstemmelse med § 3. 2) Opsætning af et prissammenligningsskilt er ikke i overensstemmelse med §§ 4 og 5. 3) Mærkning af opladningsinfrastruktur er ikke i overensstemmelse med § 7. 4) Visning af prisinformation er ikke i overensstemmelse med §§ 8-10. 5) Anvendelse af kommunikationsprotokol er ikke i overensstemmelse med § 13. 6) Indberetning af prisdata er ikke i overensstemmelse med § 16."
    },
    {
      "provision_ref": "10:22",
      "chapter": "10",
      "section": "22",
      "content": "§ 22. Med bøde straffes den, der undlader at efterkomme et påbud udstedt i medfør af § 21. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "11:23",
      "chapter": "11",
      "section": "23",
      "content": "§ 23. Bekendtgørelsen træder i kraft den 1. juli 2023. Stk. 2. Bekendtgørelse nr. 1074 af 28. juni 2022 om krav til offentligt tilgængelig infrastruktur for brændstoffer og alternative drivmidler m.v. ophæves. Stk. 3. For motorkøretøjsmanualer, der knytter sig til køretøjer, der er bragt i omsætning første gang før den 1. juli 2022, finder de hidtil gældende regler i § 16 i bekendtgørelse nr. 1037 af 28. maj 2021 fortsat anvendelse. Stk. 4. For offentligt tilgængelige ladepunkter med en effekt på eller over 50 kW, der er etableret inden 1. juli 2022, finder § 8 først anvendelse fra den 1. januar 2026, jf. dog stk. 6. Indtil 1. januar 2026 skal ad hoc-prisen og den samlede købspris for opladningstjenesten vises enten i et digitalt display på ladepunktet eller i umiddelbar nærhed af ladepunktet, på en hjemmeside eller en app. Stk. 5. For offentligt tilgængelige ladepunkter med en effekt på eller over 50 kW, der er etableret i perioden fra den 29. marts 2023 til den 31. december 2023, finder § 8 først anvendelse fra den 1. januar 2026. Indtil den 1. januar 2026 skal ad hoc-prisen og den samlede købspris for opladningstjenesten enten vises i et digitalt display på ladepunktet eller i umiddelbar nærhed af ladepunktet, på en hjemmeside eller i en app. Stk. 6. For offentligt tilgængelige ladepunkter med en effekt på eller over 50 kW, der enten er etableret på offentlige arealer som følge af en aftale indgået med staten eller en tilladelse eller et tilsagn om tilskud givet af en forvaltningsmyndighed i overensstemmelse med anden lovgivning inden 6. april 2022 eller er etableret på private arealer, finder § 8 først anvendelse fra den 1. januar 2026, såfremt ladepunktet er etableret senest den 31. december 2022. Indtil 1. januar 2026 skal ad hoc-prisen og den samlede købspris for opladningstjenesten vises enten i et digitalt display på ladepunktet eller i umiddelbar nærhed af ladepunktet, på en hjemmeside eller en app. Stk. 7. For offentligt tilgængelige ladepunkter, der er etableret i perioden fra den 29. marts 2023 til den 31. december 2023, og hvor betalingen for opladningstjenesten sker med betalingskort, finder § 10 først anvendelse fra den 1. januar 2026. For offentligt tilgængelige ladepunkter, der er etableret i perioden fra den 29. marts 2023 til den 31. december 2024 og hvor betalingen for opladningstjenesten sker med andre betalingsmetoder end betalingskort, finder § 10 først anvendelse fra den 1. januar 2026."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse for tankstationer, LNG-tankstationer og offentligt tilgængelige ladepunkter til elektriske køretøjer.",
      "valid_from": "2023-06-07",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Alternative drivmidler: Brændstoffer eller energikilder, som i det mindste delvist erstatter fossile oliekilder i energiforsyningen til transport, potentielt bidrager til dekarbonisering og forbedrer miljøpræstationerne i transportsektoren, herunder elektricitet, brint, biobrændstoffer, syntetiske og paraffinholdige brændstoffer, naturgas, herunder biomethan, i gasform (komprimeret naturgas (CNG)) og flydende form (flydende naturgas (LNG)), og flydende gas (LPG). 2) Ladepunkt: En grænseflade, der er i stand til at oplade ét elektrisk køretøj ad gangen. 3) Offentligt tilgængeligt ladepunkt eller offentligt tilgængelig tankstation: Et ladepunkt eller en tankstation til forsyning med et alternativt drivmiddel, som giver ikkediskriminerende adgang for brugere. Ikkediskriminerende adgang kan omfatte forskellige vilkår for godkendelse, anvendelse og betaling. 4) Tankstation: En optankningsfacilitet, hvor ethvert brændstof, med undtagelse af LNG, kan tankes via et fast eller mobilt anlæg. 5) Tankstander: En installation placeret på en tankstation eller en LNG-tankstation, der er forsynet med én eller flere slanger til aftapning af ethvert brændstof, og som har et tilhørende nummer, bogstav eller anden form for identifikation anført på standeren. 6) LNG-tankstation: En optankningsfacilitet, hvor LNG (flydende naturgas) kan tankes, bestående af enten en fast eller mobil facilitet, en offshorefacilitet eller et andet system. 7) Prissammenligningsskilt: Skilt der viser gennemsnitspriser i kroner pr. 100 km på udvalgte brændstoffer for udvalgte bilsegmenter. 8) Opladningstjeneste: Tjeneste i form af opladning af elektriske køretøjer ved et ladepunkt. 9) Operatør af ladepunkt: Fysisk eller juridisk person, der er ansvarlig for forvaltningen og driften af et ladepunkt, som leverer en opladningstjeneste til brugere, herunder i en udbyder af opladningstjenesters navn og på dennes vegne. 10) Udbyder af opladningstjenester: Fysisk eller juridisk person, som udbyder opladningstjenester til brugeren fra et ladepunkt, hvor udbyderen af opladningstjenester ikke selv er operatør. 11) Digital platform for handel med opladningstjenester: Tjeneste, som en operatør af ladepunkter og en udbyder af opladningstjenester kan anvende til indbyrdes udveksling af oplysninger i forbindelse med udbud af opladningstjenester til brugere. 12) Ad hoc-pris: Den pris i kroner pr. kilowatt-time, pr. minut eller anden tidsenhed, som skal betales for en opladningstjeneste, der købes af en bruger, uden at denne behøver at registrere sig, indgå en skriftlig aftale eller indgå et længerevarende aftaleforhold med operatøren af ladepunktet eller en udbyder af en opladningstjeneste ud over blot at købe opladningstjenesten. 13) Samlet købspris: Den pris i kroner, der samlet skal betales for en opladningstjeneste, under forudsætning af, at brugeren skal betale ad hoc-prisen. 14) Listepris: Dagsprisen på et brændstof eller drivmiddel efter kl. 11, som opgøres inklusive skatter og afgifter, men eksklusive eventuelle rabatter. 15) Kommunikationsprotokol: Standard for udveksling af oplysninger mellem en operatør af et ladepunkt og en udbyder af opladningstjenester.",
      "valid_from": "2023-06-07",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. På alle tankstationer og LNG-tankstationer skal ejeren af tankstationen eller LNG-tankstationen fra den dato, hvor brændstoffer, dog ikke elektricitet, bringes i omsætning, på klar og synlig måde på de tilsvarende pumper og dyser, anbringe en mærkning med ét eller flere symboler, som angiver, hvilke typer af brændstoffer, der kan tankes. Symbolerne skal være udformet i henhold til DS/EN 16942:2016+A1:2021.",
      "valid_from": "2023-06-07",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. På tankstationer, med fem eller flere tankstandere, som giver ikkediskriminerende adgang for brugere, og hvor brændstofpriser angives, skal ejeren af tankstationen opsætte et prissammenligningsskilt, der skal opdateres hvert kalenderkvartal. Dette gælder dog ikke LNG-tankstationer. Stk. 2. Det opdaterede prissammenligningsskilt kan hentes digitalt på Færdselsstyrelsens hjemmeside 5 hverdage efter fristen for dataindberetning, jf. § 16, stk. 1. Skiltet skal som minimum udstilles i A4-størrelse. Stk. 3. Senest 10 hverdage efter Færdselsstyrelsens offentliggørelse af det opdaterede prissammenligningsskilt skal prissammenligningsskiltet være opsat .",
      "valid_from": "2023-06-07",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. På tankstationer, med tre eller fire tankstandere, som giver ikkediskriminerende adgang for brugere, og hvor brændstofpriser angives, skal ejeren af tankstationen opsætte et permanent prissammenligningsskilt til orientering. Dette gælder dog ikke LNG-tankstationer. Stk. 2. Det permanente prissammenligningsskilt skal hentes digitalt på Færdselsstyrelsens hjemmeside. Skiltet skal være et klistermærke i A6-størrelse og skal trykkes på et vejrbestandigt materiale. Stk. 3. Er Færdselsstyrelsen nødsaget til at opdatere det permanente prissammenligningsskilt, skal det opdaterede skilt være opsat senest 1 måned efter offentliggørelsen af skiltet på Færdselsstyrelsens hjemmeside.",
      "valid_from": "2023-06-07",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Tankstationer, som giver ikkediskriminerende adgang for brugere, og som under samme markedsføringsnavn findes på færre end 25 adresser i Danmark, eller som udelukkende anvendes af lastbiler og busser, er ikke omfattet af krav om opsætning af prissammenligningsskilte, jf. §§ 4 og 5.",
      "valid_from": "2023-06-07",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Operatører af offentligt tilgængelige ladepunkter skal sikre, at der på en klar og synlig måde i nærheden af ladepunkterne er tilgængelig brugerinformation om, hvilke stiktyper ladepunktet er udstyret med. Stk. 2. Placering og udformning af brugerinformationen, jf. stk. 1, skal ske i henhold til DS/EN 17186:2019.",
      "valid_from": "2023-06-07",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Operatører af offentligt tilgængelige ladepunkter med en effekt på eller over 50 kW skal vise ad hoc-prisen og den samlede købspris for opladningstjenesten i et digitalt display på ladepunktet. Stk. 2. En operatør kan i stedet for at vise ad hoc-prisen og den samlede købspris i et digitalt display på ladepunktet efter stk. 1 vise ad hoc-prisen og den samlede købspris i et digitalt display i umiddelbar nærhed af ladepunktet.",
      "valid_from": "2023-06-07",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Operatører af offentligt tilgængelige ladepunkter med en effekt under 50 kW skal vise ad hoc-prisen og den samlede købspris for opladningstjenesten i et digitalt display på ladepunktet, på en hjemmeside eller via en app. Stk. 2. En operatør kan i stedet for at vise ad hoc-prisen og den samlede købspris i et digitalt display på ladepunktet efter stk. 1 vise ad hoc-prisen og den samlede købspris i et digitalt display i umiddelbar nærhed af ladepunktet.",
      "valid_from": "2023-06-07",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. For ladepunkter efter §§ 8 og 9, som viser den samlede købspris i et digitalt display, skal brugeren løbende under opladningen kunne aflæse den samlede købspris for opladningstjenesten på baggrund af ad hoc-prisen.",
      "valid_from": "2023-06-07",
      "valid_to": null
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Færdselsstyrelsen fører en liste over udbydere af opladningstjenester, jf. § 8, stk. 1 og 2, i lov om infrastruktur for alternative drivmidler til transport. Listen offentliggøres på Færdselsstyrelsens hjemmeside. Stk. 2. En udbyder af en opladningstjeneste kan ansøge Færdselsstyrelsen om at blive optaget på den liste, som er nævnt i stk. 1. Stk. 3. Færdselsstyrelsen afgør, om en ansøger, jf. stk. 2, opfylder de betingelser, som fremgår af stk. 4, for at blive optaget på listen, jf. stk. 1. Opfylder ansøger betingelserne, gælder retten til at stå på listen i 3 år, jf. dog § 12. Stk. 4. Optagelse på den liste, som er nævnt i stk. 1, kræver, at 1) virksomheden ikke er under rekonstruktionsbehandling eller konkurs, 2) den ansvarlige leder af eller ejerkredsen bag virksomheden ikke tidligere har haft væsentlige interesser i eller har drevet en virksomhed, som udbyder af en opladningstjeneste, der har været under rekonstruktionsbehandling eller konkurs, og at årsagerne til disse økonomiske vanskeligheder ikke kan tilskrives forhold, som de pågældende har været ansvarlige for, 3) den ansvarlige leder af virksomheden ikke er dømt for et strafbart forhold, der kan begrunde nærliggende fare for misbrug af virksomheden, 4) virksomheden kan godtgøre at have kompetence på området for opladningstjenester eller tilsvarende relevante områder, og 5) virksomheden kan godtgøre at have et passende økonomisk grundlag. Stk. 5. Det påhviler ansøgeren, jf. stk. 2, at tilvejebringe nødvendig dokumentation til brug for Færdselsstyrelsens vurdering af, om betingelserne, der er nævnt i stk. 4, nr. 1-5, er opfyldt.",
      "valid_from": "2023-06-07",
      "valid_to": null
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Opfylder en udbyder af en opladningstjeneste, der er optaget på den liste, der er nævnt i § 11, stk. 1, ikke til stadighed de betingelser, der er nævnt i § 11, stk. 4, træffer Færdselsstyrelsen afgørelse om at tage udbyderen af listen.",
      "valid_from": "2023-06-07",
      "valid_to": null
    },
    {
      "provision_ref": "4:13",
      "chapter": "4",
      "section": "13",
      "content": "§ 13. En operatør af et offentligt tilgængeligt ladepunkt omfattet af § 8 i lov om infrastruktur for alternative drivmidler til transport skal som minimum kunne anvende kommunikationsprotokollen OCPI til brug for udveksling af oplysninger mellem operatører af ladepunkter og udbydere af opladningstjenester.",
      "valid_from": "2023-06-07",
      "valid_to": null
    },
    {
      "provision_ref": "5:14",
      "chapter": "5",
      "section": "14",
      "content": "§ 14. Færdselsstyrelsen fører en liste over udbydere af digitale platforme for handel med opladningstjenester, jf. § 9 i lov om infrastruktur for alternative drivmidler til transport. Listen offentliggøres på Færdselsstyrelsens hjemmeside. Stk. 2. En udbyder af en digital platform for handel med opladningstjenester kan ansøge Færdselsstyrelsen om at blive optaget på den liste, som er nævnt i stk. 1. Stk. 3. For at blive optaget på Færdselsstyrelsens liste over udbydere af digitale platforme for handel med opladningstjenester skal udbyderen godtgøre, at den digitale platform 1) har en rækkevidde på mindst en tredjedel af alle offentligt tilgængelige ladepunkter i Danmark, 2) anvendes af mindst en tredjedel af de udbydere af opladningstjenester, der er anført på Færdselsstyrelsens liste over udbydere af opladningstjenester, jf. § 11, stk. 1, og 3) er åben for tilmelding af nye ladepunkter og nye udbydere af opladningstjenester. Stk. 4. Færdselsstyrelsen afgør, om en ansøger, jf. stk. 2, opfylder de betingelser, som fremgår af stk. 3, nr. 1-3, for at blive optaget på listen, jf. stk. 1. Opfylder ansøger betingelserne, gælder retten til at stå på listen i 3 år, jf. dog § 15. Stk. 5. En ansøger kan optages foreløbigt på listen, hvis ansøgeren på tidspunktet for ansøgningen alene opfylder betingelsen i stk. 3, nr. 3. Færdselsstyrelsen træffer afgørelse om foreløbigt at optage ansøger på listen med vilkår om, at ansøger inden 24 måneder fra optagelsestidspunktet skal godtgøre, at alle betingelser, nævnt i stk. 3, nr. 1-3, er opfyldt. Den foreløbige optagelse udløber senest efter 24 måneder, jf. dog § 15. Stk. 6. Det påhviler ansøgeren, jf. stk. 2, at tilvejebringe nødvendig dokumentation til brug for Færdselsstyrelsens vurdering af, om betingelserne, der er nævnt i stk. 3 og 5, er opfyldt.",
      "valid_from": "2023-06-07",
      "valid_to": null
    },
    {
      "provision_ref": "5:15",
      "chapter": "5",
      "section": "15",
      "content": "§ 15. Opfylder en udbyder af en digital platform, der er optaget på den liste, der er nævnt i § 14, stk. 1, ikke løbende de betingelser, der er nævnt i § 14, stk. 3 og 5, træffer Færdselsstyrelsen afgørelse om at tage udbyderen af listen.",
      "valid_from": "2023-06-07",
      "valid_to": null
    },
    {
      "provision_ref": "6:16",
      "chapter": "6",
      "section": "16",
      "content": "§ 16. Ejere af tankstationer, som giver ikkediskriminerende adgang til brugere, og operatører af offentligt tilgængelige ladepunkter er for hvert kalenderkvartal forpligtet til at videregive data om priser på brændstoffer og alternative drivmidler. Data skal videregives til Færdselsstyrelsen senest kl. 12.00 den 5. hverdag i den efterfølgende kalendermåned, jf. dog stk. 8-10. Stk. 2. Priser, jf. stk. 1, skal videregives som gennemsnitspriser. Gennemsnitspriserne skal beregnes som simple gennemsnit på baggrund af gældende listepriser i det foregående kalenderkvartal. Stk. 3. For fossile brændstoffer skal der videregives priser for benzin og diesel, henholdsvis E10 og B7. Priserne skal opgøres i kr/liter. Stk. 4. Såfremt der ikke findes en listepris for brint og gas, men en uniform fastpris, beregnes gennemsnitsprisen på baggrund af den uniforme pris over det seneste kalenderkvartal. Prisen opgøres i kr/kg. Stk. 5. Operatører af offentligt tilgængelige ladepunkter med en effekt på 11-50 kW eller 150-350 kW skal opgøre prisen i kr/kWh. Stk. 6. For ejere af tankstationer, som giver ikkediskriminerende adgang til brugere, og operatører af offentligt tilgængelige ladepunkter, der under samme markedsføringsnavn sælger brændstoffer eller alternative drivmidler, skal data om priser videregives samlet. Stk. 7. Data efter stk. 1 skal videregives via Færdselsstyrelsens hjemmeside. Videregivelsen skal være i et dataformat godkendt af Færdselsstyrelsen. Stk. 8. Operatører af offentligt tilgængelige ladepunkter, som tilbyder opladning uden betaling, eller som udelukkende kan anvendes af lastbiler eller busser, er ikke omfattet af kravet om videregivelse af data efter stk. 1. Stk. 9. En tankstation, som giver ikkediskriminerende adgang for brugere, er ikke omfattet af stk. 1, hvis tankstationen under samme markedsføringsnavn findes på færre end 25 adresser i Danmark. Dette gælder dog ikke brint- og gastankstationer. Stk. 10. En tankstation, som giver ikkediskriminerende adgang for brugere og som udelukkende anvendes af lastbiler eller busser, er ikke omfattet af stk. 1.",
      "valid_from": "2023-06-07",
      "valid_to": null
    },
    {
      "provision_ref": "6:17",
      "chapter": "6",
      "section": "17",
      "content": "§ 17. På Færdselsstyrelsens hjemmeside findes henvisninger til relevante data om geografisk placering af infrastruktur til transmission af brændstoffer og alternative drivmidler i Danmark.",
      "valid_from": "2023-06-07",
      "valid_to": null
    },
    {
      "provision_ref": "7:18",
      "chapter": "7",
      "section": "18",
      "content": "§ 18. Standarder, der henvises til i denne bekendtgørelse, indføres ikke i Lovtidende, jf. § 14, stk. 1, i lov om infrastruktur for alternative drivmidler til transport. Stk. 2. Standarderne, jf. stk. 1, er gældende, selvom de ikke foreligger på dansk. Stk. 3. Standarderne, jf. stk. 1, kan gennemses i Færdselsstyrelsen, i Transportministeriet eller købes ved Dansk Standard.",
      "valid_from": "2023-06-07",
      "valid_to": null
    },
    {
      "provision_ref": "8:19",
      "chapter": "8",
      "section": "19",
      "content": "§ 19. Færdselsstyrelsen fører tilsyn med overholdelse af denne bekendtgørelse, samt overholdelse af § 7, stk. 1, i lov om infrastruktur for alternative drivmidler til transport. Stk. 2. Medvirker udbydere af opladningstjenester og udbydere af digitale platforme for handel med opladningstjenester, der er optaget på de lister, der er nævnt i § 11, stk. 1, og § 14, stk. 1, ikke til at afgive nødvendige oplysninger for Færdselsstyrelsens tilsyn efter stk. 1, kan Færdselsstyrelsen træffe afgørelse om at tage udbyderne af de nævnte lister.",
      "valid_from": "2023-06-07",
      "valid_to": null
    },
    {
      "provision_ref": "9:20",
      "chapter": "9",
      "section": "20",
      "content": "§ 20. Færdselsstyrelsens afgørelser efter denne bekendtgørelse kan påklages til transportministeren. Stk. 2. Klagefristen er 4 uger fra den dag, afgørelsen er meddelt.",
      "valid_from": "2023-06-07",
      "valid_to": null
    },
    {
      "provision_ref": "10:21",
      "chapter": "10",
      "section": "21",
      "content": "§ 21. Konstaterer Færdselsstyrelsen et af følgende forhold, kan styrelsen give ejere og operatører af den kontrollerede infrastruktur påbud om lovliggørelse efter § 17 i lov om infrastruktur for alternative drivmidler til transport: 1) Mærkning af brændstoftyper er ikke i overensstemmelse med § 3. 2) Opsætning af et prissammenligningsskilt er ikke i overensstemmelse med §§ 4 og 5. 3) Mærkning af opladningsinfrastruktur er ikke i overensstemmelse med § 7. 4) Visning af prisinformation er ikke i overensstemmelse med §§ 8-10. 5) Anvendelse af kommunikationsprotokol er ikke i overensstemmelse med § 13. 6) Indberetning af prisdata er ikke i overensstemmelse med § 16.",
      "valid_from": "2023-06-07",
      "valid_to": null
    },
    {
      "provision_ref": "10:22",
      "chapter": "10",
      "section": "22",
      "content": "§ 22. Med bøde straffes den, der undlader at efterkomme et påbud udstedt i medfør af § 21. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2023-06-07",
      "valid_to": null
    },
    {
      "provision_ref": "11:23",
      "chapter": "11",
      "section": "23",
      "content": "§ 23. Bekendtgørelsen træder i kraft den 1. juli 2023. Stk. 2. Bekendtgørelse nr. 1074 af 28. juni 2022 om krav til offentligt tilgængelig infrastruktur for brændstoffer og alternative drivmidler m.v. ophæves. Stk. 3. For motorkøretøjsmanualer, der knytter sig til køretøjer, der er bragt i omsætning første gang før den 1. juli 2022, finder de hidtil gældende regler i § 16 i bekendtgørelse nr. 1037 af 28. maj 2021 fortsat anvendelse. Stk. 4. For offentligt tilgængelige ladepunkter med en effekt på eller over 50 kW, der er etableret inden 1. juli 2022, finder § 8 først anvendelse fra den 1. januar 2026, jf. dog stk. 6. Indtil 1. januar 2026 skal ad hoc-prisen og den samlede købspris for opladningstjenesten vises enten i et digitalt display på ladepunktet eller i umiddelbar nærhed af ladepunktet, på en hjemmeside eller en app. Stk. 5. For offentligt tilgængelige ladepunkter med en effekt på eller over 50 kW, der er etableret i perioden fra den 29. marts 2023 til den 31. december 2023, finder § 8 først anvendelse fra den 1. januar 2026. Indtil den 1. januar 2026 skal ad hoc-prisen og den samlede købspris for opladningstjenesten enten vises i et digitalt display på ladepunktet eller i umiddelbar nærhed af ladepunktet, på en hjemmeside eller i en app. Stk. 6. For offentligt tilgængelige ladepunkter med en effekt på eller over 50 kW, der enten er etableret på offentlige arealer som følge af en aftale indgået med staten eller en tilladelse eller et tilsagn om tilskud givet af en forvaltningsmyndighed i overensstemmelse med anden lovgivning inden 6. april 2022 eller er etableret på private arealer, finder § 8 først anvendelse fra den 1. januar 2026, såfremt ladepunktet er etableret senest den 31. december 2022. Indtil 1. januar 2026 skal ad hoc-prisen og den samlede købspris for opladningstjenesten vises enten i et digitalt display på ladepunktet eller i umiddelbar nærhed af ladepunktet, på en hjemmeside eller en app. Stk. 7. For offentligt tilgængelige ladepunkter, der er etableret i perioden fra den 29. marts 2023 til den 31. december 2023, og hvor betalingen for opladningstjenesten sker med betalingskort, finder § 10 først anvendelse fra den 1. januar 2026. For offentligt tilgængelige ladepunkter, der er etableret i perioden fra den 29. marts 2023 til den 31. december 2024 og hvor betalingen for opladningstjenesten sker med andre betalingsmetoder end betalingskort, finder § 10 først anvendelse fra den 1. januar 2026.",
      "valid_from": "2023-06-07",
      "valid_to": null
    }
  ],
  "definitions": []
}
