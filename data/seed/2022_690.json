{
  "id": "2022:690",
  "type": "statute",
  "title": "Bekendtgørelse om tilskud til minivådområder 2022",
  "short_name": "BEK H#LOKDOK04",
  "status": "in_force",
  "issued_date": "2022-05-17",
  "url": "https://www.retsinformation.dk/eli/lta/2022/690/xml",
  "description": "Retsinformation source. DocumentId=DC000592; AccessionNumber=B20220069005; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse for tilskud til etablering af konstruerede minivådområder med det formål at forbedre vandmiljøet ved at reducere landbrugets udledning af kvælstof fra drænvand til vandmiljø. Stk. 2. Bekendtgørelsen finder anvendelse for tilskud på arealer, der fremgår af Udpegningskort for minivådområder 2022 i henhold til bilag 6 i denne bekendtgørelse. Stk. 3. Lov om indhentning af tilbud i bygge- og anlægssektoren, finder ikke anvendelse for projekter omfattet af denne bekendtgørelse."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Der kan gives tilskud til etablering af åbne konstruerede minivådområder. Stk. 2. Der kan til ansøgere, der er aktive inden for primær landbrugsproduktion og som har opnået tilsagn om tilskud til etablering af minivådområder, gives tilsagn om kompensation for tabt indkomst og udgifter i forbindelse med vedligeholdelse af minivådområdet. Kompensationen ydes som de minimis-støtte, jf. Kommissionens Forordning (EU) nr. 1408/2013 af 18. december 2013 og Kommissionens Forordning (EU) nr. 2019/316 af 21. februar 2019. Stk. 3. Der kan endvidere gives tilskud til etablering af pumpe, jf. bilag 4, såfremt pumpe, pumpebrønd og evt. reservoir vurderes at være væsentlig for minivådområdets funktion."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Tilsagn om tilskud kan gives til alle private ansøgere. Der kan ikke gives tilsagn om tilskud til offentlige ansøgere."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. I denne bekendtgørelse forstås ved: 1) Anlægsareal: Det areal, hvorpå selve minivådområdet anlægges, uden omkringliggende areal. 2) Drænopland: Areal der, via et sammenhængende drænsystem og det topografiske opland, afvander til minivådområdet. 3) Egnede arealer: Arealer klassificeret som egnede arealer på Udpegningskort for minivådområder 2022, jf. bilag 6. 4) Ikke-egnede arealer: Arealer klassificeret som ikke-egnede arealer på Udpegningskort for minivådområder 2022, jf. bilag 6. 5) Kvælstofindsatsbehov: Det indsatsbehov, der er opgjort som summen af den forventede effekt af minivådområder og den udskudte indsats i bilag 1 til vandområdeplaner 2015-2021, som er afsat til minivådområder, jf. bilag 1 til denne bekendtgørelse. 6) Delvandopland: Geografisk vandopland, som fremgår af vandområdeplanerne 2015-2021 og det tilhørende kortgrundlag, jf. bilag 5. 7) Landdistriktsprogrammerne: Gældende eller tidligere landdistriktsprogram, der udmønter midlerne fra den Europæiske Landbrugsfond For Udvikling af Landdistrikterne. 8) Minivådområde: Anlæg bestående af et sedimentationsbassin efterfulgt af et vådområde opbygget skiftevis af dybe zoner og lavvandede vegetationszoner. 9) N-effekt: Minivådområdets bidrag til reduktion i kvælstofudledningen ved kysten, som er udregnet i tilskudsmyndighedens selvbetjeningsløsning på baggrund af fagligt grundlag fastsat af Aarhus Universitet. 10) Omdriftsareal: Areal, der indgår i omdriften og dyrkes med henblik på produktion af afgrøder, eller areal, der er til rådighed for produktion af afgrøder, men som ligger brak, jf. artikel 4, stk. 1, litra f, i Europa-Parlamentets og Rådets forordning (EU) nr. 1307/2013. Arealet skal være anmeldt som omdriftsareal i Fællesskemaet året før ansøgning indgives. 11) Oplandskonsulent: Konsulent, der virker under oplandskonsulentordningen med henblik på at fremme og koordinere kvælstofreducerende virkemidler, herunder minivådområder. 12) Potentielt egnede arealer: Arealer klassificeret som potentielt egnede arealer på Udpegningskort for minivådområder 2022, jf. bilag 6. 13) Projektareal for åbne minivådområder: Minivådområdet bestående af et vådområde og et sedimentationsbassin med et omkringliggende areal. 14) Projekt: Det projektareal med tilhørende drænopland, som der kan gives tilsagn om tilskud til. 15) Tilskudsmyndighedens selvbetjeningsløsning: Portalløsning, som tilgås via tilskudsmyndighedens hjemmeside, hvor ansøgningsskema og andre informationer kan findes. 16) Øvrige arealer: Arealer der på Udpegningskortet for minivådområder 2022 fremgår som ikke-klassificerede arealer, og som ikke er udpeget som egnet, potentielt egnet eller ikke-egnet, jf. bilag 6. 17) Tilskudsmyndigheden: Ministeriet for Fødevarer, Landbrug og Fiskeri eller den myndighed, som i henhold til § 11, stk. 2 eller 3 i lov om Landdistriktsfonden er tillagt kompetence til at administrere denne bekendtgørelse."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Alle ansøgninger om tilsagn om tilskud, jf. § 6, projektændringer, jf. § 13 projektoverdragelser, jf. § 14 og udbetalinger, jf. §§ 15-16 indsendes elektronisk via tilskudsmyndighedens selvbetjeningsløsning. Stk. 2. Alle afgørelser der træffes af tilskudsmyndigheden i forbindelse med behandling af ansøgning om tilsagn om tilskud, jf. § 6, ansøgning om projektændringer og projektforlængelser, jf. § 13, ansøgning om overdragelse af tilsagn, jf. § 14, anmodning om udbetaling, jf. §§ 15-16 og afgørelser truffet efter §§ 18-22, om bortfald af tilsagn, tilbagebetaling og nedsættelse af tilskud, sendes elektronisk til parten via tilskudsmyndighedens selvbetjeningsløsning. Stk. 3. Tilskudsmyndigheden kan sende partshøringer, i forbindelse med behandling af ansøgning om tilsagn om tilskud, jf. § 6, ansøgning om projektændringer og projektforlængelser, jf. § 13, ansøgning om overdragelse af tilsagn, jf. § 14, anmodning om udbetaling, jf. §§ 15-16 og afgørelser truffet efter §§ 18-22, om bortfald af tilsagn, tilbagebetaling og nedsættelse af tilskud, elektronisk til parten via tilskudsmyndighedens selvbetjeningsløsning. Stk. 4. Partshøringer, som er sendt til parten elektronisk via tilskudsmyndighedens selvbetjeningsløsning, skal besvares elektronisk via tilskudsmyndighedens selvbetjeningsløsning. Stk. 5. Al øvrig skriftlig kommunikation med tilskudsmyndighedens, i forbindelse med sager efter denne bekendtgørelse, skal ske via e-mail."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Ansøgning om tilsagn om tilskud og kompensation indgives på det ansøgningsskema, der er tilgængeligt for ordningen i tilskudsmyndighedens selvbetjeningsløsning. Stk. 2. Ansøgning om tilsagn om tilskud til etablering af konstruerede minivådområder, jf. § 2, stk. 1, herunder tilvalg af forskudsudbetaling, jf. § 17, stk. 1, ansøgning om kompensation for tabt indkomst og udgifter i forbindelse med vedligeholdelse af et minivådområde, jf. § 2, stk. 2, og ansøgning om tilskud til pumpe, jf. § 2, stk. 3, kan indgives i perioden fra den 25. maj til den 30. september 2022. Stk. 3. Ansøgningen skal indeholde følgende: 1) Ansøgningsskemaet, hvor de påkrævede oplysninger er afgivet, herunder oplysning om hvorvidt projektperioden ønskes igangsat ved ansøgningens indgivelse eller fra 1. september 2022. 2) Indtegninger af projektarealet, minivådområdet og drænoplandet i IMK. 3) Underskrevet erklæring fra en oplandskonsulent, som udfyldes på et skema, der skal vedhæftes ansøgningen. 4) Underskrevet erklæring fra den eller de kommuner, hvor det ansøgte projekt er placeret om, at etableringen af dette ikke forventes at forringe effekten af et vådområdeprojekt eller lavbundsprojekt, såfremt det ansøgte projekt er omfattet af oplandet til vådområder og lavbundsområder, jf. § 9, nr. 17. 5) Foreningens vedtægter og referat fra den seneste generalforsamling, hvis ansøger er en forening, organisation eller en fond. Stk. 4. Der skal i ansøgningsskemaet endvidere angives al øvrig de minimis-støtte, som ansøger har modtaget i løbet af det pågældende regnskabsår samt de forudgående to regnskabsår, såfremt der ansøges om de minimis-støtte, jf. § 2, stk. 2. Stk. 5. Der skal indgives en ansøgning for hvert projekt, der ønskes tilsagn om tilskud og kompensation til."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Der kan dispenseres fra ansøgningsfristen, jf. § 6, stk. 2, såfremt fristoverskridelsen skyldes ganske særlige forhold."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Inden for den bevillingsmæssige ramme, der er fastsat på finansloven, træffes afgørelse om tilsagn eller afslag på ansøgning om tilsagn på grundlag af en samlet prioritering, jf. stk. 2-11, af de tilskudsberettigede ansøgninger. Stk. 2. Ansøgningerne prioriteres ud fra omkostningseffektiviteten, som udregnes på baggrund af N-effekten (Kg N pr. minivådområde) for det pågældende minivådområde og det ansøgte beløb. Udregningen resulterer i en pointscore, jf. bilag 2. Hvis der i en ansøgning om tilskud er søgt om kompensation for tabt indkomst og udgifter i forbindelse med vedligeholdelse, inddrages også dette beløb i beregningen af omkostningseffektivitet. Stk. 3. Et eller flere projekter om etablering af minivådområder må ikke overstige rammerne for kvælstofindsatsbehovet i et delvandopland, jf. bilag 1. Såfremt der i samme ansøgningsrunde indkommer ansøgninger om etablering af minivådområder til samme delvandopland, der tilsammen reducerer med mere end kvælstofindsatsbehovet, gives der afslag til det projekt, der opnår den laveste pointscore. Reducerer projektet med den højeste pointscore med mere end kvælstofindsatsbehovet, gives der afslag til dette projekt, og projekter med lavere pointscore kan derefter opnå tilsagn, indtil reduktionsbehovet er opfyldt, jf. dog stk. 4 og 5. Stk. 4. Den i bilag 1 angivne samlede udskudte indsats for kvælstofreduktion fra delvandoplandet medregnes i begrænsningen i stk. 3, hvis der fortsat vurderes, at være et uudnyttet reduktionsbehov, og overstigningen ikke bidrager til at den samlede reduktion af kvælstofbelastning ved gennemførelse af minivådområder overstiger den samlede sum af kvælstofindsatsbehovet i bilag 1. Stk. 5. Begrænsningen i stk. 3 og 4, kan fraviges i ganske særlige tilfælde, såfremt det vurderes, at der fortsat er et behov for kvælstofreduktion i delvandoplandet og overstigningen ikke bidrager til, at den samlede reduktion af kvælstofbelastning ved gennemførelse af minivådområder overstiger den samlede sum af kvælstofindsatsbehovet i bilag 1. Såfremt der sker en fravigelse, prioriteres projektet med den højeste pointscore, som ikke blev prioriteret efter stk. 3 og 4. Stk. 6. Der tildeles tilsagn til ansøgninger om etableringer efter prioriteringen i stk. 3-5, indtil bevillingsrammen er nået. Stk. 7. Hvis der på grund af de bevillingsmæssige rammer skal gives afslag til et eller flere projekter, gives der afslag til de projekter, der opnår lavest pointscore, jf. stk. 2. Stk. 8. Hvis der gives afslag på en ansøgning om tilsagn om tilskud, betragtes ansøgning om kompensation for tabt indkomst og udgifter i forbindelse med vedligeholdelse som bortfaldet. Stk. 9. Hvis der på grund af de bevillingsmæssige rammer skal gives afslag til ansøgning om kompensation, gives der afslag til de minivådområder, der opnår lavest pointscore, jf. stk. 2. Stk. 10. Ved pointlighed mellem to eller flere ansøgninger om tilsagn, prioriteres projekter med større anlægsarealer over projekter med mindre anlægsarealer. Stk. 11. Ved ansøgninger, hvor der er overlap større end 0,1 ha eller et samlet overlap større end 0,3 ha mellem to eller flere projekter på samme drænopland, træffes afgørelse om afslag på det eller de projekter, der har det mindste drænopland."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Tilsagn om tilskud er betinget af følgende: 1) Projektet er ikke påbegyndt, før ansøger har indsendt ansøgning om tilsagn om tilskud, eller før den angivne startdato, jf. § 6, stk. 3, nr. 1. 2) Projektarealet etableres på ansøgers eget eller forpagtede areal, såfremt ejers accept heraf foreligger. 3) Projektarealet må ikke være større end 2 gange minivådområdets størrelse i ha. 4) Minimum 80 % af drænoplandet har været et omdriftsareal i et år forud for ansøgning om tilsagn om tilskud. 5) Drænoplandet afgrænses så gennemsnitseffekten af minivådområdet er minimum 300 kg N pr. ha åbent minivådområde. 6) Drænoplandet afgrænses så minimum 70 % af arealerne består af egnet eller potentielt egnet areal, resterende areal kan udgøres af øvrige arealer, dog må maksimalt 10 % af drænoplandet bestå af ikke-egnet areal, jf. bilag 6. 7) Drænoplandet er på minimum 20 ha. Etableres minivådområdet med pumpe, skal drænoplandet dog minimum være 50 ha. 8) Minivådområdet dimensioneres i forhold til minivådområdets drænopland og skal minimum være i forholdet 1:100. 9) Minivådområdet placeres på egnede og potentielt egnede arealer, dog må maksimalt 10 % af minivådområdet placeres på ikke-egnede arealer, jf. bilag 6. 10) Drænoplandet til minivådområdet er drænet og der er identificeret et hoveddræn, der leder til minivådområdet. 11) Vandføringen i drænene vurderes at være meget lav i sommermånederne for projekter, der er placeret på mere end 50 % potentielt egnet areal. 12) Drænvandet indeholder i gennemsnit minimum 4 mg kvælstof pr. liter drænvand henholdsvis sommer, efterår og vinter for projekter, der er placeret på mere end 50 % potentielt egnet areal. 13) Projektarealet er ikke beliggende på et areal, hvor der er givet tilsagn om tilskud til projekttilskudsordninger, herunder forundersøgelser, etablering og opretholdelse, under et af landdistriktsprogrammerne. 14) Projektarealet er ikke beliggende på et areal, hvor der er givet tilsagn om tilskud til en arealbaseret tilskudsordning for miljøvenligt landbrug, miljø- og klimavenligt landbrug eller økologisk landbrug under et af landdistriktsprogrammerne, jf. dog stk. 2. 15) Projektet er ikke beliggende på et areal, der er omfattet af en servitut som følge af tilsagn om tilskud under et af landdistriktsprogrammerne. 16) Projektarealet er ikke beliggende på et areal, hvor der har været udført en forundersøgelse under et af vandstandsforhold, medmindre ansøger kan godtgøre, at projekt til etablering ikke kan eller vil gennemføres. 17) Projektet er ikke omfattet af oplandet til vådområder og lavbundsområder under en anden tilskudsordning fra en offentlig myndighed, som forventes at forringe effekten af vådområdeprojektet eller lavbundsprojektet. 18) Projektet modtager ikke eller har ikke tidligere modtaget andre EU-tilskud eller tilskud under en anden tilskudsordning fra en offentlig myndighed. 19) Ejer eller forpagter af arealer i projektet er ikke forpligtet til at gennemføre projektet i medfør af anden lovgivning. Stk. 2. Stk. 1. nr. 14, kan fraviges, såfremt ansøger ved ansøgning oplyser, at eksisterende tilsagn fra en arealbaseret tilskudsordning enten omdannes eller bortfaldes."
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Tilsagnshaver er forpligtet til følgende, når tilsagn om tilskud er opnået: 1) Gennemføre projektet i overensstemmelse med tilsagnet, herunder med det i tilsagnet anførte antal hektar, type investeringer og placering af projektarealet. 2) Eje investeringerne i det projekt, der etableres medmindre ansøger er forpagter, i hvilket tilfælde dette ikke gælder. 3) Informere om den offentlige medfinansiering af projektet, herunder skilte, jf. bilag III i Kommissionens gennemførelsesforordning (EU) nr. 808/2014 af 17. juli 2014. 4) Afslutte projektet senest den dato, der er anført i tilsagnet, dog senest 2 år fra den i § 6, stk. 3, nr. 1, valgte startdato, jf. dog § 13. 5) Sende udbetalingsanmodning med bilag, rettidigt, jf. § 14, stk. 3. 6) Sikre, at der ikke er andre synlige drænudløb fra minivådområdets drænopland end hoveddrænet, der afvander til minivådområdet. 7) Sikre, at de anvendte investeringer er nye. 8) Sikre opnåelse af de nødvendige tilladelser og dispensationer fra offentlige myndigheder inden anmodning om slutudbetaling indsendes. 9) Etablere projektet i henhold til bilag 3."
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Tilsagnshaver er endvidere forpligtet til følgende, når projektet er afsluttet: 1) Sikre, at projektet ikke udsættes for væsentlig ændring, der berører dets art, mål eller gennemførelsesvilkår i 10 år fra datoen for slutudbetaling. 2) Sikre, at projektet vedligeholdes og er fuldt funktionelt i hele opretholdelsesperioden, jf. nr. 1. 3) Holde udbetalingsanmodning med tilhørende regnskabsbilag tilgængelig i mindst 5 år og 6 måneder, regnet fra datoen for slutudbetaling af tilskud. 4) Opbevare alt materiale til brug for dokumentation af, at reglerne for udbetaling af de minimis-støtte er overholdt, i 10 år fra den dato, hvor tilskuddet blev modtaget, hvis tilskuddet gives som de minimis-støtte, jf. § 2, stk. 2. 5) Give vederlagsfri adgang til forskere fra et universitet udpeget af tilskudsmyndigheden, til at foretage målinger i minivådområdet i hele opretholdelsesperioden, jf. nr. 1. 6) Sikre, at tilskudsmyndigheden har adgang til projektet og det fysiske projektmateriale i forbindelse med kontrol."
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Der kan gives tilskud på 100 % på baggrund af de standardomkostninger, der fremgår af bilag 4. Stk. 2. Tilskuddet beregnes efter anlægsarealets størrelse, og gives til anlægsareal svarende til 1 % af drænoplandets størrelse for åbne minivådområder. Stk. 3. For tilsagn til åbne minivådområder udgør kompensationen et engangsbeløb svarende til projektarealets størrelse i ha, jf. stk. 4-6, dog maksimalt 2 gange minivådområdets størrelse i ha. Stk. 4. Kompensation efter § 2, stk. 2, beregnes på baggrund af projektarealets anvendelse i 2021. For projektarealer, der i 2021 var anmeldt i Fællesskemaet som i omdrift, ydes en årlig kompensation på 3.500 kr. pr. ha. For projektarealer, der i 2021 var anmeldt i Fællesskemaet som permanent græsareal, ydes en årlig kompensation på 1.800 kr. pr. ha. For øvrige projektarealer ydes en årlig kompensation på 300 kr. pr. ha. Dertil kommer en årlig kompensation for udgifter til vedligeholdelse på 1.200 kr. pr. ha projektareal for åbne minivådområder. Kompensationen udbetales samlet for opretholdelsesperioden, jf. § 11, nr. 1 ved projektets slutudbetaling jf. § 15. Stk. 5. I øvrige tilfælde beregnes kompensationen efter nedsættelse med en procentsats, der fastsættes således, at den derved beregnede kompensation udgør det fulde beløb inden for rammerne af bestemmelserne i Kommissionens forordning (EU) nr. 1408/2013 og Kommissionens Forordning (EU) nr. 2019/316 af 21. februar 2019. Stk. 6. Ansøgere, der modtager kompensation for tabt indkomst og udgifter i forbindelse med vedligeholdelse af minivådområdet, jf. § 2, stk. 2, kan over en periode på 3 regnskabsår maksimalt modtage kompensation inden for rammerne af bestemmelserne i Kommissionens forordning (EU) nr. 1408/2013 og Kommissionens Forordning (EU) nr. 2019/316 af 21. februar 2019. Kompensationens værdi i EUR beregnes ud fra kursen på tilsagnstidspunktet."
    },
    {
      "provision_ref": "6:13",
      "chapter": "6",
      "section": "13",
      "content": "§ 13. Ændring af et projekt kan godkendes på betingelse af, at projektet i sin ændrede form ville være blevet prioriteret, jf. § 8 og projektet fortsat opfylder kriterierne, jf. § 9. Ændring af projektets slutdato kan godkendes, dog ikke senere end den 28. februar 2025. Stk. 2. Ansøgning om ændring af et projekt skal være modtaget senest to måneder før den dato, hvor projektet senest skal være afsluttet. Ansøgning om forlængelse af projektperioden skal dog være modtaget senest 10 dage før den dato, hvor projektet senest skal være afsluttet. Stk. 3. Tilskudsbeløbet og kompensationsbeløbet kan ikke forhøjes i forbindelse med ændring af et projekt. Stk. 4. Ansøgning om ændring af et projekt skal godkendes af tilskudsmyndigheden, inden ændringen må sættes i gang. Stk. 5. Der kan dispenseres fra stk. 4, således at ændringsansøgningen kan godkendes med virkning fra ansøgningstidspunktet. Stk. 6. Tilsagnshaver kan ændre placeringen af minivådområdet inden for projektarealet uden godkendelse fra tilskudsmyndigheden."
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Det kan efter ansøgning tillades, at tilsagnet om tilskud overdrages til en anden, der ifølge § 3 kan være tilsagnshaver. Ansøgning om overdragelse af et tilsagn om tilskud skal godkendes af tilskudsmyndigheden, inden overdragelse af projektet kan finde sted. Stk. 2. Den, der får overdraget tilsagnet om tilskud, overtager alle rettigheder og forpligtelser efter tilsagnet. Stk. 3. Ansøgning efter stk. 1 skal indgives på et særligt skema, der tilgås via tilskudsmyndighedens i projektperioden og på e-mail i opretholdelsesperioden. Stk. 4. Den, der får overdraget tilsagn om tilskud efter stk. 1, kan inden for 14 dage ansøge om at få overdraget den tidligere tilsagnshavers tilsagn om kompensation for tabt indkomst og udgifter i forbindelse med vedligeholdelse af minivådområdet, såfremt ansøger er aktiv inden for primær landbrugsproduktion, jf. Kommissionens Forordning (EU) nr. 1408/2013 af 18. december 2013 og Kommissionens Forordning (EU) nr. 2019/316 af 21. februar 2019. Kompensationen genberegnes efter bestemmelserne i § 12, stk. 3-6. Kompensationsbeløbet kan ikke forhøjes i forbindelse overdragelsen. Stk. 5. Ansøgning efter stk. 4 skal være modtaget inden anmodning om udbetaling, jf. § 15 og skal indgives via tilskudsmyndighedens selvbetjeningsløsning."
    },
    {
      "provision_ref": "7:15",
      "chapter": "7",
      "section": "15",
      "content": "§ 15. Udbetaling af tilskud sker på baggrund af de i bilag 4 fastsatte standardomkostninger. Stk. 2. Anmodning om udbetaling af tilskud skal indeholde udbetalingsskemaet, hvor de påkrævede oplysninger er afgivet. Stk. 3. Anmodning om slutudbetaling skal være modtaget senest tre måneder efter den dato, hvor projektet senest skal være afsluttet. Stk. 4. Udbetaling af tilskud kan ske i én slutudbetaling, jf. dog § 16. Stk. 5. Udbetaling af kompensation sker sammen med slutudbetalingen, jf. stk. 4."
    },
    {
      "provision_ref": "7:16",
      "chapter": "7",
      "section": "16",
      "content": "§ 16. For tilsagn om tilskud til et minivådområde kan der efter ansøgning udbetales et forskud på op til 50 % af de samlede tilskudsberettigede udgifter, jf. § 6, stk. 2. Stk. 2. Såfremt der ikke ansøges om slutudbetaling rettidigt, jf. § 15, stk. 3, vil det udbetalte forskud blive krævet tilbagebetalt, dog jf. § 20."
    },
    {
      "provision_ref": "7:17",
      "chapter": "7",
      "section": "17",
      "content": "§ 17. Tilskuddet overføres til tilsagnshavers NemKonto."
    },
    {
      "provision_ref": "8:18",
      "chapter": "8",
      "section": "18",
      "content": "§ 18. Der træffes afgørelse om bortfald af tilsagn og tilbagebetaling af tilskud, hvis 1) tilsagnshaver har givet urigtige eller vildledende oplysninger eller har fortiet oplysninger af betydning for sagens afgørelse, 2) tilsagnshaver tilsidesætter sine pligter efter § 8 eller § 9, stk. 2, i lov om Landdistriktsfonden, eller 3) et eller flere kriterier for støtteberettigelse i § 9 ikke er overholdt. Stk. 2. Hvis der træffes afgørelse om tilbagebetaling af tilskud efter stk. 1, vil tilskud i form af kompensation for tabt indkomst og udgifter i forbindelse med vedligeholdelse af minivådområdet, samtidig bortfalde. Stk. 3. Hvis der træffes afgørelse om bortfald efter stk. 1, skal forskudsudbetaling, jf. § 16, tilbagebetales."
    },
    {
      "provision_ref": "8:19",
      "chapter": "8",
      "section": "19",
      "content": "§ 19. Ved manglende opfyldelse af en forpligtelse, jf. § 10 og andre forpligtelser, jf. § 11, jf. dog §§ 20-22, kan der træffes afgørelse om hel eller delvis nedsættelse af tilskud på baggrund af en konkret vurdering. Hvis tilskuddet nedsættes helt, træffes der samtidig afgørelse om, at tilsagnet bortfalder. Stk. 2. Hvis der træffes afgørelse om en forholdsmæssig nedsættelse af tilskuddet, jf. stk. 1, kan der samtidig efter en konkret vurdering træffes afgørelse om en forholdsmæssig nedsættelse af tilskud i form af kompensation for tabt indkomst og udgifter i forbindelse med vedligeholdelse af minivådområdet. Stk. 3. Såfremt der træffes afgørelse om bortfald af tilsagn, skal udbetalt forskud tilbagebetales."
    },
    {
      "provision_ref": "8:20",
      "chapter": "8",
      "section": "20",
      "content": "§ 20. Tilskuddet nedsættes som følger, hvis projektet afsluttes efter datoen for projektets afslutning som fastsat i tilsagnet, jf. § 10, nr. 4: 1) 1-30 kalenderdage for sen afslutning af projektet medfører 5 % nedsættelse. 2) 31-60 kalenderdage for sen afslutning af projektet medfører 10 % nedsættelse. 3) 61-90 kalenderdage for sen afslutning af projektet medfører 15 % nedsættelse. 4) Mere end 90 kalenderdage for sen afslutning af projektet medfører bortfald af tilsagn og tilbagebetaling af eventuelt modtaget forskudsudbetaling. Stk. 2. Hvis anmodning om udbetaling indgives for sent, jf. § 15, stk. 3, træffes der afgørelse om nedsættelse af udbetalingen med 1 % pr. kalenderdags forsinkelse til og med den 20. kalenderdag. Ved forsinkelse på mere end 20 kalenderdage, træffes der afgørelse om 100 % nedsættelse af udbetalingen og bortfald af tilsagn samt tilbagebetaling af udbetalt forskud."
    },
    {
      "provision_ref": "8:21",
      "chapter": "8",
      "section": "21",
      "content": "§ 21. Der træffes afgørelse om nedsættelse af den samlede værdi af de tilskudsberettigede udgifter, hvis der konstateres manglende overholdelse af skiltning, jf. § 10, nr. 3, og som beskrevet i bilag III i Kommissionens Gennemførelsesforordning (EU) nr. 808/2014 af 17. juli 2014. Det tilskudsberettigede beløb nedsættes med 1 %, dog maksimalt 50.000 kr."
    },
    {
      "provision_ref": "8:22",
      "chapter": "8",
      "section": "22",
      "content": "§ 22. Tilskuddet kræves delvist tilbagebetalt, hvis forpligtelsen, jf. § 11, nr. 1, ikke overholdes. Der anvendes følgende procentsatser: 1) Hvis projektet er opretholdt i 0 dage eller op til 18 måneder, kræves 80 % af tilskuddet tilbagebetalt. 2) Hvis projektet er opretholdt i mere end 18 måneder, men op til 36 måneder, kræves 40 % af tilskuddet tilbagebetalt. 3) Hvis projektet er opretholdt i mere end 36 måneder, men mindre end 120 måneder, kræves 20 % af tilskuddet tilbagebetalt."
    },
    {
      "provision_ref": "9:23",
      "chapter": "9",
      "section": "23",
      "content": "§ 23. Bekendtgørelsen træder i kraft den 25. maj 2022. Stk. 2. Bekendtgørelsen finder ikke anvendelse for tilsagn, der er givet i medfør af bekendtgørelse nr. 653 af 14. april 2021 og bekendtgørelse nr. 143 af 25. februar 2020, og for ansøgninger om tilsagn, som er indgivet i medfør heraf og som ikke er færdigbehandlede."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse for tilskud til etablering af konstruerede minivådområder med det formål at forbedre vandmiljøet ved at reducere landbrugets udledning af kvælstof fra drænvand til vandmiljø. Stk. 2. Bekendtgørelsen finder anvendelse for tilskud på arealer, der fremgår af Udpegningskort for minivådområder 2022 i henhold til bilag 6 i denne bekendtgørelse. Stk. 3. Lov om indhentning af tilbud i bygge- og anlægssektoren, finder ikke anvendelse for projekter omfattet af denne bekendtgørelse.",
      "valid_from": "2022-05-17",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Der kan gives tilskud til etablering af åbne konstruerede minivådområder. Stk. 2. Der kan til ansøgere, der er aktive inden for primær landbrugsproduktion og som har opnået tilsagn om tilskud til etablering af minivådområder, gives tilsagn om kompensation for tabt indkomst og udgifter i forbindelse med vedligeholdelse af minivådområdet. Kompensationen ydes som de minimis-støtte, jf. Kommissionens Forordning (EU) nr. 1408/2013 af 18. december 2013 og Kommissionens Forordning (EU) nr. 2019/316 af 21. februar 2019. Stk. 3. Der kan endvidere gives tilskud til etablering af pumpe, jf. bilag 4, såfremt pumpe, pumpebrønd og evt. reservoir vurderes at være væsentlig for minivådområdets funktion.",
      "valid_from": "2022-05-17",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Tilsagn om tilskud kan gives til alle private ansøgere. Der kan ikke gives tilsagn om tilskud til offentlige ansøgere.",
      "valid_from": "2022-05-17",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. I denne bekendtgørelse forstås ved: 1) Anlægsareal: Det areal, hvorpå selve minivådområdet anlægges, uden omkringliggende areal. 2) Drænopland: Areal der, via et sammenhængende drænsystem og det topografiske opland, afvander til minivådområdet. 3) Egnede arealer: Arealer klassificeret som egnede arealer på Udpegningskort for minivådområder 2022, jf. bilag 6. 4) Ikke-egnede arealer: Arealer klassificeret som ikke-egnede arealer på Udpegningskort for minivådområder 2022, jf. bilag 6. 5) Kvælstofindsatsbehov: Det indsatsbehov, der er opgjort som summen af den forventede effekt af minivådområder og den udskudte indsats i bilag 1 til vandområdeplaner 2015-2021, som er afsat til minivådområder, jf. bilag 1 til denne bekendtgørelse. 6) Delvandopland: Geografisk vandopland, som fremgår af vandområdeplanerne 2015-2021 og det tilhørende kortgrundlag, jf. bilag 5. 7) Landdistriktsprogrammerne: Gældende eller tidligere landdistriktsprogram, der udmønter midlerne fra den Europæiske Landbrugsfond For Udvikling af Landdistrikterne. 8) Minivådområde: Anlæg bestående af et sedimentationsbassin efterfulgt af et vådområde opbygget skiftevis af dybe zoner og lavvandede vegetationszoner. 9) N-effekt: Minivådområdets bidrag til reduktion i kvælstofudledningen ved kysten, som er udregnet i tilskudsmyndighedens selvbetjeningsløsning på baggrund af fagligt grundlag fastsat af Aarhus Universitet. 10) Omdriftsareal: Areal, der indgår i omdriften og dyrkes med henblik på produktion af afgrøder, eller areal, der er til rådighed for produktion af afgrøder, men som ligger brak, jf. artikel 4, stk. 1, litra f, i Europa-Parlamentets og Rådets forordning (EU) nr. 1307/2013. Arealet skal være anmeldt som omdriftsareal i Fællesskemaet året før ansøgning indgives. 11) Oplandskonsulent: Konsulent, der virker under oplandskonsulentordningen med henblik på at fremme og koordinere kvælstofreducerende virkemidler, herunder minivådområder. 12) Potentielt egnede arealer: Arealer klassificeret som potentielt egnede arealer på Udpegningskort for minivådområder 2022, jf. bilag 6. 13) Projektareal for åbne minivådområder: Minivådområdet bestående af et vådområde og et sedimentationsbassin med et omkringliggende areal. 14) Projekt: Det projektareal med tilhørende drænopland, som der kan gives tilsagn om tilskud til. 15) Tilskudsmyndighedens selvbetjeningsløsning: Portalløsning, som tilgås via tilskudsmyndighedens hjemmeside, hvor ansøgningsskema og andre informationer kan findes. 16) Øvrige arealer: Arealer der på Udpegningskortet for minivådområder 2022 fremgår som ikke-klassificerede arealer, og som ikke er udpeget som egnet, potentielt egnet eller ikke-egnet, jf. bilag 6. 17) Tilskudsmyndigheden: Ministeriet for Fødevarer, Landbrug og Fiskeri eller den myndighed, som i henhold til § 11, stk. 2 eller 3 i lov om Landdistriktsfonden er tillagt kompetence til at administrere denne bekendtgørelse.",
      "valid_from": "2022-05-17",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Alle ansøgninger om tilsagn om tilskud, jf. § 6, projektændringer, jf. § 13 projektoverdragelser, jf. § 14 og udbetalinger, jf. §§ 15-16 indsendes elektronisk via tilskudsmyndighedens selvbetjeningsløsning. Stk. 2. Alle afgørelser der træffes af tilskudsmyndigheden i forbindelse med behandling af ansøgning om tilsagn om tilskud, jf. § 6, ansøgning om projektændringer og projektforlængelser, jf. § 13, ansøgning om overdragelse af tilsagn, jf. § 14, anmodning om udbetaling, jf. §§ 15-16 og afgørelser truffet efter §§ 18-22, om bortfald af tilsagn, tilbagebetaling og nedsættelse af tilskud, sendes elektronisk til parten via tilskudsmyndighedens selvbetjeningsløsning. Stk. 3. Tilskudsmyndigheden kan sende partshøringer, i forbindelse med behandling af ansøgning om tilsagn om tilskud, jf. § 6, ansøgning om projektændringer og projektforlængelser, jf. § 13, ansøgning om overdragelse af tilsagn, jf. § 14, anmodning om udbetaling, jf. §§ 15-16 og afgørelser truffet efter §§ 18-22, om bortfald af tilsagn, tilbagebetaling og nedsættelse af tilskud, elektronisk til parten via tilskudsmyndighedens selvbetjeningsløsning. Stk. 4. Partshøringer, som er sendt til parten elektronisk via tilskudsmyndighedens selvbetjeningsløsning, skal besvares elektronisk via tilskudsmyndighedens selvbetjeningsløsning. Stk. 5. Al øvrig skriftlig kommunikation med tilskudsmyndighedens, i forbindelse med sager efter denne bekendtgørelse, skal ske via e-mail.",
      "valid_from": "2022-05-17",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Ansøgning om tilsagn om tilskud og kompensation indgives på det ansøgningsskema, der er tilgængeligt for ordningen i tilskudsmyndighedens selvbetjeningsløsning. Stk. 2. Ansøgning om tilsagn om tilskud til etablering af konstruerede minivådområder, jf. § 2, stk. 1, herunder tilvalg af forskudsudbetaling, jf. § 17, stk. 1, ansøgning om kompensation for tabt indkomst og udgifter i forbindelse med vedligeholdelse af et minivådområde, jf. § 2, stk. 2, og ansøgning om tilskud til pumpe, jf. § 2, stk. 3, kan indgives i perioden fra den 25. maj til den 30. september 2022. Stk. 3. Ansøgningen skal indeholde følgende: 1) Ansøgningsskemaet, hvor de påkrævede oplysninger er afgivet, herunder oplysning om hvorvidt projektperioden ønskes igangsat ved ansøgningens indgivelse eller fra 1. september 2022. 2) Indtegninger af projektarealet, minivådområdet og drænoplandet i IMK. 3) Underskrevet erklæring fra en oplandskonsulent, som udfyldes på et skema, der skal vedhæftes ansøgningen. 4) Underskrevet erklæring fra den eller de kommuner, hvor det ansøgte projekt er placeret om, at etableringen af dette ikke forventes at forringe effekten af et vådområdeprojekt eller lavbundsprojekt, såfremt det ansøgte projekt er omfattet af oplandet til vådområder og lavbundsområder, jf. § 9, nr. 17. 5) Foreningens vedtægter og referat fra den seneste generalforsamling, hvis ansøger er en forening, organisation eller en fond. Stk. 4. Der skal i ansøgningsskemaet endvidere angives al øvrig de minimis-støtte, som ansøger har modtaget i løbet af det pågældende regnskabsår samt de forudgående to regnskabsår, såfremt der ansøges om de minimis-støtte, jf. § 2, stk. 2. Stk. 5. Der skal indgives en ansøgning for hvert projekt, der ønskes tilsagn om tilskud og kompensation til.",
      "valid_from": "2022-05-17",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Der kan dispenseres fra ansøgningsfristen, jf. § 6, stk. 2, såfremt fristoverskridelsen skyldes ganske særlige forhold.",
      "valid_from": "2022-05-17",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Inden for den bevillingsmæssige ramme, der er fastsat på finansloven, træffes afgørelse om tilsagn eller afslag på ansøgning om tilsagn på grundlag af en samlet prioritering, jf. stk. 2-11, af de tilskudsberettigede ansøgninger. Stk. 2. Ansøgningerne prioriteres ud fra omkostningseffektiviteten, som udregnes på baggrund af N-effekten (Kg N pr. minivådområde) for det pågældende minivådområde og det ansøgte beløb. Udregningen resulterer i en pointscore, jf. bilag 2. Hvis der i en ansøgning om tilskud er søgt om kompensation for tabt indkomst og udgifter i forbindelse med vedligeholdelse, inddrages også dette beløb i beregningen af omkostningseffektivitet. Stk. 3. Et eller flere projekter om etablering af minivådområder må ikke overstige rammerne for kvælstofindsatsbehovet i et delvandopland, jf. bilag 1. Såfremt der i samme ansøgningsrunde indkommer ansøgninger om etablering af minivådområder til samme delvandopland, der tilsammen reducerer med mere end kvælstofindsatsbehovet, gives der afslag til det projekt, der opnår den laveste pointscore. Reducerer projektet med den højeste pointscore med mere end kvælstofindsatsbehovet, gives der afslag til dette projekt, og projekter med lavere pointscore kan derefter opnå tilsagn, indtil reduktionsbehovet er opfyldt, jf. dog stk. 4 og 5. Stk. 4. Den i bilag 1 angivne samlede udskudte indsats for kvælstofreduktion fra delvandoplandet medregnes i begrænsningen i stk. 3, hvis der fortsat vurderes, at være et uudnyttet reduktionsbehov, og overstigningen ikke bidrager til at den samlede reduktion af kvælstofbelastning ved gennemførelse af minivådområder overstiger den samlede sum af kvælstofindsatsbehovet i bilag 1. Stk. 5. Begrænsningen i stk. 3 og 4, kan fraviges i ganske særlige tilfælde, såfremt det vurderes, at der fortsat er et behov for kvælstofreduktion i delvandoplandet og overstigningen ikke bidrager til, at den samlede reduktion af kvælstofbelastning ved gennemførelse af minivådområder overstiger den samlede sum af kvælstofindsatsbehovet i bilag 1. Såfremt der sker en fravigelse, prioriteres projektet med den højeste pointscore, som ikke blev prioriteret efter stk. 3 og 4. Stk. 6. Der tildeles tilsagn til ansøgninger om etableringer efter prioriteringen i stk. 3-5, indtil bevillingsrammen er nået. Stk. 7. Hvis der på grund af de bevillingsmæssige rammer skal gives afslag til et eller flere projekter, gives der afslag til de projekter, der opnår lavest pointscore, jf. stk. 2. Stk. 8. Hvis der gives afslag på en ansøgning om tilsagn om tilskud, betragtes ansøgning om kompensation for tabt indkomst og udgifter i forbindelse med vedligeholdelse som bortfaldet. Stk. 9. Hvis der på grund af de bevillingsmæssige rammer skal gives afslag til ansøgning om kompensation, gives der afslag til de minivådområder, der opnår lavest pointscore, jf. stk. 2. Stk. 10. Ved pointlighed mellem to eller flere ansøgninger om tilsagn, prioriteres projekter med større anlægsarealer over projekter med mindre anlægsarealer. Stk. 11. Ved ansøgninger, hvor der er overlap større end 0,1 ha eller et samlet overlap større end 0,3 ha mellem to eller flere projekter på samme drænopland, træffes afgørelse om afslag på det eller de projekter, der har det mindste drænopland.",
      "valid_from": "2022-05-17",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Tilsagn om tilskud er betinget af følgende: 1) Projektet er ikke påbegyndt, før ansøger har indsendt ansøgning om tilsagn om tilskud, eller før den angivne startdato, jf. § 6, stk. 3, nr. 1. 2) Projektarealet etableres på ansøgers eget eller forpagtede areal, såfremt ejers accept heraf foreligger. 3) Projektarealet må ikke være større end 2 gange minivådområdets størrelse i ha. 4) Minimum 80 % af drænoplandet har været et omdriftsareal i et år forud for ansøgning om tilsagn om tilskud. 5) Drænoplandet afgrænses så gennemsnitseffekten af minivådområdet er minimum 300 kg N pr. ha åbent minivådområde. 6) Drænoplandet afgrænses så minimum 70 % af arealerne består af egnet eller potentielt egnet areal, resterende areal kan udgøres af øvrige arealer, dog må maksimalt 10 % af drænoplandet bestå af ikke-egnet areal, jf. bilag 6. 7) Drænoplandet er på minimum 20 ha. Etableres minivådområdet med pumpe, skal drænoplandet dog minimum være 50 ha. 8) Minivådområdet dimensioneres i forhold til minivådområdets drænopland og skal minimum være i forholdet 1:100. 9) Minivådområdet placeres på egnede og potentielt egnede arealer, dog må maksimalt 10 % af minivådområdet placeres på ikke-egnede arealer, jf. bilag 6. 10) Drænoplandet til minivådområdet er drænet og der er identificeret et hoveddræn, der leder til minivådområdet. 11) Vandføringen i drænene vurderes at være meget lav i sommermånederne for projekter, der er placeret på mere end 50 % potentielt egnet areal. 12) Drænvandet indeholder i gennemsnit minimum 4 mg kvælstof pr. liter drænvand henholdsvis sommer, efterår og vinter for projekter, der er placeret på mere end 50 % potentielt egnet areal. 13) Projektarealet er ikke beliggende på et areal, hvor der er givet tilsagn om tilskud til projekttilskudsordninger, herunder forundersøgelser, etablering og opretholdelse, under et af landdistriktsprogrammerne. 14) Projektarealet er ikke beliggende på et areal, hvor der er givet tilsagn om tilskud til en arealbaseret tilskudsordning for miljøvenligt landbrug, miljø- og klimavenligt landbrug eller økologisk landbrug under et af landdistriktsprogrammerne, jf. dog stk. 2. 15) Projektet er ikke beliggende på et areal, der er omfattet af en servitut som følge af tilsagn om tilskud under et af landdistriktsprogrammerne. 16) Projektarealet er ikke beliggende på et areal, hvor der har været udført en forundersøgelse under et af vandstandsforhold, medmindre ansøger kan godtgøre, at projekt til etablering ikke kan eller vil gennemføres. 17) Projektet er ikke omfattet af oplandet til vådområder og lavbundsområder under en anden tilskudsordning fra en offentlig myndighed, som forventes at forringe effekten af vådområdeprojektet eller lavbundsprojektet. 18) Projektet modtager ikke eller har ikke tidligere modtaget andre EU-tilskud eller tilskud under en anden tilskudsordning fra en offentlig myndighed. 19) Ejer eller forpagter af arealer i projektet er ikke forpligtet til at gennemføre projektet i medfør af anden lovgivning. Stk. 2. Stk. 1. nr. 14, kan fraviges, såfremt ansøger ved ansøgning oplyser, at eksisterende tilsagn fra en arealbaseret tilskudsordning enten omdannes eller bortfaldes.",
      "valid_from": "2022-05-17",
      "valid_to": null
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Tilsagnshaver er forpligtet til følgende, når tilsagn om tilskud er opnået: 1) Gennemføre projektet i overensstemmelse med tilsagnet, herunder med det i tilsagnet anførte antal hektar, type investeringer og placering af projektarealet. 2) Eje investeringerne i det projekt, der etableres medmindre ansøger er forpagter, i hvilket tilfælde dette ikke gælder. 3) Informere om den offentlige medfinansiering af projektet, herunder skilte, jf. bilag III i Kommissionens gennemførelsesforordning (EU) nr. 808/2014 af 17. juli 2014. 4) Afslutte projektet senest den dato, der er anført i tilsagnet, dog senest 2 år fra den i § 6, stk. 3, nr. 1, valgte startdato, jf. dog § 13. 5) Sende udbetalingsanmodning med bilag, rettidigt, jf. § 14, stk. 3. 6) Sikre, at der ikke er andre synlige drænudløb fra minivådområdets drænopland end hoveddrænet, der afvander til minivådområdet. 7) Sikre, at de anvendte investeringer er nye. 8) Sikre opnåelse af de nødvendige tilladelser og dispensationer fra offentlige myndigheder inden anmodning om slutudbetaling indsendes. 9) Etablere projektet i henhold til bilag 3.",
      "valid_from": "2022-05-17",
      "valid_to": null
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Tilsagnshaver er endvidere forpligtet til følgende, når projektet er afsluttet: 1) Sikre, at projektet ikke udsættes for væsentlig ændring, der berører dets art, mål eller gennemførelsesvilkår i 10 år fra datoen for slutudbetaling. 2) Sikre, at projektet vedligeholdes og er fuldt funktionelt i hele opretholdelsesperioden, jf. nr. 1. 3) Holde udbetalingsanmodning med tilhørende regnskabsbilag tilgængelig i mindst 5 år og 6 måneder, regnet fra datoen for slutudbetaling af tilskud. 4) Opbevare alt materiale til brug for dokumentation af, at reglerne for udbetaling af de minimis-støtte er overholdt, i 10 år fra den dato, hvor tilskuddet blev modtaget, hvis tilskuddet gives som de minimis-støtte, jf. § 2, stk. 2. 5) Give vederlagsfri adgang til forskere fra et universitet udpeget af tilskudsmyndigheden, til at foretage målinger i minivådområdet i hele opretholdelsesperioden, jf. nr. 1. 6) Sikre, at tilskudsmyndigheden har adgang til projektet og det fysiske projektmateriale i forbindelse med kontrol.",
      "valid_from": "2022-05-17",
      "valid_to": null
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Der kan gives tilskud på 100 % på baggrund af de standardomkostninger, der fremgår af bilag 4. Stk. 2. Tilskuddet beregnes efter anlægsarealets størrelse, og gives til anlægsareal svarende til 1 % af drænoplandets størrelse for åbne minivådområder. Stk. 3. For tilsagn til åbne minivådområder udgør kompensationen et engangsbeløb svarende til projektarealets størrelse i ha, jf. stk. 4-6, dog maksimalt 2 gange minivådområdets størrelse i ha. Stk. 4. Kompensation efter § 2, stk. 2, beregnes på baggrund af projektarealets anvendelse i 2021. For projektarealer, der i 2021 var anmeldt i Fællesskemaet som i omdrift, ydes en årlig kompensation på 3.500 kr. pr. ha. For projektarealer, der i 2021 var anmeldt i Fællesskemaet som permanent græsareal, ydes en årlig kompensation på 1.800 kr. pr. ha. For øvrige projektarealer ydes en årlig kompensation på 300 kr. pr. ha. Dertil kommer en årlig kompensation for udgifter til vedligeholdelse på 1.200 kr. pr. ha projektareal for åbne minivådområder. Kompensationen udbetales samlet for opretholdelsesperioden, jf. § 11, nr. 1 ved projektets slutudbetaling jf. § 15. Stk. 5. I øvrige tilfælde beregnes kompensationen efter nedsættelse med en procentsats, der fastsættes således, at den derved beregnede kompensation udgør det fulde beløb inden for rammerne af bestemmelserne i Kommissionens forordning (EU) nr. 1408/2013 og Kommissionens Forordning (EU) nr. 2019/316 af 21. februar 2019. Stk. 6. Ansøgere, der modtager kompensation for tabt indkomst og udgifter i forbindelse med vedligeholdelse af minivådområdet, jf. § 2, stk. 2, kan over en periode på 3 regnskabsår maksimalt modtage kompensation inden for rammerne af bestemmelserne i Kommissionens forordning (EU) nr. 1408/2013 og Kommissionens Forordning (EU) nr. 2019/316 af 21. februar 2019. Kompensationens værdi i EUR beregnes ud fra kursen på tilsagnstidspunktet.",
      "valid_from": "2022-05-17",
      "valid_to": null
    },
    {
      "provision_ref": "6:13",
      "chapter": "6",
      "section": "13",
      "content": "§ 13. Ændring af et projekt kan godkendes på betingelse af, at projektet i sin ændrede form ville være blevet prioriteret, jf. § 8 og projektet fortsat opfylder kriterierne, jf. § 9. Ændring af projektets slutdato kan godkendes, dog ikke senere end den 28. februar 2025. Stk. 2. Ansøgning om ændring af et projekt skal være modtaget senest to måneder før den dato, hvor projektet senest skal være afsluttet. Ansøgning om forlængelse af projektperioden skal dog være modtaget senest 10 dage før den dato, hvor projektet senest skal være afsluttet. Stk. 3. Tilskudsbeløbet og kompensationsbeløbet kan ikke forhøjes i forbindelse med ændring af et projekt. Stk. 4. Ansøgning om ændring af et projekt skal godkendes af tilskudsmyndigheden, inden ændringen må sættes i gang. Stk. 5. Der kan dispenseres fra stk. 4, således at ændringsansøgningen kan godkendes med virkning fra ansøgningstidspunktet. Stk. 6. Tilsagnshaver kan ændre placeringen af minivådområdet inden for projektarealet uden godkendelse fra tilskudsmyndigheden.",
      "valid_from": "2022-05-17",
      "valid_to": null
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Det kan efter ansøgning tillades, at tilsagnet om tilskud overdrages til en anden, der ifølge § 3 kan være tilsagnshaver. Ansøgning om overdragelse af et tilsagn om tilskud skal godkendes af tilskudsmyndigheden, inden overdragelse af projektet kan finde sted. Stk. 2. Den, der får overdraget tilsagnet om tilskud, overtager alle rettigheder og forpligtelser efter tilsagnet. Stk. 3. Ansøgning efter stk. 1 skal indgives på et særligt skema, der tilgås via tilskudsmyndighedens i projektperioden og på e-mail i opretholdelsesperioden. Stk. 4. Den, der får overdraget tilsagn om tilskud efter stk. 1, kan inden for 14 dage ansøge om at få overdraget den tidligere tilsagnshavers tilsagn om kompensation for tabt indkomst og udgifter i forbindelse med vedligeholdelse af minivådområdet, såfremt ansøger er aktiv inden for primær landbrugsproduktion, jf. Kommissionens Forordning (EU) nr. 1408/2013 af 18. december 2013 og Kommissionens Forordning (EU) nr. 2019/316 af 21. februar 2019. Kompensationen genberegnes efter bestemmelserne i § 12, stk. 3-6. Kompensationsbeløbet kan ikke forhøjes i forbindelse overdragelsen. Stk. 5. Ansøgning efter stk. 4 skal være modtaget inden anmodning om udbetaling, jf. § 15 og skal indgives via tilskudsmyndighedens selvbetjeningsløsning.",
      "valid_from": "2022-05-17",
      "valid_to": null
    },
    {
      "provision_ref": "7:15",
      "chapter": "7",
      "section": "15",
      "content": "§ 15. Udbetaling af tilskud sker på baggrund af de i bilag 4 fastsatte standardomkostninger. Stk. 2. Anmodning om udbetaling af tilskud skal indeholde udbetalingsskemaet, hvor de påkrævede oplysninger er afgivet. Stk. 3. Anmodning om slutudbetaling skal være modtaget senest tre måneder efter den dato, hvor projektet senest skal være afsluttet. Stk. 4. Udbetaling af tilskud kan ske i én slutudbetaling, jf. dog § 16. Stk. 5. Udbetaling af kompensation sker sammen med slutudbetalingen, jf. stk. 4.",
      "valid_from": "2022-05-17",
      "valid_to": null
    },
    {
      "provision_ref": "7:16",
      "chapter": "7",
      "section": "16",
      "content": "§ 16. For tilsagn om tilskud til et minivådområde kan der efter ansøgning udbetales et forskud på op til 50 % af de samlede tilskudsberettigede udgifter, jf. § 6, stk. 2. Stk. 2. Såfremt der ikke ansøges om slutudbetaling rettidigt, jf. § 15, stk. 3, vil det udbetalte forskud blive krævet tilbagebetalt, dog jf. § 20.",
      "valid_from": "2022-05-17",
      "valid_to": null
    },
    {
      "provision_ref": "7:17",
      "chapter": "7",
      "section": "17",
      "content": "§ 17. Tilskuddet overføres til tilsagnshavers NemKonto.",
      "valid_from": "2022-05-17",
      "valid_to": null
    },
    {
      "provision_ref": "8:18",
      "chapter": "8",
      "section": "18",
      "content": "§ 18. Der træffes afgørelse om bortfald af tilsagn og tilbagebetaling af tilskud, hvis 1) tilsagnshaver har givet urigtige eller vildledende oplysninger eller har fortiet oplysninger af betydning for sagens afgørelse, 2) tilsagnshaver tilsidesætter sine pligter efter § 8 eller § 9, stk. 2, i lov om Landdistriktsfonden, eller 3) et eller flere kriterier for støtteberettigelse i § 9 ikke er overholdt. Stk. 2. Hvis der træffes afgørelse om tilbagebetaling af tilskud efter stk. 1, vil tilskud i form af kompensation for tabt indkomst og udgifter i forbindelse med vedligeholdelse af minivådområdet, samtidig bortfalde. Stk. 3. Hvis der træffes afgørelse om bortfald efter stk. 1, skal forskudsudbetaling, jf. § 16, tilbagebetales.",
      "valid_from": "2022-05-17",
      "valid_to": null
    },
    {
      "provision_ref": "8:19",
      "chapter": "8",
      "section": "19",
      "content": "§ 19. Ved manglende opfyldelse af en forpligtelse, jf. § 10 og andre forpligtelser, jf. § 11, jf. dog §§ 20-22, kan der træffes afgørelse om hel eller delvis nedsættelse af tilskud på baggrund af en konkret vurdering. Hvis tilskuddet nedsættes helt, træffes der samtidig afgørelse om, at tilsagnet bortfalder. Stk. 2. Hvis der træffes afgørelse om en forholdsmæssig nedsættelse af tilskuddet, jf. stk. 1, kan der samtidig efter en konkret vurdering træffes afgørelse om en forholdsmæssig nedsættelse af tilskud i form af kompensation for tabt indkomst og udgifter i forbindelse med vedligeholdelse af minivådområdet. Stk. 3. Såfremt der træffes afgørelse om bortfald af tilsagn, skal udbetalt forskud tilbagebetales.",
      "valid_from": "2022-05-17",
      "valid_to": null
    },
    {
      "provision_ref": "8:20",
      "chapter": "8",
      "section": "20",
      "content": "§ 20. Tilskuddet nedsættes som følger, hvis projektet afsluttes efter datoen for projektets afslutning som fastsat i tilsagnet, jf. § 10, nr. 4: 1) 1-30 kalenderdage for sen afslutning af projektet medfører 5 % nedsættelse. 2) 31-60 kalenderdage for sen afslutning af projektet medfører 10 % nedsættelse. 3) 61-90 kalenderdage for sen afslutning af projektet medfører 15 % nedsættelse. 4) Mere end 90 kalenderdage for sen afslutning af projektet medfører bortfald af tilsagn og tilbagebetaling af eventuelt modtaget forskudsudbetaling. Stk. 2. Hvis anmodning om udbetaling indgives for sent, jf. § 15, stk. 3, træffes der afgørelse om nedsættelse af udbetalingen med 1 % pr. kalenderdags forsinkelse til og med den 20. kalenderdag. Ved forsinkelse på mere end 20 kalenderdage, træffes der afgørelse om 100 % nedsættelse af udbetalingen og bortfald af tilsagn samt tilbagebetaling af udbetalt forskud.",
      "valid_from": "2022-05-17",
      "valid_to": null
    },
    {
      "provision_ref": "8:21",
      "chapter": "8",
      "section": "21",
      "content": "§ 21. Der træffes afgørelse om nedsættelse af den samlede værdi af de tilskudsberettigede udgifter, hvis der konstateres manglende overholdelse af skiltning, jf. § 10, nr. 3, og som beskrevet i bilag III i Kommissionens Gennemførelsesforordning (EU) nr. 808/2014 af 17. juli 2014. Det tilskudsberettigede beløb nedsættes med 1 %, dog maksimalt 50.000 kr.",
      "valid_from": "2022-05-17",
      "valid_to": null
    },
    {
      "provision_ref": "8:22",
      "chapter": "8",
      "section": "22",
      "content": "§ 22. Tilskuddet kræves delvist tilbagebetalt, hvis forpligtelsen, jf. § 11, nr. 1, ikke overholdes. Der anvendes følgende procentsatser: 1) Hvis projektet er opretholdt i 0 dage eller op til 18 måneder, kræves 80 % af tilskuddet tilbagebetalt. 2) Hvis projektet er opretholdt i mere end 18 måneder, men op til 36 måneder, kræves 40 % af tilskuddet tilbagebetalt. 3) Hvis projektet er opretholdt i mere end 36 måneder, men mindre end 120 måneder, kræves 20 % af tilskuddet tilbagebetalt.",
      "valid_from": "2022-05-17",
      "valid_to": null
    },
    {
      "provision_ref": "9:23",
      "chapter": "9",
      "section": "23",
      "content": "§ 23. Bekendtgørelsen træder i kraft den 25. maj 2022. Stk. 2. Bekendtgørelsen finder ikke anvendelse for tilsagn, der er givet i medfør af bekendtgørelse nr. 653 af 14. april 2021 og bekendtgørelse nr. 143 af 25. februar 2020, og for ansøgninger om tilsagn, som er indgivet i medfør heraf og som ikke er færdigbehandlede.",
      "valid_from": "2022-05-17",
      "valid_to": null
    }
  ],
  "definitions": []
}
