{
  "id": "2025:523",
  "type": "statute",
  "title": "Bekendtgørelse om kritisk resistent salmonella hos fjerkræ, kvæg og grise",
  "short_name": "BEK H#LOKDOK04",
  "status": "in_force",
  "issued_date": "2025-05-22",
  "url": "https://www.retsinformation.dk/eli/lta/2025/523/xml",
  "description": "Retsinformation source. DocumentId=DC001884; AccessionNumber=B20250052305; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse fastsætter bestemmelser om håndtering og smitteopsporing ved fund af kritisk resistent salmonella i prøver udtaget i besætninger med fjerkræ, kvæg og grise i medfør af: 1) Bekendtgørelse om bekæmpelse af salmonella i konsumægsproducerende høns og opdræt hertil (konsumægsbekendtgørelsen). 2) Bekendtgørelse om bekæmpelse af salmonella i rugeægsproducerende høns og kalkuner samt opdræt hertil (rugeægsbekendtgørelsen). 3) Bekendtgørelse om forholdsregler vedrørende salmonellose hos fjerkræ, kontrol af salmonella i slagtefjerkræ og fjerkrækød samt kontrol af campylobacter i slagtekyllinger og kyllingekød (slagtefjerkræbekendtgørelsen). 4) Bekendtgørelse om salmonella hos kvæg og visse andre husdyr (kvægbekendtgørelsen). 5) Bekendtgørelse om overvågning og kontrol for salmonella i grisekød samt bekæmpelse af salmonellose hos grise (grisebekendtgørelsen)."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Denne bekendtgørelse finder anvendelse ved fund af salmonellabakterier, der er resistente over for antibiotika af typen fluorokinoloner og andre kinoloner, 3. og 4. generations cephalosporiner, colistin eller carbapenemer. Stk. 2. Bekendtgørelsen finder ikke anvendelse ved fund af colistinresistens i salmonellabakterier af serogruppe 9, defineret i White-Kaufmann-Le Minor skemaet."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. I denne bekendtgørelse forstås ved: 1) Besætningsansvarlig: Den, der i det Centrale Husdyrbrugsregister (CHR) er registreret som ejer/bruger af besætningen. 2) Ejendom: En bestemt geografisk beliggenhed med én eller flere besætninger identificeret ved et unikt nummer i det Centrale Husdyrbrugsregister (CHR). 3) En flok: Alt fjerkræ med samme sundhedsstatus, der holdes i samme rum eller samme indelukke, og som udgør en enkelt epidemiologisk enhed og som anvendes til samme formål. For fjerkræ i bursystemer omfatter dette alle dyr, der er fælles om en given luftmængde. 4) Et hus: Et rum eller et indelukke, hvori en flok er opstaldet og er adskilt fra andre flokke. 5) Officielt udpeget laboratorium: Et laboratorium, der er udpeget af Fødevarestyrelsen som et officielt laboratorium i henhold til Europa-Parlamentets og Rådets forordning (EU) 2017/625 af 15. marts 2017. 6) Valideret metode: En analysemetode valideret mod referencemetoden (EN/ISO 6579-1) i henhold til standarden ISO 16140 – Mikrobiologisk undersøgelse af fødevarer og foderstoffer – Protokol til validering af alternative metoder eller anden internationalt anerkendt protokol. Valideringen skal foretages af et internationalt anerkendt valideringsorgan, og metoden skal som minimum findes ligeværdig med referencemetoden."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Hvis der ved laboratorieundersøgelse af materiale fra en fjerkræbesætning påvises kritisk resistent salmonella, skal den besætningsansvarlige sikre, at 1) der gennemføres en smitteopsporing for den flok, hvori der er påvist kritisk resistent salmonella, og 2) gødning fra ejendommen ikke anvendes ved dyrkning af spiseklar frugt og grøntsager eller til græsningsarealer i den periode, hvor græsset bliver anvendt til foder. Stk. 2. Smitteopsporingen efter stk. 1 skal indeholde oplysninger om 1) antibiotikaforbrug i flokken inden for de seneste ni måneder, fra den positive prøve er udtaget, 2) hvorfra den besætningsansvarlige har modtaget fjerkræ til den pågældende flok, og 3) andre forhold, som kan have forårsaget smitten med kritisk resistent salmonella."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. En fjerkræbesætning med kritisk resistent salmonella kan erklæres fri herfor, når 1) flokken i de smittede huse er slagtet eller aflivet og enten destrueret eller anvendt til andet formål, som ikke medfører en smitterisiko, og 2) når det offentlige tilsyn fastsat efter bestemmelserne i konsumægsbekendtgørelsen, rugeægsbekendtgørelsen eller slagtefjerkræbekendtgørelsen er ophævet."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Hvis der ved laboratorieundersøgelse af materiale fra en kvæg- eller grisebesætning påvises kritisk resistent salmonella, skal den besætningsansvarlige sikre, at 1) der gennemføres en smitteopsporing på ejendommen, herunder kortlægning af antibiotikaforbrug og indkøb og/eller flytning af dyr eller materiale, og 2) gylle og gødning fra ejendommen ikke anvendes ved dyrkning af spiseklar frugt og grøntsager eller til græsningsarealer i den periode, hvor græsset bliver anvendt til foder. Stk. 2. Indgår besætningen i en kvægbedrift, skal smitteopsporingen inkludere alle besætninger i bedriften. Stk. 3. Smitteopsporingen efter stk. 1 skal indeholde oplysninger om 1) antibiotikaforbrug i besætningen inden for de seneste ni måneder, fra den positive prøve er udtaget, 2) hvorfra den besætningsansvarlige har modtaget dyr til den pågældende besætning, og 3) andre forhold, som kan have forårsaget smitten med kritisk resistent salmonella."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. En ejendom med en eller flere kvægbesætninger med kritisk resistent salmonella kan erklæres fri herfor, når 1) ejendommen ikke længere er under offentligt tilsyn i medfør af kvægbekendtgørelsen, og der af en dyrlæge eller under dennes ansvar er foretaget prøveudtagning for salmonellabakterier i besætningerne i henhold til bilag 1 med negativt resultat for kritisk resistent salmonella af andre typer end colistinresistent Salmonella Dublin, 2) besætningen er flyttet, slagtet eller slået ned, og rengøring samt desinfektion er godkendt af Fødevarestyrelsen, 3) stalde og kvægs opholdsområder har været tomme for dyr omfattet af kvægbekendtgørelsen i minimum 12 måneder regnet fra den dag stalden blev tom, eller 4) besætningen er i Salmonella Dublin-niveau 1, jf. reglerne i kvægbekendtgørelsen, såfremt det drejer sig om en kritisk resistent Salmonella Dublin. Stk. 2. Den besætningsansvarlige, der får udtaget prøver til bakteriologisk undersøgelse i medfør af stk. 1, nr. 1, skal sikre, at 1) prøverne sendes til analyse på et officielt udpeget laboratorium, der analyserer efter den seneste version af EN/ISO 6579-1 eller NMKL nr. 187 eller en analysemetode valideret mod referencemetoden (EN/ISO 6579-1), 2) positive resultater fra alternative metoder, der ikke er dyrkningsbaserede, suppleres med kultivering, så der fremkommer et isolat med henblik på resistensbestemmelse, og 3) resistensbestemmelse foretages efter de metoder, der fremgår af Kommissionens gennemførelsesafgørelse (EU) 2020/1729 af 17. november 2020 om overvågning og rapportering af antimikrobiel resistens hos zoonotiske og kommensale bakterier og om ophævelse af gennemførelsesafgørelse 2013/652/EU."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. En grisebesætning med kritisk resistent salmonella kan erklæres fri herfor, når 1) der to gange med mindst 45 dages mellemrum er udtaget og indsendt stibundsprøver til bakteriologisk undersøgelse for salmonella i besætningen i medfør af bilag 2 med negativt resultat for kritisk resistent salmonella, eller 2) besætningen er slagtet eller slået ned, og rengøring samt desinfektion er godkendt af Fødevarestyrelsen. Stk. 2. Prøver i medfør af stk. 1, nr. 1 skal udtages af en dyrlæge eller under dennes ansvar og kan undersøges som samleprøver efter Fødevarestyrelsens anvisninger. Stk. 3. Den besætningsansvarlige, der får udtaget prøver til bakteriologisk undersøgelse i medfør af stk. 1, nr. 1, skal sikre, at 1) prøverne sendes til analyse på et officielt udpeget laboratorium, der analyserer efter den seneste version af EN/ISO 6579-1 eller NMKL nr. 187 eller en analysemetode valideret mod referencemetoden (EN/ISO 6579-1), 2) positive resultater fra alternative metoder, der ikke er dyrkningsbaserede, suppleres med kultivering, så der fremkommer et isolat med henblik på resistensbestemmelse, og 3) resistensbestemmelse foretages efter de metoder, der fremgår af Kommissionens gennemførelsesafgørelse (EU) 2020/1729 af 17. november 2020 om overvågning og rapportering af antimikrobiel resistens hos zoonotiske og kommensale bakterier og om ophævelse af gennemførelsesafgørelse 2013/652/EU. Stk. 4. Den besætningsansvarlige skal sikre, at resultatet af de bakteriologiske prøver i medfør af stk. 1, nr. 1 indberettes til Fødevarestyrelsen med angivelse af følgende oplysninger: 1) Udtagelsesdato, 2) CHR-nummer, 3) navn og adresse på besætningen, 4) besætningsansvarliges bopælsadresse, hvis forskellig fra besætningsadressen, 5) besætningsstørrelse, 6) antal indsendte prøver og 7) om prøverne er undersøgt som samleprøver."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Ved fund af kritisk resistent salmonella i kød skal slagteriet foretage smitteopsporing med henblik på at identificere oprindelsesbesætningen. Stk. 2. Smitteopsporingen efter stk. 1 skal indeholde oplysninger om, 1) hvorvidt fundet af kritisk resistent salmonella er påvist i en enkeltprøve eller samleprøve, 2) hvorvidt fundet kan spores til en eller flere mulige besætninger samt deres CHR-nummer, og 3) andre forhold, som kan have forårsaget smitten med kritisk resistent salmonella."
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Den besætningsansvarlige eller det slagteri, der har fået påvist kritisk resistent salmonella, skal senest to måneder efter tidspunktet for påvisningen sikre, at smitteopsporing i henhold til denne bekendtgørelse indberettes til Fødevarestyrelsen ved udfyldelse af den digitale blanket på www.virk.dk, jf. dog § 12."
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Den besætningsansvarlige skal give meddelelse om fund af kritisk resistent salmonella til alle, der aftager dyr fra besætningen eller flokken."
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Kravet om at anvende den i § 10 nævnte digitale blanket gælder ikke for virksomheder og fysiske personer, der af kommunalbestyrelsen er fritaget for tilslutning til Offentlig Digital post, eller som ikke er omfattet af krav om CVR-nummer og derfor ikke er omfattet af krav om tilslutning til Offentlig Digital Post. Stk. 2. De af stk. 1 omfattede virksomheder og fysiske personer skal indsende de i § 4, stk. 2, § 6, stk. 3 eller § 9, stk. 2 oplistede oplysninger til Fødevarestyrelsen senest to måneder efter tidspunktet for påvisningen af kritisk resistent salmonella."
    },
    {
      "provision_ref": "6:13",
      "chapter": "6",
      "section": "13",
      "content": "§ 13. Alle udgifter, der afholdes i medfør af denne bekendtgørelse, er Fødevarestyrelsen uvedkommende."
    },
    {
      "provision_ref": "7:14",
      "chapter": "7",
      "section": "14",
      "content": "§ 14. Med bøde straffes den, der overtræder § 4, § 6, § 9, § 10, § 11 eller § 12, stk. 2. Stk. 2. Straffen kan stige til fængsel i indtil 2 år, hvis den ved handlingen eller undladelsen skete overtrædelse er begået med forsæt eller grov uagtsomhed, og der ved overtrædelsen er: 1) forvoldt skade på menneskers eller dyrs sundhed eller fremkaldt fare herfor, eller 2) opnået eller tilsigtet opnået en økonomisk fordel for den pågældende selv eller andre, herunder ved besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "8:15",
      "chapter": "8",
      "section": "15",
      "content": "§ 15. Bekendtgørelsen træder i kraft den 1. juli 2025. Stk. 2. Bekendtgørelse nr. 1357 af 24. november 2023 om kritisk resistent salmonella hos fjerkræ, kvæg og grise ophæves ."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse fastsætter bestemmelser om håndtering og smitteopsporing ved fund af kritisk resistent salmonella i prøver udtaget i besætninger med fjerkræ, kvæg og grise i medfør af: 1) Bekendtgørelse om bekæmpelse af salmonella i konsumægsproducerende høns og opdræt hertil (konsumægsbekendtgørelsen). 2) Bekendtgørelse om bekæmpelse af salmonella i rugeægsproducerende høns og kalkuner samt opdræt hertil (rugeægsbekendtgørelsen). 3) Bekendtgørelse om forholdsregler vedrørende salmonellose hos fjerkræ, kontrol af salmonella i slagtefjerkræ og fjerkrækød samt kontrol af campylobacter i slagtekyllinger og kyllingekød (slagtefjerkræbekendtgørelsen). 4) Bekendtgørelse om salmonella hos kvæg og visse andre husdyr (kvægbekendtgørelsen). 5) Bekendtgørelse om overvågning og kontrol for salmonella i grisekød samt bekæmpelse af salmonellose hos grise (grisebekendtgørelsen).",
      "valid_from": "2025-05-22",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Denne bekendtgørelse finder anvendelse ved fund af salmonellabakterier, der er resistente over for antibiotika af typen fluorokinoloner og andre kinoloner, 3. og 4. generations cephalosporiner, colistin eller carbapenemer. Stk. 2. Bekendtgørelsen finder ikke anvendelse ved fund af colistinresistens i salmonellabakterier af serogruppe 9, defineret i White-Kaufmann-Le Minor skemaet.",
      "valid_from": "2025-05-22",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. I denne bekendtgørelse forstås ved: 1) Besætningsansvarlig: Den, der i det Centrale Husdyrbrugsregister (CHR) er registreret som ejer/bruger af besætningen. 2) Ejendom: En bestemt geografisk beliggenhed med én eller flere besætninger identificeret ved et unikt nummer i det Centrale Husdyrbrugsregister (CHR). 3) En flok: Alt fjerkræ med samme sundhedsstatus, der holdes i samme rum eller samme indelukke, og som udgør en enkelt epidemiologisk enhed og som anvendes til samme formål. For fjerkræ i bursystemer omfatter dette alle dyr, der er fælles om en given luftmængde. 4) Et hus: Et rum eller et indelukke, hvori en flok er opstaldet og er adskilt fra andre flokke. 5) Officielt udpeget laboratorium: Et laboratorium, der er udpeget af Fødevarestyrelsen som et officielt laboratorium i henhold til Europa-Parlamentets og Rådets forordning (EU) 2017/625 af 15. marts 2017. 6) Valideret metode: En analysemetode valideret mod referencemetoden (EN/ISO 6579-1) i henhold til standarden ISO 16140 – Mikrobiologisk undersøgelse af fødevarer og foderstoffer – Protokol til validering af alternative metoder eller anden internationalt anerkendt protokol. Valideringen skal foretages af et internationalt anerkendt valideringsorgan, og metoden skal som minimum findes ligeværdig med referencemetoden.",
      "valid_from": "2025-05-22",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Hvis der ved laboratorieundersøgelse af materiale fra en fjerkræbesætning påvises kritisk resistent salmonella, skal den besætningsansvarlige sikre, at 1) der gennemføres en smitteopsporing for den flok, hvori der er påvist kritisk resistent salmonella, og 2) gødning fra ejendommen ikke anvendes ved dyrkning af spiseklar frugt og grøntsager eller til græsningsarealer i den periode, hvor græsset bliver anvendt til foder. Stk. 2. Smitteopsporingen efter stk. 1 skal indeholde oplysninger om 1) antibiotikaforbrug i flokken inden for de seneste ni måneder, fra den positive prøve er udtaget, 2) hvorfra den besætningsansvarlige har modtaget fjerkræ til den pågældende flok, og 3) andre forhold, som kan have forårsaget smitten med kritisk resistent salmonella.",
      "valid_from": "2025-05-22",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. En fjerkræbesætning med kritisk resistent salmonella kan erklæres fri herfor, når 1) flokken i de smittede huse er slagtet eller aflivet og enten destrueret eller anvendt til andet formål, som ikke medfører en smitterisiko, og 2) når det offentlige tilsyn fastsat efter bestemmelserne i konsumægsbekendtgørelsen, rugeægsbekendtgørelsen eller slagtefjerkræbekendtgørelsen er ophævet.",
      "valid_from": "2025-05-22",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Hvis der ved laboratorieundersøgelse af materiale fra en kvæg- eller grisebesætning påvises kritisk resistent salmonella, skal den besætningsansvarlige sikre, at 1) der gennemføres en smitteopsporing på ejendommen, herunder kortlægning af antibiotikaforbrug og indkøb og/eller flytning af dyr eller materiale, og 2) gylle og gødning fra ejendommen ikke anvendes ved dyrkning af spiseklar frugt og grøntsager eller til græsningsarealer i den periode, hvor græsset bliver anvendt til foder. Stk. 2. Indgår besætningen i en kvægbedrift, skal smitteopsporingen inkludere alle besætninger i bedriften. Stk. 3. Smitteopsporingen efter stk. 1 skal indeholde oplysninger om 1) antibiotikaforbrug i besætningen inden for de seneste ni måneder, fra den positive prøve er udtaget, 2) hvorfra den besætningsansvarlige har modtaget dyr til den pågældende besætning, og 3) andre forhold, som kan have forårsaget smitten med kritisk resistent salmonella.",
      "valid_from": "2025-05-22",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. En ejendom med en eller flere kvægbesætninger med kritisk resistent salmonella kan erklæres fri herfor, når 1) ejendommen ikke længere er under offentligt tilsyn i medfør af kvægbekendtgørelsen, og der af en dyrlæge eller under dennes ansvar er foretaget prøveudtagning for salmonellabakterier i besætningerne i henhold til bilag 1 med negativt resultat for kritisk resistent salmonella af andre typer end colistinresistent Salmonella Dublin, 2) besætningen er flyttet, slagtet eller slået ned, og rengøring samt desinfektion er godkendt af Fødevarestyrelsen, 3) stalde og kvægs opholdsområder har været tomme for dyr omfattet af kvægbekendtgørelsen i minimum 12 måneder regnet fra den dag stalden blev tom, eller 4) besætningen er i Salmonella Dublin-niveau 1, jf. reglerne i kvægbekendtgørelsen, såfremt det drejer sig om en kritisk resistent Salmonella Dublin. Stk. 2. Den besætningsansvarlige, der får udtaget prøver til bakteriologisk undersøgelse i medfør af stk. 1, nr. 1, skal sikre, at 1) prøverne sendes til analyse på et officielt udpeget laboratorium, der analyserer efter den seneste version af EN/ISO 6579-1 eller NMKL nr. 187 eller en analysemetode valideret mod referencemetoden (EN/ISO 6579-1), 2) positive resultater fra alternative metoder, der ikke er dyrkningsbaserede, suppleres med kultivering, så der fremkommer et isolat med henblik på resistensbestemmelse, og 3) resistensbestemmelse foretages efter de metoder, der fremgår af Kommissionens gennemførelsesafgørelse (EU) 2020/1729 af 17. november 2020 om overvågning og rapportering af antimikrobiel resistens hos zoonotiske og kommensale bakterier og om ophævelse af gennemførelsesafgørelse 2013/652/EU.",
      "valid_from": "2025-05-22",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. En grisebesætning med kritisk resistent salmonella kan erklæres fri herfor, når 1) der to gange med mindst 45 dages mellemrum er udtaget og indsendt stibundsprøver til bakteriologisk undersøgelse for salmonella i besætningen i medfør af bilag 2 med negativt resultat for kritisk resistent salmonella, eller 2) besætningen er slagtet eller slået ned, og rengøring samt desinfektion er godkendt af Fødevarestyrelsen. Stk. 2. Prøver i medfør af stk. 1, nr. 1 skal udtages af en dyrlæge eller under dennes ansvar og kan undersøges som samleprøver efter Fødevarestyrelsens anvisninger. Stk. 3. Den besætningsansvarlige, der får udtaget prøver til bakteriologisk undersøgelse i medfør af stk. 1, nr. 1, skal sikre, at 1) prøverne sendes til analyse på et officielt udpeget laboratorium, der analyserer efter den seneste version af EN/ISO 6579-1 eller NMKL nr. 187 eller en analysemetode valideret mod referencemetoden (EN/ISO 6579-1), 2) positive resultater fra alternative metoder, der ikke er dyrkningsbaserede, suppleres med kultivering, så der fremkommer et isolat med henblik på resistensbestemmelse, og 3) resistensbestemmelse foretages efter de metoder, der fremgår af Kommissionens gennemførelsesafgørelse (EU) 2020/1729 af 17. november 2020 om overvågning og rapportering af antimikrobiel resistens hos zoonotiske og kommensale bakterier og om ophævelse af gennemførelsesafgørelse 2013/652/EU. Stk. 4. Den besætningsansvarlige skal sikre, at resultatet af de bakteriologiske prøver i medfør af stk. 1, nr. 1 indberettes til Fødevarestyrelsen med angivelse af følgende oplysninger: 1) Udtagelsesdato, 2) CHR-nummer, 3) navn og adresse på besætningen, 4) besætningsansvarliges bopælsadresse, hvis forskellig fra besætningsadressen, 5) besætningsstørrelse, 6) antal indsendte prøver og 7) om prøverne er undersøgt som samleprøver.",
      "valid_from": "2025-05-22",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Ved fund af kritisk resistent salmonella i kød skal slagteriet foretage smitteopsporing med henblik på at identificere oprindelsesbesætningen. Stk. 2. Smitteopsporingen efter stk. 1 skal indeholde oplysninger om, 1) hvorvidt fundet af kritisk resistent salmonella er påvist i en enkeltprøve eller samleprøve, 2) hvorvidt fundet kan spores til en eller flere mulige besætninger samt deres CHR-nummer, og 3) andre forhold, som kan have forårsaget smitten med kritisk resistent salmonella.",
      "valid_from": "2025-05-22",
      "valid_to": null
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Den besætningsansvarlige eller det slagteri, der har fået påvist kritisk resistent salmonella, skal senest to måneder efter tidspunktet for påvisningen sikre, at smitteopsporing i henhold til denne bekendtgørelse indberettes til Fødevarestyrelsen ved udfyldelse af den digitale blanket på www.virk.dk, jf. dog § 12.",
      "valid_from": "2025-05-22",
      "valid_to": null
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Den besætningsansvarlige skal give meddelelse om fund af kritisk resistent salmonella til alle, der aftager dyr fra besætningen eller flokken.",
      "valid_from": "2025-05-22",
      "valid_to": null
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Kravet om at anvende den i § 10 nævnte digitale blanket gælder ikke for virksomheder og fysiske personer, der af kommunalbestyrelsen er fritaget for tilslutning til Offentlig Digital post, eller som ikke er omfattet af krav om CVR-nummer og derfor ikke er omfattet af krav om tilslutning til Offentlig Digital Post. Stk. 2. De af stk. 1 omfattede virksomheder og fysiske personer skal indsende de i § 4, stk. 2, § 6, stk. 3 eller § 9, stk. 2 oplistede oplysninger til Fødevarestyrelsen senest to måneder efter tidspunktet for påvisningen af kritisk resistent salmonella.",
      "valid_from": "2025-05-22",
      "valid_to": null
    },
    {
      "provision_ref": "6:13",
      "chapter": "6",
      "section": "13",
      "content": "§ 13. Alle udgifter, der afholdes i medfør af denne bekendtgørelse, er Fødevarestyrelsen uvedkommende.",
      "valid_from": "2025-05-22",
      "valid_to": null
    },
    {
      "provision_ref": "7:14",
      "chapter": "7",
      "section": "14",
      "content": "§ 14. Med bøde straffes den, der overtræder § 4, § 6, § 9, § 10, § 11 eller § 12, stk. 2. Stk. 2. Straffen kan stige til fængsel i indtil 2 år, hvis den ved handlingen eller undladelsen skete overtrædelse er begået med forsæt eller grov uagtsomhed, og der ved overtrædelsen er: 1) forvoldt skade på menneskers eller dyrs sundhed eller fremkaldt fare herfor, eller 2) opnået eller tilsigtet opnået en økonomisk fordel for den pågældende selv eller andre, herunder ved besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2025-05-22",
      "valid_to": null
    },
    {
      "provision_ref": "8:15",
      "chapter": "8",
      "section": "15",
      "content": "§ 15. Bekendtgørelsen træder i kraft den 1. juli 2025. Stk. 2. Bekendtgørelse nr. 1357 af 24. november 2023 om kritisk resistent salmonella hos fjerkræ, kvæg og grise ophæves .",
      "valid_from": "2025-05-22",
      "valid_to": null
    }
  ],
  "definitions": []
}
