{
  "id": "2009:720",
  "type": "statute",
  "title": "Bekendtgørelse af lov om krigsmateriel m.v.",
  "short_name": "LBK H#LOKDOK03",
  "status": "in_force",
  "issued_date": "2009-07-07",
  "url": "https://www.retsinformation.dk/eli/lta/2009/720/xml",
  "description": "Retsinformation source. DocumentId=AA004518; AccessionNumber=A20090072029; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Lovens regler om krigsmateriel finder anvendelse på: 1) Materiel, som er konstrueret til militær anvendelse, og som ikke finder civil anvendelse. 2) Skydevåben bortset fra våben, der er specielt konstrueret til jagtbrug, sportsbrug eller lignende. 3) Ammunition, som kan anvendes til militære formål. 4) Krudt og sprængstoffer. 5) Komponenter og dele, som er konstrueret til at anvendes i materiel m.v. som nævnt ovenfor, og som ikke finder civil anvendelse. Stk. 2. Virksomheder, som staten ejer, er ikke omfattet af loven."
    },
    {
      "provision_ref": "2",
      "section": "2",
      "content": "§ 2. Krigsmateriel må kun fremstilles, hvis justitsministeren giver tilladelse dertil. Justitsministeren fastsætter de nærmere vilkår for tilladelsen."
    },
    {
      "provision_ref": "3",
      "section": "3",
      "content": "§ 3. Det kræver særskilt tilladelse fra justitsministeren, hvis ejer- eller ledelsesforholdene m.v. i en virksomhed, der fremstiller krigsmateriel, når tilladelse meddeles efter § 2 eller på grund af efterfølgende ændringer, indebærer, at 1) en personligt drevet virksomhed har eller får en indehaver, der ikke er dansk statsborger, 2) aktieselskaber, anpartsselskaber, andelsselskaber el. lign. har eller får hjemsted uden for Danmark, 3) virksomheden har eller får direktører eller tegningsberettigede medarbejdere, som ikke er danske statsborgere, 4) andelen af virksomhedens bestyrelsesmedlemmer, som er danske statsborgere, er eller bliver mindre end 80 pct., 5) andelen af dansk ejet selskabskapital er eller bliver mindre end 60 pct., 6) udlændinge gennem ejerskab til selskabskapitalen repræsenterer eller kommer til at repræsentere over 20 pct. af stemmerne eller 7) udlændinge i øvrigt gennem besiddelse af kapital eller på anden måde har eller får bestemmende indflydelse på virksomheden."
    },
    {
      "provision_ref": "4",
      "section": "4",
      "content": "§ 4. Tilladelse efter § 3 meddeles, medmindre udenrigspolitiske eller sikkerhedsmæssige forhold taler herimod."
    },
    {
      "provision_ref": "5",
      "section": "5",
      "content": "§ 5. Justitsministeren kan fastsætte regler om form og indhold for ansøgninger om tilladelse efter §§ 2 og 3. Stk. 2. Tilladelser efter §§ 2 og 3 kan tilbagekaldes, når særlige forhold taler herfor."
    },
    {
      "provision_ref": "6",
      "section": "6",
      "content": "§ 6. Aktierne i et selskab, som fremstiller krigsmateriel, skal udstedes på navn."
    },
    {
      "provision_ref": "7",
      "section": "7",
      "content": "§ 7. Virksomheder, som fremstiller krigsmateriel, må kun optage udenlandske lån eller lån med udenlandsk garanti med tilladelse fra justitsministeren."
    },
    {
      "provision_ref": "8",
      "section": "8",
      "content": "§ 8. Justitsministeren afgiver hvert år til Det Udenrigspolitiske Nævn en beretning om antallet af tilladelser efter § 2 til fremstilling af krigsmateriel samt om, hvilke former for krigsmateriel tilladelserne omfatter."
    },
    {
      "provision_ref": "9",
      "section": "9",
      "content": "§ 9. Justitsministeren kan fastsætte regler om salg af krigsmateriel, herunder om, at salg kun må ske med ministerens tilladelse."
    },
    {
      "provision_ref": "10",
      "section": "10",
      "content": "§ 10. Virksomheder, som fremstiller krigsmateriel, er underkastet tilsyn af Statens Våbenkontrol. Stk. 2. Statens Våbenkontrol består af 5 medlemmer. Justitsministeren udnævner våbenkontrollens formand, og forsvarsministeren og økonomi- og erhvervsministeren udnævner hver 2 medlemmer. Stk. 3. Justitsministeren kan fastsætte en forretningsorden for våbenkontrollen."
    },
    {
      "provision_ref": "11",
      "section": "11",
      "content": "§ 11. Virksomheder, som fremstiller krigsmateriel, skal efter anmodning give Statens Våbenkontrol enhver oplysning om virksomheden og dens produktion, herunder om økonomiske og regnskabsmæssige forhold. Våbenkontrollen har adgang til forretningsbøger af enhver art, aktiebøger, regnskabsbilag, kontrakter og andet materiale, som efter våbenkontrollens skøn er nødvendigt for våbenkontrollen. Stk. 2. Virksomheden skal senest 3 måneder efter regnskabsårets slutning indsende årsregnskab til våbenkontrollen."
    },
    {
      "provision_ref": "12",
      "section": "12",
      "content": "§ 12. Statens Våbenkontrol eller de personer, som våbenkontrollen bemyndiger dertil, har, hvis det skønnes nødvendigt, til enhver tid uden retskendelse og mod behørig legitimation adgang til virksomheder, der fremstiller krigsmateriel, med henblik på at tilvejebringe oplysninger til brug for våbenkontrollens virksomhed. Stk. 2. Ansatte i virksomheden og dens indehaver skal efter våbenkontrollens bestemmelser yde våbenkontrollen vejledning og hjælp under tilsyn efter stk. 1."
    },
    {
      "provision_ref": "13",
      "section": "13",
      "content": "§ 13. Virksomheder, som har tilladelse til fremstilling af krigsmateriel, skal betale en årlig afgift til dækning af omkostningerne ved administration af denne lov. Stk. 2. Den samlede afgift andrager for perioden fra den 1. oktober 1990 til og med den 31. december 1990 55.000 kr., medens den for 1991 andrager 230.000 kr. Stk. 3. For efterfølgende år reguleres den samlede afgift i henhold til den af Danmarks Statistik beregnede ændring i den gennemsnitlige samlede årsløn for statsansatte for det foregående år. Stk. 4. Den enkelte virksomhed betaler en årlig grundafgift på 500 kr. Stk. 5. Den årlige afgift fordeles i øvrigt mellem virksomhederne i forhold til den enkelte virksomheds omsætningsmæssige andel af virksomhedernes samlede krigsmaterielproduktion."
    },
    {
      "provision_ref": "14",
      "section": "14",
      "content": "§ 14. Justitsministeren kan tillade, at en virksomhed, som fremstiller krigsmateriel, er undtaget fra bestemmelserne i §§ 2-7, hvis den 1) kun i ringe omfang fremstiller krigsmateriel, 2) udelukkende fremstiller sprængstoffer eller krudt eller 3) udelukkende beskæftiger sig med underordnede delprocesser i fremstillingen. Stk. 2. En tilladelse efter stk. 1 kan tilbagekaldes, hvis særlige forhold taler derfor."
    },
    {
      "provision_ref": "15",
      "section": "15",
      "content": "§ 15. Med bøde eller fængsel indtil 4 måneder straffes den, der 1) overtræder § 2, § 3, § 7, § 12, stk. 2, 2) tilsidesætter vilkår for en tilladelse eller 3) undlader efter anmodning at give oplysninger m.v. til Statens Våbenkontrol. Stk. 2. Straffen kan under skærpende omstændigheder stige til fængsel i indtil 1 år. Stk. 3. I forskrifter, der udstedes efter loven, kan der fastsættes straf af bøde for overtrædelse af bestemmelser i forskrifterne. Stk. 4. Er overtrædelsen begået af et aktieselskab, andelsselskab, anpartsselskab eller lignende, kan der pålægges selskabet som sådant bødeansvar."
    },
    {
      "provision_ref": "16-18",
      "section": "16-18",
      "content": "§§ 16-18. (Udelades) 1) Lovens §§ 16-18 er udeladt, da disse bestemmelser vedrører ændringer af den dagældende lov om arbejdsformidling og arbejdsløshedsforsikring m.v. , den dagældende bistandslov og den dagældende våbenlov."
    },
    {
      "provision_ref": "19",
      "section": "19",
      "content": "§ 19. Loven træder i kraft den 1. oktober 1990. Stk. 2. Lov om kontrol med tilvirkning af krigsmateriel m.m., jf. lovbekendtgørelse nr. 626 af 15. september 1986, ophæves. Stk. 3. Tilladelser til fremstilling af krigsmateriel, som er meddelt, bortfalder ikke ved lovens ikrafttræden."
    },
    {
      "provision_ref": "20",
      "section": "20",
      "content": "§ 20. Loven gælder ikke for Færøerne og Grønland. Loven kan ved kongelig anordning sættes i kraft for Færøerne eller Grønland med de afvigelser, som landsdelenes særlige forhold tilsiger."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Lovens regler om krigsmateriel finder anvendelse på: 1) Materiel, som er konstrueret til militær anvendelse, og som ikke finder civil anvendelse. 2) Skydevåben bortset fra våben, der er specielt konstrueret til jagtbrug, sportsbrug eller lignende. 3) Ammunition, som kan anvendes til militære formål. 4) Krudt og sprængstoffer. 5) Komponenter og dele, som er konstrueret til at anvendes i materiel m.v. som nævnt ovenfor, og som ikke finder civil anvendelse. Stk. 2. Virksomheder, som staten ejer, er ikke omfattet af loven.",
      "valid_from": "2009-07-07",
      "valid_to": null
    },
    {
      "provision_ref": "2",
      "section": "2",
      "content": "§ 2. Krigsmateriel må kun fremstilles, hvis justitsministeren giver tilladelse dertil. Justitsministeren fastsætter de nærmere vilkår for tilladelsen.",
      "valid_from": "2009-07-07",
      "valid_to": null
    },
    {
      "provision_ref": "3",
      "section": "3",
      "content": "§ 3. Det kræver særskilt tilladelse fra justitsministeren, hvis ejer- eller ledelsesforholdene m.v. i en virksomhed, der fremstiller krigsmateriel, når tilladelse meddeles efter § 2 eller på grund af efterfølgende ændringer, indebærer, at 1) en personligt drevet virksomhed har eller får en indehaver, der ikke er dansk statsborger, 2) aktieselskaber, anpartsselskaber, andelsselskaber el. lign. har eller får hjemsted uden for Danmark, 3) virksomheden har eller får direktører eller tegningsberettigede medarbejdere, som ikke er danske statsborgere, 4) andelen af virksomhedens bestyrelsesmedlemmer, som er danske statsborgere, er eller bliver mindre end 80 pct., 5) andelen af dansk ejet selskabskapital er eller bliver mindre end 60 pct., 6) udlændinge gennem ejerskab til selskabskapitalen repræsenterer eller kommer til at repræsentere over 20 pct. af stemmerne eller 7) udlændinge i øvrigt gennem besiddelse af kapital eller på anden måde har eller får bestemmende indflydelse på virksomheden.",
      "valid_from": "2009-07-07",
      "valid_to": null
    },
    {
      "provision_ref": "4",
      "section": "4",
      "content": "§ 4. Tilladelse efter § 3 meddeles, medmindre udenrigspolitiske eller sikkerhedsmæssige forhold taler herimod.",
      "valid_from": "2009-07-07",
      "valid_to": null
    },
    {
      "provision_ref": "5",
      "section": "5",
      "content": "§ 5. Justitsministeren kan fastsætte regler om form og indhold for ansøgninger om tilladelse efter §§ 2 og 3. Stk. 2. Tilladelser efter §§ 2 og 3 kan tilbagekaldes, når særlige forhold taler herfor.",
      "valid_from": "2009-07-07",
      "valid_to": null
    },
    {
      "provision_ref": "6",
      "section": "6",
      "content": "§ 6. Aktierne i et selskab, som fremstiller krigsmateriel, skal udstedes på navn.",
      "valid_from": "2009-07-07",
      "valid_to": null
    },
    {
      "provision_ref": "7",
      "section": "7",
      "content": "§ 7. Virksomheder, som fremstiller krigsmateriel, må kun optage udenlandske lån eller lån med udenlandsk garanti med tilladelse fra justitsministeren.",
      "valid_from": "2009-07-07",
      "valid_to": null
    },
    {
      "provision_ref": "8",
      "section": "8",
      "content": "§ 8. Justitsministeren afgiver hvert år til Det Udenrigspolitiske Nævn en beretning om antallet af tilladelser efter § 2 til fremstilling af krigsmateriel samt om, hvilke former for krigsmateriel tilladelserne omfatter.",
      "valid_from": "2009-07-07",
      "valid_to": null
    },
    {
      "provision_ref": "9",
      "section": "9",
      "content": "§ 9. Justitsministeren kan fastsætte regler om salg af krigsmateriel, herunder om, at salg kun må ske med ministerens tilladelse.",
      "valid_from": "2009-07-07",
      "valid_to": null
    },
    {
      "provision_ref": "10",
      "section": "10",
      "content": "§ 10. Virksomheder, som fremstiller krigsmateriel, er underkastet tilsyn af Statens Våbenkontrol. Stk. 2. Statens Våbenkontrol består af 5 medlemmer. Justitsministeren udnævner våbenkontrollens formand, og forsvarsministeren og økonomi- og erhvervsministeren udnævner hver 2 medlemmer. Stk. 3. Justitsministeren kan fastsætte en forretningsorden for våbenkontrollen.",
      "valid_from": "2009-07-07",
      "valid_to": null
    },
    {
      "provision_ref": "11",
      "section": "11",
      "content": "§ 11. Virksomheder, som fremstiller krigsmateriel, skal efter anmodning give Statens Våbenkontrol enhver oplysning om virksomheden og dens produktion, herunder om økonomiske og regnskabsmæssige forhold. Våbenkontrollen har adgang til forretningsbøger af enhver art, aktiebøger, regnskabsbilag, kontrakter og andet materiale, som efter våbenkontrollens skøn er nødvendigt for våbenkontrollen. Stk. 2. Virksomheden skal senest 3 måneder efter regnskabsårets slutning indsende årsregnskab til våbenkontrollen.",
      "valid_from": "2009-07-07",
      "valid_to": null
    },
    {
      "provision_ref": "12",
      "section": "12",
      "content": "§ 12. Statens Våbenkontrol eller de personer, som våbenkontrollen bemyndiger dertil, har, hvis det skønnes nødvendigt, til enhver tid uden retskendelse og mod behørig legitimation adgang til virksomheder, der fremstiller krigsmateriel, med henblik på at tilvejebringe oplysninger til brug for våbenkontrollens virksomhed. Stk. 2. Ansatte i virksomheden og dens indehaver skal efter våbenkontrollens bestemmelser yde våbenkontrollen vejledning og hjælp under tilsyn efter stk. 1.",
      "valid_from": "2009-07-07",
      "valid_to": null
    },
    {
      "provision_ref": "13",
      "section": "13",
      "content": "§ 13. Virksomheder, som har tilladelse til fremstilling af krigsmateriel, skal betale en årlig afgift til dækning af omkostningerne ved administration af denne lov. Stk. 2. Den samlede afgift andrager for perioden fra den 1. oktober 1990 til og med den 31. december 1990 55.000 kr., medens den for 1991 andrager 230.000 kr. Stk. 3. For efterfølgende år reguleres den samlede afgift i henhold til den af Danmarks Statistik beregnede ændring i den gennemsnitlige samlede årsløn for statsansatte for det foregående år. Stk. 4. Den enkelte virksomhed betaler en årlig grundafgift på 500 kr. Stk. 5. Den årlige afgift fordeles i øvrigt mellem virksomhederne i forhold til den enkelte virksomheds omsætningsmæssige andel af virksomhedernes samlede krigsmaterielproduktion.",
      "valid_from": "2009-07-07",
      "valid_to": null
    },
    {
      "provision_ref": "14",
      "section": "14",
      "content": "§ 14. Justitsministeren kan tillade, at en virksomhed, som fremstiller krigsmateriel, er undtaget fra bestemmelserne i §§ 2-7, hvis den 1) kun i ringe omfang fremstiller krigsmateriel, 2) udelukkende fremstiller sprængstoffer eller krudt eller 3) udelukkende beskæftiger sig med underordnede delprocesser i fremstillingen. Stk. 2. En tilladelse efter stk. 1 kan tilbagekaldes, hvis særlige forhold taler derfor.",
      "valid_from": "2009-07-07",
      "valid_to": null
    },
    {
      "provision_ref": "15",
      "section": "15",
      "content": "§ 15. Med bøde eller fængsel indtil 4 måneder straffes den, der 1) overtræder § 2, § 3, § 7, § 12, stk. 2, 2) tilsidesætter vilkår for en tilladelse eller 3) undlader efter anmodning at give oplysninger m.v. til Statens Våbenkontrol. Stk. 2. Straffen kan under skærpende omstændigheder stige til fængsel i indtil 1 år. Stk. 3. I forskrifter, der udstedes efter loven, kan der fastsættes straf af bøde for overtrædelse af bestemmelser i forskrifterne. Stk. 4. Er overtrædelsen begået af et aktieselskab, andelsselskab, anpartsselskab eller lignende, kan der pålægges selskabet som sådant bødeansvar.",
      "valid_from": "2009-07-07",
      "valid_to": null
    },
    {
      "provision_ref": "16-18",
      "section": "16-18",
      "content": "§§ 16-18. (Udelades) 1) Lovens §§ 16-18 er udeladt, da disse bestemmelser vedrører ændringer af den dagældende lov om arbejdsformidling og arbejdsløshedsforsikring m.v. , den dagældende bistandslov og den dagældende våbenlov.",
      "valid_from": "2009-07-07",
      "valid_to": null
    },
    {
      "provision_ref": "19",
      "section": "19",
      "content": "§ 19. Loven træder i kraft den 1. oktober 1990. Stk. 2. Lov om kontrol med tilvirkning af krigsmateriel m.m., jf. lovbekendtgørelse nr. 626 af 15. september 1986, ophæves. Stk. 3. Tilladelser til fremstilling af krigsmateriel, som er meddelt, bortfalder ikke ved lovens ikrafttræden.",
      "valid_from": "2009-07-07",
      "valid_to": null
    },
    {
      "provision_ref": "20",
      "section": "20",
      "content": "§ 20. Loven gælder ikke for Færøerne og Grønland. Loven kan ved kongelig anordning sættes i kraft for Færøerne eller Grønland med de afvigelser, som landsdelenes særlige forhold tilsiger.",
      "valid_from": "2009-07-07",
      "valid_to": null
    }
  ],
  "definitions": []
}
