{
  "id": "2025:405",
  "type": "statute",
  "title": "Lov om ændring af sundhedsloven (Oprettelse af et nyt abortnævn m.v.)",
  "short_name": "LOV Æ#LOKDOK02",
  "status": "in_force",
  "issued_date": "2025-04-29",
  "url": "https://www.retsinformation.dk/eli/lta/2025/405/xml",
  "description": "Retsinformation source. DocumentId=DI001444; AccessionNumber=A20250040530; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "97",
      "section": "97",
      "content": "§ 97. Indenrigs- og sundhedsministeren opretter Abortnævnet, der træffer afgørelse i sager om anmodning om tilladelse til abort og fosterreduktion efter § 94, § 95, stk. 2 og 3, og § 99 a, stk. 1 og 2. Abortnævnet er i sin virksomhed uafhængigt af instruktioner om den enkelte sags behandling og afgørelse. Stk. 2. Styrelsen for Patientklager stiller sekretariatsbistand til rådighed for Abortnævnet. Stk. 3. Abortnævnets afgørelser kan indbringes for Abor‍tankenævnet, jf. § 98. Stk. 4. Indenrigs- og sundhedsministeren fastsætter efter forhandling med Abortnævnet en forretningsorden for nævnet."
    },
    {
      "provision_ref": "97a",
      "section": "97a",
      "content": "§ 97 a. Abortnævnet består af 1 formand, et antal næstformænd og øvrige medlemmer. Indenrigs- og sundhedsministeren fastsætter antallet af næstformænd og øvrige medlemmer. Stk. 2. Indenrigs- og sundhedsministeren beskikker Abortnævnets formand og næstformænd, som skal have bestået juridisk kandidateksamen. Stk. 3. Indenrigs- og sundhedsministeren beskikker nævnets øvrige medlemmer med henholdsvis lægefaglige og socialfaglige kompetencer. Nævnets lægefaglige medlemmer skal være speciallæger i gynækologi og obstetrik eller psykiatri og beskikkes efter indstilling fra Lægeforeningen. Nævnets socialfaglige medlemmer beskikkes efter indstilling fra Dansk Psykolog Forening og Dansk Socialrådgiverforening. Der beskikkes mindst 1 medlem efter indstilling fra hver forening. Stk. 4. Formanden, næstformændene og de øvrige medlemmer beskikkes for en periode på 4 år. Genbeskikkelse kan finde sted. Udtræder formanden, en næstformand eller et øvrigt medlem i perioden, sker beskikkelse af et nyt medlem for den resterende del af perioden. Stk. 5. Abortnævnet er beslutningsdygtigt, når det er sammensat af formanden eller 1 næstformand og 2 øvrige medlemmer. Sekretariatet for Abortnævnet beslutter, hvilke medlemmer der skal deltage i nævnets afgørelse af den enkelte sag. Stk. 6. Afgørelse i Abortnævnet træffes ved stemmeflertal. Ved dissens skal afgørelsen indeholde en tilkendegivelse af mindretallets vurdering."
    },
    {
      "provision_ref": "98",
      "section": "98",
      "content": "§ 98. Indenrigs- og sundhedsministeren opretter Abor‍tankenævnet, der træffer afgørelse i sager, som er indbragt efter § 97, stk. 3. Abortankenævnet er i sin virksomhed uafhængigt af instruktioner om den enkelte sags behandling og afgørelse. Stk. 2. Styrelsen for Patientklager stiller sekretariatsbistand til rådighed for Abortankenævnet. Stk. 3. Abortankenævnets afgørelser kan ikke indbringes for anden administrativ myndighed. Stk. 4. Indenrigs- og sundhedsministeren fastsætter efter forhandling med Abortankenævnet en forretningsorden for nævnet."
    },
    {
      "provision_ref": "98a",
      "section": "98a",
      "content": "§ 98 a. Abortankenævnet består af 1 formand, et antal næstformænd og øvrige medlemmer. Indenrigs- og sundhedsministeren fastsætter antallet af næstformænd og øvrige medlemmer. Stk. 2. Indenrigs- og sundhedsministeren beskikker Abor‍tankenævnets formand og næstformænd, som skal være dommere. Stk. 3. Indenrigs- og sundhedsministeren beskikker nævnets øvrige medlemmer med henholdsvis lægefaglige og socialfaglige kompetencer. Nævnets lægefaglige medlemmer skal være speciallæger i gynækologi og obstetrik eller psykiatri og beskikkes efter indstilling fra Lægeforeningen. Nævnets socialfaglige medlemmer beskikkes efter indstilling fra Dansk Psykolog Forening og Dansk Socialrådgiverforening. Der beskikkes mindst 1 medlem efter indstilling fra hver forening. Stk. 4. Formanden, næstformændene og de øvrige medlemmer beskikkes for en periode på 4 år. Genbeskikkelse kan finde sted. Udtræder formanden, en næstformand eller et øvrigt medlem i perioden, sker beskikkelse af et nyt medlem for den resterende del af perioden. Stk. 5. Abortankenævnet er beslutningsdygtigt, når det er sammensat af formanden eller 1 næstformand og 2 øvrige medlemmer. Sekretariatet for Abortankenævnet beslutter, hvilke medlemmer der skal deltage i nævnets afgørelse af den enkelte sag. Stk. 6. Afgørelse i Abortankenævnet træffes ved stemmeflertal. Ved dissens skal afgørelsen indeholde en tilkendegivelse af mindretallets vurdering."
    },
    {
      "provision_ref": "99a",
      "section": "99a",
      "content": "§ 99 a. Er den gravide kvinde på grund af svær psykisk lidelse med realitetstab eller manglende indsigt, forstyrrelse af intellektuel udvikling eller af anden grund ude af stand til at forstå betydningen af indgrebet, kan Abortnævnet, når omstændighederne taler derfor, give tilladelse til abort eller fosterreduktion efter anmodning fra en særligt beskikket værge. For beskikkelsen af denne værge finder bestemmelsen i værgemålslovens § 50 tilsvarende anvendelse. Stk. 2. Abortnævnet kan, når omstændighederne taler derfor, tillade, at samtykke ikke indhentes fra forældremyndighedens indehaver, eller give tilladelse til abort eller fosterreduktion, selv om samtykke efter § 99, stk. 2, nægtes. Stk. 3. Abortnævnets afgørelser efter stk. 1 og 2 kan indbringes for Abortankenævnet af den gravide kvinde, værgen eller forældremyndighedens indehaver."
    },
    {
      "provision_ref": "100",
      "section": "100",
      "content": "§ 100. Anmodning om abort eller fosterreduktion fremsættes over for en læge. Stk. 2. Lægen skal gøre den gravide kvinde opmærksom på, at den gravide kvinde ved henvendelse til regionsrådet eller bopælskommunen kan få vejledning om mulighederne for støtte til gennemførelse af graviditeten og støtte efter barnets fødsel. Stk. 3. Skønner lægen, at betingelserne for abort eller fosterreduktion i § 92, § 92 a, stk. 1 og 2, § 93, § 95, stk. 1, eller § 96 ikke er opfyldt, skal lægen straks forelægge den gravide kvindes anmodning om tilladelse til abort eller fosterreduktion med relevant journalmateriale og en udtalelse herom for Abortnævnet. Stk. 4. Den gravide kvinde skal af lægen vejledes om retten til en støttesamtale forud for og efter indgrebet. Støttesamtalen kan foretages af sundhedspersoner eller hos relevante civilsamfundsorganisationer. Stk. 5. Fremsættes anmodningen om tilladelse til abort begrundet i omstændigheder som nævnt i § 94, stk. 1, nr. 1, eller fosterreduktion begrundet i omstændigheder som nævnt i § 95, stk. 3, skal lægen vejlede den gravide kvinde om muligheden for at få rådgivning hos relevante civilsamfundsorganisationer, herunder patientforeninger og handica‍porganisationer. Stk. 6. Indenrigs- og sundhedsministeren kan fastsætte nærmere regler om rådgivning og vejledning til gravide kvinder og fremsættelse af anmodning om tilladelse til abort efter stk. 2-5."
    },
    {
      "provision_ref": "100a",
      "section": "100a",
      "content": "§ 100 a. Ved tilladelse til abort eller fosterreduktion skal den gravide kvinde af Abortnævnet eller Abortankenævnet vejledes om retten til en støttesamtale forud for og efter indgrebet. Støttesamtalen kan foretages af sundhedspersoner eller hos relevante civilsamfundsorganisationer. Stk. 2. Ved afslag på anmodning om tilladelse til abort eller fosterreduktion skal Abortnævnet eller Abortankenævnet vejlede den gravide kvinde om muligheden for at få en støttesamtale hos relevante civilsamfundsorganisationer, herunder patientforeninger og handicaporganisationer. Stk. 3. Indenrigs- og sundhedsministeren kan fastsætte nærmere regler om rådgivning og vejledning til gravide kvinder efter stk. 1 og 2."
    }
  ],
  "provision_versions": [
    {
      "provision_ref": "97",
      "section": "97",
      "content": "§ 97. Indenrigs- og sundhedsministeren opretter Abortnævnet, der træffer afgørelse i sager om anmodning om tilladelse til abort og fosterreduktion efter § 94, § 95, stk. 2 og 3, og § 99 a, stk. 1 og 2. Abortnævnet er i sin virksomhed uafhængigt af instruktioner om den enkelte sags behandling og afgørelse. Stk. 2. Styrelsen for Patientklager stiller sekretariatsbistand til rådighed for Abortnævnet. Stk. 3. Abortnævnets afgørelser kan indbringes for Abor‍tankenævnet, jf. § 98. Stk. 4. Indenrigs- og sundhedsministeren fastsætter efter forhandling med Abortnævnet en forretningsorden for nævnet.",
      "valid_from": "2025-04-29",
      "valid_to": null
    },
    {
      "provision_ref": "97a",
      "section": "97a",
      "content": "§ 97 a. Abortnævnet består af 1 formand, et antal næstformænd og øvrige medlemmer. Indenrigs- og sundhedsministeren fastsætter antallet af næstformænd og øvrige medlemmer. Stk. 2. Indenrigs- og sundhedsministeren beskikker Abortnævnets formand og næstformænd, som skal have bestået juridisk kandidateksamen. Stk. 3. Indenrigs- og sundhedsministeren beskikker nævnets øvrige medlemmer med henholdsvis lægefaglige og socialfaglige kompetencer. Nævnets lægefaglige medlemmer skal være speciallæger i gynækologi og obstetrik eller psykiatri og beskikkes efter indstilling fra Lægeforeningen. Nævnets socialfaglige medlemmer beskikkes efter indstilling fra Dansk Psykolog Forening og Dansk Socialrådgiverforening. Der beskikkes mindst 1 medlem efter indstilling fra hver forening. Stk. 4. Formanden, næstformændene og de øvrige medlemmer beskikkes for en periode på 4 år. Genbeskikkelse kan finde sted. Udtræder formanden, en næstformand eller et øvrigt medlem i perioden, sker beskikkelse af et nyt medlem for den resterende del af perioden. Stk. 5. Abortnævnet er beslutningsdygtigt, når det er sammensat af formanden eller 1 næstformand og 2 øvrige medlemmer. Sekretariatet for Abortnævnet beslutter, hvilke medlemmer der skal deltage i nævnets afgørelse af den enkelte sag. Stk. 6. Afgørelse i Abortnævnet træffes ved stemmeflertal. Ved dissens skal afgørelsen indeholde en tilkendegivelse af mindretallets vurdering.",
      "valid_from": "2025-04-29",
      "valid_to": null
    },
    {
      "provision_ref": "98",
      "section": "98",
      "content": "§ 98. Indenrigs- og sundhedsministeren opretter Abor‍tankenævnet, der træffer afgørelse i sager, som er indbragt efter § 97, stk. 3. Abortankenævnet er i sin virksomhed uafhængigt af instruktioner om den enkelte sags behandling og afgørelse. Stk. 2. Styrelsen for Patientklager stiller sekretariatsbistand til rådighed for Abortankenævnet. Stk. 3. Abortankenævnets afgørelser kan ikke indbringes for anden administrativ myndighed. Stk. 4. Indenrigs- og sundhedsministeren fastsætter efter forhandling med Abortankenævnet en forretningsorden for nævnet.",
      "valid_from": "2025-04-29",
      "valid_to": null
    },
    {
      "provision_ref": "98a",
      "section": "98a",
      "content": "§ 98 a. Abortankenævnet består af 1 formand, et antal næstformænd og øvrige medlemmer. Indenrigs- og sundhedsministeren fastsætter antallet af næstformænd og øvrige medlemmer. Stk. 2. Indenrigs- og sundhedsministeren beskikker Abor‍tankenævnets formand og næstformænd, som skal være dommere. Stk. 3. Indenrigs- og sundhedsministeren beskikker nævnets øvrige medlemmer med henholdsvis lægefaglige og socialfaglige kompetencer. Nævnets lægefaglige medlemmer skal være speciallæger i gynækologi og obstetrik eller psykiatri og beskikkes efter indstilling fra Lægeforeningen. Nævnets socialfaglige medlemmer beskikkes efter indstilling fra Dansk Psykolog Forening og Dansk Socialrådgiverforening. Der beskikkes mindst 1 medlem efter indstilling fra hver forening. Stk. 4. Formanden, næstformændene og de øvrige medlemmer beskikkes for en periode på 4 år. Genbeskikkelse kan finde sted. Udtræder formanden, en næstformand eller et øvrigt medlem i perioden, sker beskikkelse af et nyt medlem for den resterende del af perioden. Stk. 5. Abortankenævnet er beslutningsdygtigt, når det er sammensat af formanden eller 1 næstformand og 2 øvrige medlemmer. Sekretariatet for Abortankenævnet beslutter, hvilke medlemmer der skal deltage i nævnets afgørelse af den enkelte sag. Stk. 6. Afgørelse i Abortankenævnet træffes ved stemmeflertal. Ved dissens skal afgørelsen indeholde en tilkendegivelse af mindretallets vurdering.",
      "valid_from": "2025-04-29",
      "valid_to": null
    },
    {
      "provision_ref": "99a",
      "section": "99a",
      "content": "§ 99 a. Er den gravide kvinde på grund af svær psykisk lidelse med realitetstab eller manglende indsigt, forstyrrelse af intellektuel udvikling eller af anden grund ude af stand til at forstå betydningen af indgrebet, kan Abortnævnet, når omstændighederne taler derfor, give tilladelse til abort eller fosterreduktion efter anmodning fra en særligt beskikket værge. For beskikkelsen af denne værge finder bestemmelsen i værgemålslovens § 50 tilsvarende anvendelse. Stk. 2. Abortnævnet kan, når omstændighederne taler derfor, tillade, at samtykke ikke indhentes fra forældremyndighedens indehaver, eller give tilladelse til abort eller fosterreduktion, selv om samtykke efter § 99, stk. 2, nægtes. Stk. 3. Abortnævnets afgørelser efter stk. 1 og 2 kan indbringes for Abortankenævnet af den gravide kvinde, værgen eller forældremyndighedens indehaver.",
      "valid_from": "2025-04-29",
      "valid_to": null
    },
    {
      "provision_ref": "100",
      "section": "100",
      "content": "§ 100. Anmodning om abort eller fosterreduktion fremsættes over for en læge. Stk. 2. Lægen skal gøre den gravide kvinde opmærksom på, at den gravide kvinde ved henvendelse til regionsrådet eller bopælskommunen kan få vejledning om mulighederne for støtte til gennemførelse af graviditeten og støtte efter barnets fødsel. Stk. 3. Skønner lægen, at betingelserne for abort eller fosterreduktion i § 92, § 92 a, stk. 1 og 2, § 93, § 95, stk. 1, eller § 96 ikke er opfyldt, skal lægen straks forelægge den gravide kvindes anmodning om tilladelse til abort eller fosterreduktion med relevant journalmateriale og en udtalelse herom for Abortnævnet. Stk. 4. Den gravide kvinde skal af lægen vejledes om retten til en støttesamtale forud for og efter indgrebet. Støttesamtalen kan foretages af sundhedspersoner eller hos relevante civilsamfundsorganisationer. Stk. 5. Fremsættes anmodningen om tilladelse til abort begrundet i omstændigheder som nævnt i § 94, stk. 1, nr. 1, eller fosterreduktion begrundet i omstændigheder som nævnt i § 95, stk. 3, skal lægen vejlede den gravide kvinde om muligheden for at få rådgivning hos relevante civilsamfundsorganisationer, herunder patientforeninger og handica‍porganisationer. Stk. 6. Indenrigs- og sundhedsministeren kan fastsætte nærmere regler om rådgivning og vejledning til gravide kvinder og fremsættelse af anmodning om tilladelse til abort efter stk. 2-5.",
      "valid_from": "2025-04-29",
      "valid_to": null
    },
    {
      "provision_ref": "100a",
      "section": "100a",
      "content": "§ 100 a. Ved tilladelse til abort eller fosterreduktion skal den gravide kvinde af Abortnævnet eller Abortankenævnet vejledes om retten til en støttesamtale forud for og efter indgrebet. Støttesamtalen kan foretages af sundhedspersoner eller hos relevante civilsamfundsorganisationer. Stk. 2. Ved afslag på anmodning om tilladelse til abort eller fosterreduktion skal Abortnævnet eller Abortankenævnet vejlede den gravide kvinde om muligheden for at få en støttesamtale hos relevante civilsamfundsorganisationer, herunder patientforeninger og handicaporganisationer. Stk. 3. Indenrigs- og sundhedsministeren kan fastsætte nærmere regler om rådgivning og vejledning til gravide kvinder efter stk. 1 og 2.",
      "valid_from": "2025-04-29",
      "valid_to": null
    }
  ],
  "definitions": []
}
