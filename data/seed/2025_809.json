{
  "id": "2025:809",
  "type": "statute",
  "title": "Bekendtgørelse om Ophavsretslicensnævnet",
  "short_name": "BEK H#LOKDOK04",
  "status": "in_force",
  "issued_date": "2025-06-19",
  "url": "https://www.retsinformation.dk/eli/lta/2025/809/xml",
  "description": "Retsinformation source. DocumentId=AK002401; AccessionNumber=B20250080905; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Efter ophavsretslovens § 47, stk. 2, kan Ophavsretslicensnævnet træffe afgørelse i henhold til ophavsretslovens § 11 c, stk. 3, § 13, § 13 a, stk. 5, og § 14, § 16 b, § 17 d, stk. 3, § 18, stk. 1, § 24 a, § 29 a, stk. 3, § 30, § 33, § 35, stk. 7, § 48, stk. 1-3, § 51, stk. 2, § 52 a, stk. 8, § 52 b, stk. 4, § 52 c, stk. 6, § 55 c, § 68, § 75 a, stk. 3, og § 75 d. Nævnets afgørelser kan ikke indbringes for anden administrativ myndighed."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Efter ophavsretslovens § 47, stk. 1, nedsætter kulturministeren for 5-årige perioder Ophavsretslicensnævnet. Nævnet består af en formand og 2 andre medlemmer, som udpeges af kulturministeren. Formanden skal være en højesteretsdommer, og et af medlemmerne, der skal være advokat, udnævnes efter forhandling med Advokatrådet. Stk. 2. For hvert medlem udnævner kulturministeren en suppleant. Suppleanten deltager i nævnets behandling af en sag i tilfælde af, at medlemmet har forfald eller af anden årsag er forhindret i at deltage. Suppleanterne udnævnes efter samme regler som medlemmerne, jf. stk. 1, 2. pkt. Stk. 3. Hvis både et medlem og dennes suppleant er forhindrede i at deltage i behandlingen af en sag, kan kulturministeren ad hoc udnævne en suppleant til at deltage i den konkrete sag. Suppleanten udnævnt ad hoc udnævnes efter de samme regler som medlemmerne, jf. stk. 1, 2. og 3. pkt."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Slots- og Kulturstyrelsen stiller sekretærbistand til rådighed for nævnet."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Nævnets formand tilrettelægger sammen med sekretariatet nævnets arbejde. Nævnets formand leder nævnets møder. Stk. 2. Tid og sted for nævnets møder fastsættes af formanden. Sekretariatet sørger for indkaldelse til møder og påser, at de sager, der er indbragt for nævnet, fremmes med tilstrækkelig hurtighed. Stk. 3. Procesledende beslutninger træffes af formanden. Stk. 4. Nævnets møder, herunder mundtlige forhandlinger, er ikke offentlige, medmindre formanden træffer anden beslutning, efter at have hørt sagens parter."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Forvaltningsloven finder anvendelse for Ophavsretslicensnævnet."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Meddelelse om inhabilitet skal så vidt muligt gives til de øvrige nævnsmedlemmer i så god tid før et møde i nævnet, at en suppleant kan deltage i behandlingen af sagen."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. En sag indbringes for nævnet ved, at en klage indgives skriftligt til Slots -og Kulturstyrelsen som sekretariat for nævnet. Stk. 2. Klagen skal indeholde 1) klagerens påstand, 2) en angivelse af den eller de bestemmelser i ophavsretsloven, som klagen støttes på, og 3) en nærmere begrundelse for klagen og oplysninger til støtte herfor. Stk. 3. Ved en klage, som ikke opfylder kravene i stk. 2, kan sekretariatet fastsætte en frist for at indsende de manglende oplysninger. Nævnet kan afvise klagen, hvis oplysningerne ikke indsendes inden den fastsatte frist."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Nævnet, eller formanden på nævnets vegne, afviser klager, der ikke er omfattet af nævnets kompetence, jf. ophavsretslovens § 47, stk. 2, eller som ikke er indgivet af en klageberettiget."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Efter modtagelse af en klage oplyser sekretariatet klager om det forventede sagsbehandlingsforløb. Stk. 2. Sekretariatet videresender kopi af klagen til indklagede og fastsætter en frist på fire uger til at fremkomme med bemærkninger til klagen. Stk. 3. Sekretariatet kan under særlige omstændigheder fastsætte en længere frist eller forlænge en allerede fastsat frist. Stk. 4. Sekretariatet kan endvidere fastsætte frister for evt. yderligere skriftveksling i forbindelse med forberedelse af sagen. Stk. 5. Nævnet afgør en sag på det foreliggende grundlag, hvis indlæg eller bemærkninger fra klager eller indklagede ikke er modtaget i sekretariatet inden for den fastsatte frist."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Nævnet kan beslutte at indkalde parterne i en sag til et forberedende møde. Det angives i indkaldelsen, hvilke spørgsmål der skal drøftes på mødet, herunder følgende 1) parternes stillingtagen til sagens faktiske og retlige omstændigheder, 2) tilrettelæggelse af og tidsrammerne for den yderligere skriftudveksling, 3) tidspunkt for en evt. mundtlig forhandling, og 4) tilrettelæggelse af en evt. mundtlig forhandling."
    },
    {
      "provision_ref": "4:11",
      "chapter": "4",
      "section": "11",
      "content": "§ 11. I behandlingen af en sag deltager formanden og to andre medlemmer, herunder eventuelle suppleanter, jf. § 2 stk. 2, 2. pkt. og stk. 3, 1. pkt. Stk. 2. Sager ved nævnet behandles ved mundtlig forhandling, jf. dog stk. 3 og § 17. Stk. 3. Når sagens karakter eller omstændighederne i øvrigt taler for det, kan formanden efter høring af sagens parter beslutte, at sagen skal afgøres på grundlag af parternes skriftlige indlæg uden afholdelse af mundtlig forhandling. Stk. 4. I sager, der kun behandles skriftligt uden mundtlig forhandling, træffer formanden beslutning om, hvordan votering skal gennemføres. Stk. 5. Formanden træffer beslutning om tilrettelæggelsen og gennemførelsen af den mundtlige forhandling, herunder om forhandlingen skal gennemføres som et fysisk møde eller helt eller delvist som et digitalt møde. Beslutning om, at forhandlingen skal gennemføres helt eller delvis digitalt, træffes efter høring af sagens parter. Stk. 6. Parterne kan under den mundtlige forhandling føre vidner, medmindre formanden træffer anden beslutning."
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Behandlingen af sager sker på dansk, jf. dog stk. 2. Stk. 2. Formanden kan efter høring af sagens parter træffe beslutning om, at sagen skal behandles på engelsk. Stk. 3. Uanset om sagen behandles på dansk eller engelsk, kan formanden træffe beslutning om, at der kan afgives forklaringer på dansk eller engelsk, eventuelt ved brug af tolkebistand. Stk. 4. I sager, der behandles på engelsk, jf. stk. 2, kan formanden træffe beslutning om, at nævnets afgørelse affattes på engelsk."
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Der føres en protokol over nævnets mundtlige forhandlinger, som underskrives af formanden og sekretariatet inden for rimelig tid efter hver forhandling. I protokollen skal følgende angives: 1) Tid og sted for afholdelse af den mundtlige forhandling. 2) Om nævnets medlemmer er mødt personligt eller ved suppleant. 3) Parternes navne og navne på evt. repræsentanter og andre personer, der måtte være til stede på disses vegne eller til disses bistand. 4) Dokumenter fremlagt i sagen."
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Nævnet kan mægle forlig i sagen. Opnås forlig ikke, træffer nævnet afgørelse snarest muligt under hensyntagen til parternes mulighed for at redegøre for deres synspunkter."
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Nævnets afgørelser træffes ved almindeligt stemmeflertal. Hvert medlem har én stemme. Stk. 2. Afgørelser skal være begrundet. Hvis en afgørelse ikke er truffet i enighed, skal også mindretallets resultat og begrundelsen herfor oplyses. Stk. 3. Afgørelsen underskrives af hvert af nævnets medlemmer. Sekretariatet sørger for, at afgørelsen meddeles parterne."
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Sekretariatet offentliggør løbende nævnets afgørelser og redegør herunder særskilt for nævnets principielle afgørelser."
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Behandlingen af sager indbragt efter ophavsretslovens § 52 c, stk. 6, 3. pkt., foretages på skriftligt grundlag, medmindre formanden træffer beslutning om, at sagens karakter eller omstændighederne i øvrigt taler for, at der afholdes mundtlig forhandling, jf. § 11. Stk. 2. Sekretariatet kan afslutte behandlingen af en sag, hvis brugeren frafalder sin klage over tjenestens hindring i forhold til eller fjernelse af det af brugeren uploadede indhold, eller hvis tjenesten erkender, at hindringen eller fjernelsen af indholdet var uberettiget, fordi indholdet var lovligt uploadet i medfør af en ophavsretlig undtagelse, og tjenesten på den baggrund reetablerer det uploadede indhold på platformen."
    },
    {
      "provision_ref": "5:18",
      "chapter": "5",
      "section": "18",
      "content": "§ 18. Efter sagens afslutning fastsætter nævnet størrelsen af nævnets udgifter ved den enkelte sag, og fordeler udgifterne mellem sagens parter. Fordelingen af udgifterne vil fremgå af afgørelsen. Nævnet giver underretning til Slots- og Kulturstyrelsen, der foreløbigt afholder de pågældende udgifter. Stk. 2. Fordelingen af udgifter gælder også i tilfælde, hvor en part udebliver eller udtræder af sagen. Stk. 3. Medmindre nævnet bestemmer andet, deles udgifterne til vederlag m.v. til nævnets medlemmer i den enkelte sag ligeligt mellem sagens parter. Er der flere parter på samme side hæfter disse solidarisk for betaling af andelen. De skyldige beløb indbetales af sagens parter til Slots- og Kulturstyrelsen efter påkrav. Stk. 4. For sager anlagt efter ophavsretslovens § 52 c, kan nævnet, når forholdene taler derfor, bestemme, at klagers andel af udgifterne i særlige tilfælde skal afholdes af det offentlige. Nævnet skal skriftligt begrunde i afgørelsen, hvorfor det offentlige skal afholde udgifterne."
    },
    {
      "provision_ref": "6:19",
      "chapter": "6",
      "section": "19",
      "content": "§ 19. Bekendtgørelsen træder i kraft den 1. juli 2025. Stk. 2. Bekendtgørelse nr. 25 af 14. januar 2004 om Ophavsretslicensnævnet ophæves."
    },
    {
      "provision_ref": "6:20",
      "chapter": "6",
      "section": "20",
      "content": "§ 20. Slots- og Kulturstyrelsen stiller sekretærbistand til rådighed for nævnet, jf. bekendtgørelsens § 3, for sager indbragt for Ophavsretslicensnævnet den 1. juli 2025 og derefter. For sager, som er indbragt ved Ophavsretslicensnævnet før den 1. juli 2025, stiller Kulturministeriet sekretærbistand til rådighed for nævnet. Stk. 2. Bekendtgørelsen finder ikke anvendelse på klager indgivet før bekendtgørelsens ikrafttræden. For sådanne klager finder de hidtil gældende regler i bekendtgørelse nr. 25 af 14. januar 2004 om Ophavsretslicensnævnet anvendelse."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Efter ophavsretslovens § 47, stk. 2, kan Ophavsretslicensnævnet træffe afgørelse i henhold til ophavsretslovens § 11 c, stk. 3, § 13, § 13 a, stk. 5, og § 14, § 16 b, § 17 d, stk. 3, § 18, stk. 1, § 24 a, § 29 a, stk. 3, § 30, § 33, § 35, stk. 7, § 48, stk. 1-3, § 51, stk. 2, § 52 a, stk. 8, § 52 b, stk. 4, § 52 c, stk. 6, § 55 c, § 68, § 75 a, stk. 3, og § 75 d. Nævnets afgørelser kan ikke indbringes for anden administrativ myndighed.",
      "valid_from": "2025-06-19",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Efter ophavsretslovens § 47, stk. 1, nedsætter kulturministeren for 5-årige perioder Ophavsretslicensnævnet. Nævnet består af en formand og 2 andre medlemmer, som udpeges af kulturministeren. Formanden skal være en højesteretsdommer, og et af medlemmerne, der skal være advokat, udnævnes efter forhandling med Advokatrådet. Stk. 2. For hvert medlem udnævner kulturministeren en suppleant. Suppleanten deltager i nævnets behandling af en sag i tilfælde af, at medlemmet har forfald eller af anden årsag er forhindret i at deltage. Suppleanterne udnævnes efter samme regler som medlemmerne, jf. stk. 1, 2. pkt. Stk. 3. Hvis både et medlem og dennes suppleant er forhindrede i at deltage i behandlingen af en sag, kan kulturministeren ad hoc udnævne en suppleant til at deltage i den konkrete sag. Suppleanten udnævnt ad hoc udnævnes efter de samme regler som medlemmerne, jf. stk. 1, 2. og 3. pkt.",
      "valid_from": "2025-06-19",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Slots- og Kulturstyrelsen stiller sekretærbistand til rådighed for nævnet.",
      "valid_from": "2025-06-19",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Nævnets formand tilrettelægger sammen med sekretariatet nævnets arbejde. Nævnets formand leder nævnets møder. Stk. 2. Tid og sted for nævnets møder fastsættes af formanden. Sekretariatet sørger for indkaldelse til møder og påser, at de sager, der er indbragt for nævnet, fremmes med tilstrækkelig hurtighed. Stk. 3. Procesledende beslutninger træffes af formanden. Stk. 4. Nævnets møder, herunder mundtlige forhandlinger, er ikke offentlige, medmindre formanden træffer anden beslutning, efter at have hørt sagens parter.",
      "valid_from": "2025-06-19",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Forvaltningsloven finder anvendelse for Ophavsretslicensnævnet.",
      "valid_from": "2025-06-19",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Meddelelse om inhabilitet skal så vidt muligt gives til de øvrige nævnsmedlemmer i så god tid før et møde i nævnet, at en suppleant kan deltage i behandlingen af sagen.",
      "valid_from": "2025-06-19",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. En sag indbringes for nævnet ved, at en klage indgives skriftligt til Slots -og Kulturstyrelsen som sekretariat for nævnet. Stk. 2. Klagen skal indeholde 1) klagerens påstand, 2) en angivelse af den eller de bestemmelser i ophavsretsloven, som klagen støttes på, og 3) en nærmere begrundelse for klagen og oplysninger til støtte herfor. Stk. 3. Ved en klage, som ikke opfylder kravene i stk. 2, kan sekretariatet fastsætte en frist for at indsende de manglende oplysninger. Nævnet kan afvise klagen, hvis oplysningerne ikke indsendes inden den fastsatte frist.",
      "valid_from": "2025-06-19",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Nævnet, eller formanden på nævnets vegne, afviser klager, der ikke er omfattet af nævnets kompetence, jf. ophavsretslovens § 47, stk. 2, eller som ikke er indgivet af en klageberettiget.",
      "valid_from": "2025-06-19",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Efter modtagelse af en klage oplyser sekretariatet klager om det forventede sagsbehandlingsforløb. Stk. 2. Sekretariatet videresender kopi af klagen til indklagede og fastsætter en frist på fire uger til at fremkomme med bemærkninger til klagen. Stk. 3. Sekretariatet kan under særlige omstændigheder fastsætte en længere frist eller forlænge en allerede fastsat frist. Stk. 4. Sekretariatet kan endvidere fastsætte frister for evt. yderligere skriftveksling i forbindelse med forberedelse af sagen. Stk. 5. Nævnet afgør en sag på det foreliggende grundlag, hvis indlæg eller bemærkninger fra klager eller indklagede ikke er modtaget i sekretariatet inden for den fastsatte frist.",
      "valid_from": "2025-06-19",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Nævnet kan beslutte at indkalde parterne i en sag til et forberedende møde. Det angives i indkaldelsen, hvilke spørgsmål der skal drøftes på mødet, herunder følgende 1) parternes stillingtagen til sagens faktiske og retlige omstændigheder, 2) tilrettelæggelse af og tidsrammerne for den yderligere skriftudveksling, 3) tidspunkt for en evt. mundtlig forhandling, og 4) tilrettelæggelse af en evt. mundtlig forhandling.",
      "valid_from": "2025-06-19",
      "valid_to": null
    },
    {
      "provision_ref": "4:11",
      "chapter": "4",
      "section": "11",
      "content": "§ 11. I behandlingen af en sag deltager formanden og to andre medlemmer, herunder eventuelle suppleanter, jf. § 2 stk. 2, 2. pkt. og stk. 3, 1. pkt. Stk. 2. Sager ved nævnet behandles ved mundtlig forhandling, jf. dog stk. 3 og § 17. Stk. 3. Når sagens karakter eller omstændighederne i øvrigt taler for det, kan formanden efter høring af sagens parter beslutte, at sagen skal afgøres på grundlag af parternes skriftlige indlæg uden afholdelse af mundtlig forhandling. Stk. 4. I sager, der kun behandles skriftligt uden mundtlig forhandling, træffer formanden beslutning om, hvordan votering skal gennemføres. Stk. 5. Formanden træffer beslutning om tilrettelæggelsen og gennemførelsen af den mundtlige forhandling, herunder om forhandlingen skal gennemføres som et fysisk møde eller helt eller delvist som et digitalt møde. Beslutning om, at forhandlingen skal gennemføres helt eller delvis digitalt, træffes efter høring af sagens parter. Stk. 6. Parterne kan under den mundtlige forhandling føre vidner, medmindre formanden træffer anden beslutning.",
      "valid_from": "2025-06-19",
      "valid_to": null
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Behandlingen af sager sker på dansk, jf. dog stk. 2. Stk. 2. Formanden kan efter høring af sagens parter træffe beslutning om, at sagen skal behandles på engelsk. Stk. 3. Uanset om sagen behandles på dansk eller engelsk, kan formanden træffe beslutning om, at der kan afgives forklaringer på dansk eller engelsk, eventuelt ved brug af tolkebistand. Stk. 4. I sager, der behandles på engelsk, jf. stk. 2, kan formanden træffe beslutning om, at nævnets afgørelse affattes på engelsk.",
      "valid_from": "2025-06-19",
      "valid_to": null
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Der føres en protokol over nævnets mundtlige forhandlinger, som underskrives af formanden og sekretariatet inden for rimelig tid efter hver forhandling. I protokollen skal følgende angives: 1) Tid og sted for afholdelse af den mundtlige forhandling. 2) Om nævnets medlemmer er mødt personligt eller ved suppleant. 3) Parternes navne og navne på evt. repræsentanter og andre personer, der måtte være til stede på disses vegne eller til disses bistand. 4) Dokumenter fremlagt i sagen.",
      "valid_from": "2025-06-19",
      "valid_to": null
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Nævnet kan mægle forlig i sagen. Opnås forlig ikke, træffer nævnet afgørelse snarest muligt under hensyntagen til parternes mulighed for at redegøre for deres synspunkter.",
      "valid_from": "2025-06-19",
      "valid_to": null
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Nævnets afgørelser træffes ved almindeligt stemmeflertal. Hvert medlem har én stemme. Stk. 2. Afgørelser skal være begrundet. Hvis en afgørelse ikke er truffet i enighed, skal også mindretallets resultat og begrundelsen herfor oplyses. Stk. 3. Afgørelsen underskrives af hvert af nævnets medlemmer. Sekretariatet sørger for, at afgørelsen meddeles parterne.",
      "valid_from": "2025-06-19",
      "valid_to": null
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Sekretariatet offentliggør løbende nævnets afgørelser og redegør herunder særskilt for nævnets principielle afgørelser.",
      "valid_from": "2025-06-19",
      "valid_to": null
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Behandlingen af sager indbragt efter ophavsretslovens § 52 c, stk. 6, 3. pkt., foretages på skriftligt grundlag, medmindre formanden træffer beslutning om, at sagens karakter eller omstændighederne i øvrigt taler for, at der afholdes mundtlig forhandling, jf. § 11. Stk. 2. Sekretariatet kan afslutte behandlingen af en sag, hvis brugeren frafalder sin klage over tjenestens hindring i forhold til eller fjernelse af det af brugeren uploadede indhold, eller hvis tjenesten erkender, at hindringen eller fjernelsen af indholdet var uberettiget, fordi indholdet var lovligt uploadet i medfør af en ophavsretlig undtagelse, og tjenesten på den baggrund reetablerer det uploadede indhold på platformen.",
      "valid_from": "2025-06-19",
      "valid_to": null
    },
    {
      "provision_ref": "5:18",
      "chapter": "5",
      "section": "18",
      "content": "§ 18. Efter sagens afslutning fastsætter nævnet størrelsen af nævnets udgifter ved den enkelte sag, og fordeler udgifterne mellem sagens parter. Fordelingen af udgifterne vil fremgå af afgørelsen. Nævnet giver underretning til Slots- og Kulturstyrelsen, der foreløbigt afholder de pågældende udgifter. Stk. 2. Fordelingen af udgifter gælder også i tilfælde, hvor en part udebliver eller udtræder af sagen. Stk. 3. Medmindre nævnet bestemmer andet, deles udgifterne til vederlag m.v. til nævnets medlemmer i den enkelte sag ligeligt mellem sagens parter. Er der flere parter på samme side hæfter disse solidarisk for betaling af andelen. De skyldige beløb indbetales af sagens parter til Slots- og Kulturstyrelsen efter påkrav. Stk. 4. For sager anlagt efter ophavsretslovens § 52 c, kan nævnet, når forholdene taler derfor, bestemme, at klagers andel af udgifterne i særlige tilfælde skal afholdes af det offentlige. Nævnet skal skriftligt begrunde i afgørelsen, hvorfor det offentlige skal afholde udgifterne.",
      "valid_from": "2025-06-19",
      "valid_to": null
    },
    {
      "provision_ref": "6:19",
      "chapter": "6",
      "section": "19",
      "content": "§ 19. Bekendtgørelsen træder i kraft den 1. juli 2025. Stk. 2. Bekendtgørelse nr. 25 af 14. januar 2004 om Ophavsretslicensnævnet ophæves.",
      "valid_from": "2025-06-19",
      "valid_to": null
    },
    {
      "provision_ref": "6:20",
      "chapter": "6",
      "section": "20",
      "content": "§ 20. Slots- og Kulturstyrelsen stiller sekretærbistand til rådighed for nævnet, jf. bekendtgørelsens § 3, for sager indbragt for Ophavsretslicensnævnet den 1. juli 2025 og derefter. For sager, som er indbragt ved Ophavsretslicensnævnet før den 1. juli 2025, stiller Kulturministeriet sekretærbistand til rådighed for nævnet. Stk. 2. Bekendtgørelsen finder ikke anvendelse på klager indgivet før bekendtgørelsens ikrafttræden. For sådanne klager finder de hidtil gældende regler i bekendtgørelse nr. 25 af 14. januar 2004 om Ophavsretslicensnævnet anvendelse.",
      "valid_from": "2025-06-19",
      "valid_to": null
    }
  ],
  "definitions": []
}
