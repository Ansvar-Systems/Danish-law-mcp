{
  "id": "2012:784",
  "type": "statute",
  "title": "Bekendtgørelse om praktiserende dyrlægers anmeldelse af husdyrsygdomme",
  "short_name": "BEK H#LOKDOK04",
  "status": "in_force",
  "issued_date": "2012-07-09",
  "url": "https://www.retsinformation.dk/eli/lta/2012/784/xml",
  "description": "Retsinformation source. DocumentId=AH004642; AccessionNumber=B20120078405; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. En dyrlæge eller et diagnostisk laboratorium skal ved mistanke om forekomst af en husdyrsygdom, som nævnt på liste 1 i bekendtgørelse om lister over smitsomme sygdomme til lov om hold af dyr, straks underrette Fødevarestyrelsen herom, og dyrlægen skal aflægge besøg i den pågældende besætning jf. bestemmelserne i bilag 1. Stk. 2. Fødevarestyrelsen foranlediger de mistænkte dyr og forholdene i øvrigt undersøgt i fornødent omfang og kan herunder i diagnostisk øjemed påbyde et eller flere dyr aflivet. Stk. 3. Fødevarestyrelsen foranlediger indsendelse af materiale til Veterinærinstituttet, Danmarks Tekniske Universitet, eller et andet af Fødevarestyrelsen hertil godkendt laboratorium."
    },
    {
      "provision_ref": "2",
      "section": "2",
      "content": "§ 2. En dyrlæge eller et diagnostisk laboratorium skal ved mistanke om forekomst af en husdyrsygdom, som nævnt på liste 2 i bekendtgørelse om lister over smitsomme sygdomme til lov om hold af dyr, udtage og indsende materiale til undersøgelse på Veterinærinstituttet, Danmarks Tekniske Universitet, eller et andet af Fødevarestyrelsen hertil godkendt laboratorium. Stk. 2. Ved påvisning af de i stk. 1 nævnte sygdomme skal dyrlægen eller det undersøgende laboratorium underrette Fødevarestyrelsen herom. Stk. 3. Ved mistanke om forekomst salmonellose, enzootisk kvægleukose, infektion med bovin herpesvirus 1 (IBR/IPV), Aujeszkys sygdom, fjerkrækolera, hønsetyfus, ornitose (clamydiose), infektiøs laryngotracheitis (ILT) hos høns og hvalpesyge hos pelsdyr skal dyrlægen udtage og indsende materiale til undersøgelse på Veterinærinstituttet, Danmarks Tekniske Universitet, eller et andet af Fødevarestyrelsen hertil godkendt laboratorium, og dyrlægen skal straks underrette Fødevarestyrelsen. Stk. 4. Ved mistanke om forekomst af rabies hos flagermus skal dyrlægen straks underrette Fødevarestyrelsen. Materiale til undersøgelse indsendes i det omfang, det er aftalt med Fødevarestyrelsen."
    },
    {
      "provision_ref": "3",
      "section": "3",
      "content": "§ 3. Fødevarestyrelsen kan påbyde ejeren eller den ansvarlige for bedriften, hvorpå de berørte dyr befinder sig, straks at standse eller begrænse al færdsel eller transport til og fra ejendommen eller dele af denne samt iværksætte smittebegrænsende foranstaltninger."
    },
    {
      "provision_ref": "4",
      "section": "4",
      "content": "§ 4. Dyrlægen må ikke i 48 timer efter det seneste besøg på en ejendom med mistanke om en smitsom sygdom jf. § 1, stk. 1, have direkte eller indirekte kontakt med dyr, der kan smittes af den mistænkte sygdom, medmindre mistanken i mellemtiden er afkræftet, eller andet er aftalt med Fødevarestyrelsen. Stk. 2. Uanset reglen i stk. 1 kan dyrlægen arbejde på en klinik uden kontakt med dyr af modtagelige arter, hvis der er indgået en skriftlig aftale med Fødevarestyrelsen herom."
    },
    {
      "provision_ref": "5",
      "section": "5",
      "content": "§ 5. Udgifter i medfør af foranstaltningerne nævnt i § 1, samt § 2, stk. 1, stk. 3 og stk. 4 afholdes af Fødevarestyrelsen. Stk. 2. Alle andre udgifter i medfør af denne bekendtgørelse er Fødevarestyrelsen uvedkommende."
    },
    {
      "provision_ref": "6",
      "section": "6",
      "content": "§ 6. Med bøde straffes den, der overtræder bestemmelserne i § 1, stk. 1, stk. 2 og § 4 samt påbud meddelt i henhold til § 3."
    },
    {
      "provision_ref": "7",
      "section": "7",
      "content": "§ 7. Denne bekendtgørelse træder i kraft den 12. juli 2012. Stk. 2. Samtidig ophæves bekendtgørelse nr. 1301 af 11. december 2006 om praktiserende dyrlægers anmeldelse af husdyrsygdomme."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. En dyrlæge eller et diagnostisk laboratorium skal ved mistanke om forekomst af en husdyrsygdom, som nævnt på liste 1 i bekendtgørelse om lister over smitsomme sygdomme til lov om hold af dyr, straks underrette Fødevarestyrelsen herom, og dyrlægen skal aflægge besøg i den pågældende besætning jf. bestemmelserne i bilag 1. Stk. 2. Fødevarestyrelsen foranlediger de mistænkte dyr og forholdene i øvrigt undersøgt i fornødent omfang og kan herunder i diagnostisk øjemed påbyde et eller flere dyr aflivet. Stk. 3. Fødevarestyrelsen foranlediger indsendelse af materiale til Veterinærinstituttet, Danmarks Tekniske Universitet, eller et andet af Fødevarestyrelsen hertil godkendt laboratorium.",
      "valid_from": "2012-07-09",
      "valid_to": null
    },
    {
      "provision_ref": "2",
      "section": "2",
      "content": "§ 2. En dyrlæge eller et diagnostisk laboratorium skal ved mistanke om forekomst af en husdyrsygdom, som nævnt på liste 2 i bekendtgørelse om lister over smitsomme sygdomme til lov om hold af dyr, udtage og indsende materiale til undersøgelse på Veterinærinstituttet, Danmarks Tekniske Universitet, eller et andet af Fødevarestyrelsen hertil godkendt laboratorium. Stk. 2. Ved påvisning af de i stk. 1 nævnte sygdomme skal dyrlægen eller det undersøgende laboratorium underrette Fødevarestyrelsen herom. Stk. 3. Ved mistanke om forekomst salmonellose, enzootisk kvægleukose, infektion med bovin herpesvirus 1 (IBR/IPV), Aujeszkys sygdom, fjerkrækolera, hønsetyfus, ornitose (clamydiose), infektiøs laryngotracheitis (ILT) hos høns og hvalpesyge hos pelsdyr skal dyrlægen udtage og indsende materiale til undersøgelse på Veterinærinstituttet, Danmarks Tekniske Universitet, eller et andet af Fødevarestyrelsen hertil godkendt laboratorium, og dyrlægen skal straks underrette Fødevarestyrelsen. Stk. 4. Ved mistanke om forekomst af rabies hos flagermus skal dyrlægen straks underrette Fødevarestyrelsen. Materiale til undersøgelse indsendes i det omfang, det er aftalt med Fødevarestyrelsen.",
      "valid_from": "2012-07-09",
      "valid_to": null
    },
    {
      "provision_ref": "3",
      "section": "3",
      "content": "§ 3. Fødevarestyrelsen kan påbyde ejeren eller den ansvarlige for bedriften, hvorpå de berørte dyr befinder sig, straks at standse eller begrænse al færdsel eller transport til og fra ejendommen eller dele af denne samt iværksætte smittebegrænsende foranstaltninger.",
      "valid_from": "2012-07-09",
      "valid_to": null
    },
    {
      "provision_ref": "4",
      "section": "4",
      "content": "§ 4. Dyrlægen må ikke i 48 timer efter det seneste besøg på en ejendom med mistanke om en smitsom sygdom jf. § 1, stk. 1, have direkte eller indirekte kontakt med dyr, der kan smittes af den mistænkte sygdom, medmindre mistanken i mellemtiden er afkræftet, eller andet er aftalt med Fødevarestyrelsen. Stk. 2. Uanset reglen i stk. 1 kan dyrlægen arbejde på en klinik uden kontakt med dyr af modtagelige arter, hvis der er indgået en skriftlig aftale med Fødevarestyrelsen herom.",
      "valid_from": "2012-07-09",
      "valid_to": null
    },
    {
      "provision_ref": "5",
      "section": "5",
      "content": "§ 5. Udgifter i medfør af foranstaltningerne nævnt i § 1, samt § 2, stk. 1, stk. 3 og stk. 4 afholdes af Fødevarestyrelsen. Stk. 2. Alle andre udgifter i medfør af denne bekendtgørelse er Fødevarestyrelsen uvedkommende.",
      "valid_from": "2012-07-09",
      "valid_to": null
    },
    {
      "provision_ref": "6",
      "section": "6",
      "content": "§ 6. Med bøde straffes den, der overtræder bestemmelserne i § 1, stk. 1, stk. 2 og § 4 samt påbud meddelt i henhold til § 3.",
      "valid_from": "2012-07-09",
      "valid_to": null
    },
    {
      "provision_ref": "7",
      "section": "7",
      "content": "§ 7. Denne bekendtgørelse træder i kraft den 12. juli 2012. Stk. 2. Samtidig ophæves bekendtgørelse nr. 1301 af 11. december 2006 om praktiserende dyrlægers anmeldelse af husdyrsygdomme.",
      "valid_from": "2012-07-09",
      "valid_to": null
    }
  ],
  "definitions": []
}
