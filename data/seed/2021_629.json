{
  "id": "2021:629",
  "type": "statute",
  "title": "Bekendtgørelse om pulje til cykelprojekter",
  "short_name": "BEK H#LOKDOK04",
  "status": "in_force",
  "issued_date": "2021-04-12",
  "url": "https://www.retsinformation.dk/eli/lta/2021/629/xml",
  "description": "Retsinformation source. DocumentId=DG000042; AccessionNumber=B20210062905; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Ifølge Aftale om udmøntning af midler til cyklisme af 11. februar 2021 fra Aftale om grøn omstilling af vejtransporten af 4. december 2020 mellem regeringen, Radikale Venstre, Socialistisk Folkeparti og Enhedslisten er der afsat en pulje målrettet kommunale cykelprojekter samt videns- og innovationsprojekter. Denne bekendtgørelse fastlægger proceduren for ansøgning om og tildeling af tilskud med henblik på udmøntning af denne pulje."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Den samlede pulje til kommunale cykelprojekter og videns- og innovationsprojekter er på i alt 148,5 mio. kr. Stk. 2. Tilskud til videns- og innovationsprojekter kan udgøre op til 10 pct. af den samlede pulje."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Tilskud kan udgøre op til 50 pct. af de godkendte tilskudsberettigede omkostninger, jf. dog stk. 2. Stk. 2. For videns- og innovationsprojekter er det muligt at opnå 100 pct. i tilskud, hvis projektets resultater over en bred front vil fremme cykling, såsom forsknings- og udviklingsprojekter og tværgående projekter med bred national effekt og forankring. Stk. 3. Vejdirektoratet kan stille vilkår for tilskud og tilsagn om tilskud. Stk. 4. Hvis der søges om tilskud til indkøb af udstyr, der kan videresælges, skal det angives i ansøgningen, for hvilken periode udstyret vil blive anvendt i projektet, som der søges tilskud til."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Tilskudsmodtagers egenfinansiering kan ikke dækkes af andre statslige puljer inden for Transportministeriets område."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Ansøgning om tilskud kan indgives af kommunalbestyrelser, samt organisationer for så vidt angår tilskud til videns- og innovationsprojekter. Stk. 2. Der kan kun være én juridisk tilskudsmodtager pr. ansøgning, uagtet at flere parter indgår i et samarbejde om et projekt, herunder i form af et partnerskab eller lign."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Ansøgning om tilskud skal indgives til Vejdirektoratet ved at anvende det til enhver tid gældende ansøgningsskema med projektbeskrivelse og projektbudget på www.vejdirektoratet.dk. Stk. 2. Ansøgningsfristen annonceres på www.vejdirektoratet.dk. Stk. 3. Vejdirektoratet kan til enhver tid anmode om yderligere dokumentation i forbindelse med behandlingen af ansøgninger."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Vejdirektoratet udarbejder indstilling til transportministeren om tildeling af tilskud til projekter under pulje til cykelprojekter. Stk. 2. Transportministeren forestår på baggrund heraf forhandlinger med ordførerne fra forligskredsen, jf. § 1, om tildeling af tilskud til de enkelte cykelprojekter. Stk. 3. Transportministeren meddeler Vejdirektoratet, hvilke beslutninger der er truffet efter § 7, stk. 2, med henblik på, at Vejdirektoratet forestår administrationen heraf, jf. § 8."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Vejdirektoratet meddeler ansøgerne, om ansøgningen er imødekommet (tilsagn om tilskud). Stk. 2. Vejdirektoratet forestår den videre praktiske administration, herunder udbetaling af tilskud. Stk. 3. Ændring af et projekt skal godkendes af Vejdirektoratet, inden ændringen kan iværksættes. Ændring af et projekt kan godkendes, hvis projektet efter ændringen, efter Vejdirektoratets vurdering, fortsat er i overensstemmelse med projektets formål. Stk. 4. Tilskudsmodtager skal mindst en gang om året afrapportere om projektets status til Vejdirektoratet. Der skal endvidere foretages afrapportering af det endelige projekt. Stk. 5. Vejdirektoratet fører tilsyn med, at reglerne i denne bekendtgørelse overholdes og kan i den forbindelse anmode om enhver oplysning til brug herfor fra tilskudsmodtageren. Ved projekter omfattet af bestemmelsen i § 5, stk. 2, er den tilskudsmodtagende ansøger forpligtet til i nødvendigt omfang at fremskaffe oplysninger fra de øvrige deltagende ansøgere. Stk. 6. Tilskudsmodtager skal straks underrette Vejdirektoratet, hvis 1) der foreligger forhold, som efter § 9 kan medføre krav om helt eller delvist bortfald af tilsagn om tilskud, 2) der foreligger forhold, som efter § 10 kan medføre krav om hel eller delvis tilbagebetaling af tilskud, eller 3) tilskudsmodtager skifter revisor i løbet af projektperioden."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Tilsagn om tilskud kan helt eller delvist bortfalde, hvis 1) tilskudsmodtager har givet urigtige eller vildledende oplysninger, 2) tilskudsmodtager tilsidesætter sin underretningspligt efter § 8, stk. 6, 3) udbetalte tilskudsmidler uden forudgående godkendelse har været anvendt til andre formål end beskrevet i projektbeskrivelsen, 4) projektet ikke gennemføres i overensstemmelse med den godkendte ansøgning, eller 5) vilkår for tilskud, herunder den til enhver tid gældende instruks for regnskab og den til enhver tid gældende revisionsinstruks, ikke opfyldes."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Vejdirektoratet kan kræve, at udbetalte tilskud skal tilbagebetales helt eller delvist, hvis 1) der er sket helt eller delvist bortfald af tilsagn om tilskud i henhold til § 9, eller 2) tilskudsmodtager får ydet tilskud fra anden pulje under Transportministeriet til dækning af udgifter, som er finansieret med tilskud fra pulje til cykelprojekter."
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Tilskudsmodtager skal ved projektets afslutning levere en evalueringsrapport. Ved anlægsprojekter skal evalueringsrapporten indeholde før- og eftertællinger af cyklister i området. Hvis tilskudsmodtager ikke leverer de planlagte tællinger, vil projektets maksimale tilskud blive reduceret med 1 pct., dog minimum 35.000 kr."
    },
    {
      "provision_ref": "1:12",
      "chapter": "1",
      "section": "12",
      "content": "§ 12. For projekter, hvor tilskudsmodtager ikke har indsendt accept senest et år efter tilsagnsdatoen, jf. § 8, stk. 1, bortfalder tilsagn om tilskud."
    },
    {
      "provision_ref": "1:13",
      "chapter": "1",
      "section": "13",
      "content": "§ 13. For projekter, der ikke er afsluttet senest seks år efter tilsagnsdatoen, bortfalder tilsagn om tilskud og udbetalt tilskud skal tilbagebetales, jf. dog stk. 2 og 3. Stk. 2. For projekter, som ikke er afsluttet senest seks år efter tilsagnsdatoen, kan der søges om godkendelse til en ændring af projektet, jf. § 8, stk. 3, som reducerer indholdet af projektet. Stk. 3. Transportministeren kan dispensere fra tidsfristen i stk. 1, hvis forsinkelsen skyldes uforudsigelige forhold, som har betydning for projektets gennemførelse."
    },
    {
      "provision_ref": "1:14",
      "chapter": "1",
      "section": "14",
      "content": "§ 14. Hvis et udbetalt tilskud helt eller delvist skal tilbagebetales, opkræves det skyldige beløb til betaling senest 30 dage efter påkrav. Rente fastsættes i overensstemmelse med renteloven og beregnes fra forfaldsdagen."
    },
    {
      "provision_ref": "1:15",
      "chapter": "1",
      "section": "15",
      "content": "§ 15. Den til enhver tid gældende regnskabsinstruks og den til enhver tid gældende revisionsinstruks skal overholdes. Instrukserne vil blive gjort tilgængelige på Vejdirektoratets hjemmeside."
    },
    {
      "provision_ref": "1:16",
      "chapter": "1",
      "section": "16",
      "content": "§ 16. Bekendtgørelsen træder i kraft den 15. april 2021."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Ifølge Aftale om udmøntning af midler til cyklisme af 11. februar 2021 fra Aftale om grøn omstilling af vejtransporten af 4. december 2020 mellem regeringen, Radikale Venstre, Socialistisk Folkeparti og Enhedslisten er der afsat en pulje målrettet kommunale cykelprojekter samt videns- og innovationsprojekter. Denne bekendtgørelse fastlægger proceduren for ansøgning om og tildeling af tilskud med henblik på udmøntning af denne pulje.",
      "valid_from": "2021-04-12",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Den samlede pulje til kommunale cykelprojekter og videns- og innovationsprojekter er på i alt 148,5 mio. kr. Stk. 2. Tilskud til videns- og innovationsprojekter kan udgøre op til 10 pct. af den samlede pulje.",
      "valid_from": "2021-04-12",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Tilskud kan udgøre op til 50 pct. af de godkendte tilskudsberettigede omkostninger, jf. dog stk. 2. Stk. 2. For videns- og innovationsprojekter er det muligt at opnå 100 pct. i tilskud, hvis projektets resultater over en bred front vil fremme cykling, såsom forsknings- og udviklingsprojekter og tværgående projekter med bred national effekt og forankring. Stk. 3. Vejdirektoratet kan stille vilkår for tilskud og tilsagn om tilskud. Stk. 4. Hvis der søges om tilskud til indkøb af udstyr, der kan videresælges, skal det angives i ansøgningen, for hvilken periode udstyret vil blive anvendt i projektet, som der søges tilskud til.",
      "valid_from": "2021-04-12",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Tilskudsmodtagers egenfinansiering kan ikke dækkes af andre statslige puljer inden for Transportministeriets område.",
      "valid_from": "2021-04-12",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Ansøgning om tilskud kan indgives af kommunalbestyrelser, samt organisationer for så vidt angår tilskud til videns- og innovationsprojekter. Stk. 2. Der kan kun være én juridisk tilskudsmodtager pr. ansøgning, uagtet at flere parter indgår i et samarbejde om et projekt, herunder i form af et partnerskab eller lign.",
      "valid_from": "2021-04-12",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Ansøgning om tilskud skal indgives til Vejdirektoratet ved at anvende det til enhver tid gældende ansøgningsskema med projektbeskrivelse og projektbudget på www.vejdirektoratet.dk. Stk. 2. Ansøgningsfristen annonceres på www.vejdirektoratet.dk. Stk. 3. Vejdirektoratet kan til enhver tid anmode om yderligere dokumentation i forbindelse med behandlingen af ansøgninger.",
      "valid_from": "2021-04-12",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Vejdirektoratet udarbejder indstilling til transportministeren om tildeling af tilskud til projekter under pulje til cykelprojekter. Stk. 2. Transportministeren forestår på baggrund heraf forhandlinger med ordførerne fra forligskredsen, jf. § 1, om tildeling af tilskud til de enkelte cykelprojekter. Stk. 3. Transportministeren meddeler Vejdirektoratet, hvilke beslutninger der er truffet efter § 7, stk. 2, med henblik på, at Vejdirektoratet forestår administrationen heraf, jf. § 8.",
      "valid_from": "2021-04-12",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Vejdirektoratet meddeler ansøgerne, om ansøgningen er imødekommet (tilsagn om tilskud). Stk. 2. Vejdirektoratet forestår den videre praktiske administration, herunder udbetaling af tilskud. Stk. 3. Ændring af et projekt skal godkendes af Vejdirektoratet, inden ændringen kan iværksættes. Ændring af et projekt kan godkendes, hvis projektet efter ændringen, efter Vejdirektoratets vurdering, fortsat er i overensstemmelse med projektets formål. Stk. 4. Tilskudsmodtager skal mindst en gang om året afrapportere om projektets status til Vejdirektoratet. Der skal endvidere foretages afrapportering af det endelige projekt. Stk. 5. Vejdirektoratet fører tilsyn med, at reglerne i denne bekendtgørelse overholdes og kan i den forbindelse anmode om enhver oplysning til brug herfor fra tilskudsmodtageren. Ved projekter omfattet af bestemmelsen i § 5, stk. 2, er den tilskudsmodtagende ansøger forpligtet til i nødvendigt omfang at fremskaffe oplysninger fra de øvrige deltagende ansøgere. Stk. 6. Tilskudsmodtager skal straks underrette Vejdirektoratet, hvis 1) der foreligger forhold, som efter § 9 kan medføre krav om helt eller delvist bortfald af tilsagn om tilskud, 2) der foreligger forhold, som efter § 10 kan medføre krav om hel eller delvis tilbagebetaling af tilskud, eller 3) tilskudsmodtager skifter revisor i løbet af projektperioden.",
      "valid_from": "2021-04-12",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Tilsagn om tilskud kan helt eller delvist bortfalde, hvis 1) tilskudsmodtager har givet urigtige eller vildledende oplysninger, 2) tilskudsmodtager tilsidesætter sin underretningspligt efter § 8, stk. 6, 3) udbetalte tilskudsmidler uden forudgående godkendelse har været anvendt til andre formål end beskrevet i projektbeskrivelsen, 4) projektet ikke gennemføres i overensstemmelse med den godkendte ansøgning, eller 5) vilkår for tilskud, herunder den til enhver tid gældende instruks for regnskab og den til enhver tid gældende revisionsinstruks, ikke opfyldes.",
      "valid_from": "2021-04-12",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Vejdirektoratet kan kræve, at udbetalte tilskud skal tilbagebetales helt eller delvist, hvis 1) der er sket helt eller delvist bortfald af tilsagn om tilskud i henhold til § 9, eller 2) tilskudsmodtager får ydet tilskud fra anden pulje under Transportministeriet til dækning af udgifter, som er finansieret med tilskud fra pulje til cykelprojekter.",
      "valid_from": "2021-04-12",
      "valid_to": null
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Tilskudsmodtager skal ved projektets afslutning levere en evalueringsrapport. Ved anlægsprojekter skal evalueringsrapporten indeholde før- og eftertællinger af cyklister i området. Hvis tilskudsmodtager ikke leverer de planlagte tællinger, vil projektets maksimale tilskud blive reduceret med 1 pct., dog minimum 35.000 kr.",
      "valid_from": "2021-04-12",
      "valid_to": null
    },
    {
      "provision_ref": "1:12",
      "chapter": "1",
      "section": "12",
      "content": "§ 12. For projekter, hvor tilskudsmodtager ikke har indsendt accept senest et år efter tilsagnsdatoen, jf. § 8, stk. 1, bortfalder tilsagn om tilskud.",
      "valid_from": "2021-04-12",
      "valid_to": null
    },
    {
      "provision_ref": "1:13",
      "chapter": "1",
      "section": "13",
      "content": "§ 13. For projekter, der ikke er afsluttet senest seks år efter tilsagnsdatoen, bortfalder tilsagn om tilskud og udbetalt tilskud skal tilbagebetales, jf. dog stk. 2 og 3. Stk. 2. For projekter, som ikke er afsluttet senest seks år efter tilsagnsdatoen, kan der søges om godkendelse til en ændring af projektet, jf. § 8, stk. 3, som reducerer indholdet af projektet. Stk. 3. Transportministeren kan dispensere fra tidsfristen i stk. 1, hvis forsinkelsen skyldes uforudsigelige forhold, som har betydning for projektets gennemførelse.",
      "valid_from": "2021-04-12",
      "valid_to": null
    },
    {
      "provision_ref": "1:14",
      "chapter": "1",
      "section": "14",
      "content": "§ 14. Hvis et udbetalt tilskud helt eller delvist skal tilbagebetales, opkræves det skyldige beløb til betaling senest 30 dage efter påkrav. Rente fastsættes i overensstemmelse med renteloven og beregnes fra forfaldsdagen.",
      "valid_from": "2021-04-12",
      "valid_to": null
    },
    {
      "provision_ref": "1:15",
      "chapter": "1",
      "section": "15",
      "content": "§ 15. Den til enhver tid gældende regnskabsinstruks og den til enhver tid gældende revisionsinstruks skal overholdes. Instrukserne vil blive gjort tilgængelige på Vejdirektoratets hjemmeside.",
      "valid_from": "2021-04-12",
      "valid_to": null
    },
    {
      "provision_ref": "1:16",
      "chapter": "1",
      "section": "16",
      "content": "§ 16. Bekendtgørelsen træder i kraft den 15. april 2021.",
      "valid_from": "2021-04-12",
      "valid_to": null
    }
  ],
  "definitions": []
}
