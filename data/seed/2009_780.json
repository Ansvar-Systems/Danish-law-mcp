{
  "id": "2009:780",
  "type": "statute",
  "title": "Bekendtgørelse af teaterlov",
  "short_name": "LBK H#LOKDOK03",
  "status": "in_force",
  "issued_date": "2009-06-23",
  "url": "https://www.retsinformation.dk/eli/lta/2009/780/xml",
  "description": "Retsinformation source. DocumentId=AK000669; AccessionNumber=A20090078029; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Lovens formål er at fremme teaterkunst og teaterkultur i Danmark."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Det Kongelige Teater og Kapel udgør Danmarks nationalscene. Teatret skal uden ensidighed producere et repertoire af høj kunstnerisk kvalitet inden for ballet, opera og skuespil. Der tages særlige hensyn til danske værker. Det Kongelige Teater skal videreføre de klassiske traditioner, samtidig med at det gennem sin virksomhed skal udvikle en nutidig scenekunst. Stk. 2. Det Kongelige Teater skal gennem sin turnevirksomhed omfatte hele landet. Herudover kan teatret gennemføre turneer i udlandet. Stk. 3. Det Kongelige Teater har til opgave at skabe mulighed for, at nationalscenens produktioner kan gøres tilgængelige for et bredt publikum gennem udsendelse i radio og tv samt ved salg af optagelser. Teatret skal endvidere bidrage til, at denne mulighed udnyttes på bedst mulig måde. Stk. 4. Det Kongelige Teater kan drive uddannelsesvirksomhed inden for sine arbejdsområder. Stk. 5. Det Kongelige Kapel medvirker ved opera, ballet og skuespil og kan herudover gennemføre koncertvirksomhed."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Det Kongelige Teater er en statsvirksomhed, der ledes af en bestyrelse på indtil 8 medlemmer, der beskikkes af kulturministeren. Stk. 2. 6 medlemmer udpeges af kulturministeren og skal repræsentere kulturel og ledelsesmæssig indsigt. Stk. 3. Medarbejderne på Det Kongelige Teater kan udpege to repræsentanter til bestyrelsen. Medarbejderrepræsentanter er beskyttet mod afskedigelse og anden forringelse af forholdene på samme måde som tillidsrepræsentanter inden for vedkommende eller tilsvarende område. Stk. 4. Kulturministeren fastsætter regler for medarbejdernes valg af bestyrelsesmedlem. Stk. 5. Blandt medlemmerne udpeger kulturministeren formand og næstformand. Stk. 6. Beskikkelserne gælder for 4 år. Umiddelbar genbeskikkelse kan kun finde sted en gang. Stk. 7. I tilfælde af udtræden udpeges et nyt medlem for den resterende del af perioden. Stk. 8. Bestyrelsen tegnes af formanden og i dennes fravær af næstformanden."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Bestyrelsen er Det Kongelige Teaters øverste ledelse og har over for kulturministeren det overordnede ansvar for, at de bestemmelser for teatrets virksomhed, der er fastsat, overholdes. Stk. 2. Kulturministeren fastsætter efter indstilling fra bestyrelsen en vedtægt for Det Kongelige Teater. Stk. 3. Bestyrelsen træffer efter indstilling fra direktionen beslutning om budgettet inden for de på finansloven fastsatte rammer og om indgåelse og opsigelse af kollektive overenskomster, hvortil der måtte være givet bemyndigelse af finansministeren. Stk. 4. Bestyrelsen træffer beslutning om sammensætningen af en direktion. Stk. 5. Bestyrelsen ansætter teaterchefen og direktionens øvrige medlemmer. Stk. 6. Bestyrelsen fastsætter selv sin forretningsorden."
    },
    {
      "provision_ref": "2:4a",
      "chapter": "2",
      "section": "4a",
      "content": "§ 4 a. Teaterchefen varetager den daglige ledelse af Det Kongelige Teater og udarbejder i samarbejde med de øvrige direktionsmedlemmer repertoireplaner og forslag til budget. Stk. 2. De kunstneriske chefer forestår med ansvar over for teaterchefen den daglige ledelse af henholdsvis skuespil, ballet, opera og kapel."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Staten kan yde tilskud til de selvejende institutioner Den Jyske Opera, folketeatret.dk og Peter Schaufuss Balletten, såfremt 1) institutionerne bidrager til at dække behovet for henholdsvis musikdramatik, skuespil og dans i hele landet ved at opføre et alsidigt og kvalitetspræget repertoire, idet der skal tages særlige hensyn til danske værker, og 2) institutionerne som led i deres virksomhed medvirker til at udvikle teaterkunsten gennem eksperimenterende virksomhed og særlige initiativer."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Statens bevilling efter § 5 fastsættes på de årlige finanslove. Stk. 2. Nærmere regler om betingelserne for tilskud til Den Jyske Opera, folketeatret.dk og Peter Schaufuss Balletten fastsættes af kulturministeren."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. (Ophævet)"
    },
    {
      "provision_ref": "4:8",
      "chapter": "4",
      "section": "8",
      "content": "§ 8. (Ophævet)"
    },
    {
      "provision_ref": "4:9",
      "chapter": "4",
      "section": "9",
      "content": "§ 9. (Ophævet)"
    },
    {
      "provision_ref": "4:10",
      "chapter": "4",
      "section": "10",
      "content": "§ 10. (Ophævet)"
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Landsdelsscenerne i Århus, Odense og Aalborg skal bidrage til at dække teaterbehovet i landsdelen ved opførelse af et alsidigt repertoire bestående af såvel ældre som nyere dramatiske værker med særlig hensyntagen til værker af danske dramatikere. Landsdelsscenerne skal som et led i deres virksomhed medvirke til at udvikle teaterkunsten gennem eksperimenterende virksomhed og særlige initiativer. Når det er påkrævet af hensyn til dækning af landsdelens behov for musikdramatiske opførelser, skal landdelsscenerne give plads for opera- og balletforestillinger, der gennemføres i samarbejde med andre teatre eller institutioner."
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Staten kan yde tilskud til landsdelsscenerne i Århus, Odense og Aalborg. Statens bevilling fastsættes på de årlige finanslove."
    },
    {
      "provision_ref": "5:13",
      "chapter": "5",
      "section": "13",
      "content": "§ 13. Landsdelsscenerne i Århus, Odense og Aalborg drives som selskaber eller selvejende institutioner. Stk. 2. Nærmere regler om betingelserne for tilskud til landsdelsscenerne i Århus, Odense og Aalborg fastsættes af kulturministeren"
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Københavns Teater er en selvejende institution, der har til formål at støtte driften af et antal teatre i hovedstadsområdet, der skal bidrage til at dække teaterbehovet ved tilsammen at opføre et alsidigt og kvalitetspræget repertoire bestående af såvel ældre som nyere dramatiske værker samt bidrage til fremme af udvikling og nytænkning inden for teaterkunsten. Stk. 2. Institutionen har hjemsted i hovedstadsområdet."
    },
    {
      "provision_ref": "6:14a",
      "chapter": "6",
      "section": "14a",
      "content": "§ 14 a. Staten kan yde tilskud til Københavns Teater. Statens bevilling fastsættes på de årlige finanslove."
    },
    {
      "provision_ref": "6:14b",
      "chapter": "6",
      "section": "14b",
      "content": "§ 14 b. Københavns Teater yder inden for den samlede tilskudsramme økonomisk støtte til de i ordningen optagne teatre i form af tilskud til drift og produktion eller huslejetilskud. Inden for tilskudsrammen afsættes desuden særlige midler til udvikling og nytænkning inden for teaterkunsten samt til kapitalindskud."
    },
    {
      "provision_ref": "6:14c",
      "chapter": "6",
      "section": "14c",
      "content": "§ 14 c. (Ophævet)"
    },
    {
      "provision_ref": "6:14d",
      "chapter": "6",
      "section": "14d",
      "content": "§ 14 d. Det statslige tilskud til Københavns Teater administreres af bestyrelsen for Københavns Teater. Bestyrelsen fastsætter i flerårige resultataftaler størrelsen af tilskud til drift og produktion til det enkelte teater. Bestyrelsen fastsætter størrelsen af huslejetilskud. Bestyrelsen træffer beslutning om fordeling af de særligt afsatte midler til udvikling og nytænkning inden for teaterkunsten samt til kapitalindskud. Stk. 2. Bestyrelsen træffer beslutning om, hvilke teatre der skal tilbydes at indgå i Københavns Teater. Bestyrelsen kan i den forbindelse træffe beslutning om teatres indtræden eller udtræden af Københavns Teater. Stk. 3. Bestyrelsen kan træffe beslutning om, at driftsoverskud over en vis størrelse hos det enkelte teater delvis skal tilbageføres til Københavns Teater og indgå i de særligt afsatte midler til nytænkning og udvikling inden for teaterkunsten samt til kapitalindskud. Stk. 4. Det er en betingelse for, at et teater kan modtage drifts- og produktionstilskud som en del af Københavns Teater, at bestyrelsen for Københavns Teater udpeger bestyrelsen for det enkelte teater i ordningen og herudover udpeger enten teaterlederen eller teaterledelsen. Stk. 5. Udpegningen af teaterlederen eller teaterledelsen for det enkelte teater sker efter drøftelse med teatrets bestyrelse. Stk. 6. Kulturministeren kan i særlige tilfælde meddele tilladelse til, at bestemmelsen i § 14 d, stk. 4, fraviges. Stk. 7. Afgørelser truffet af Københavns Teater kan ikke indbringes for højere administrativ myndighed."
    },
    {
      "provision_ref": "6:14e",
      "chapter": "6",
      "section": "14e",
      "content": "§ 14 e. De nærmere regler om betingelserne for tilskud til Københavns Teater fastsættes af kulturministeren."
    },
    {
      "provision_ref": "7:15",
      "chapter": "7",
      "section": "15",
      "content": "§ 15. Ved et egnsteater forstås et professionelt producerende teater, der udbyder forestillinger hen over teatersæsonen, og som har hjemsted uden for Københavns, Frederiksberg, Odense, Århus og Aalborg Kommuner. Et egnsteater skal have minimum to produktioner årligt, et fast spillested, lokal forankring og være finansieret helt eller delvis af en eller flere kommuner. Stk. 2. Et egnsteaters primære opgave er at producere teater for voksne, børn og unge, danseteater, musikteater, opera, performanceteater eller eksperimenterende teater. Turnévirksomhed kan indgå i egnsteatrenes aktiviteter, men en del af virksomheden skal være stationær. Egnsteatrene skal endvidere bidrage til at udvikle scenekunsten i det lokalmiljø, de er forankret i. Stk. 3. Kunstrådet afgør, om et teater kan karakteriseres som et professionelt producerende teater og i øvrigt opfylder de krav til et egnsteater, som er fastlagt i stk. 1."
    },
    {
      "provision_ref": "7:15a",
      "chapter": "7",
      "section": "15a",
      "content": "§ 15 a. Staten yder delvis refusion af kommunernes driftstilskud til egnsteatre. Stk. 2. Refusionen kan maksimalt udgøre 50 pct. af de kommunale udgifter. Refusionsprocenten beregnes som forholdet mellem statens bevilling til egnsteaterrefusion på finansloven og de samlede kommunale udgifter til driftstilskud til egnsteatre. Stk. 3. Statsrefusion af en eller flere kommuners driftstilskud til det enkelte egnsteater ydes, hvis der er indgået en 4-årig egnsteateraftale om driftstilskud med det enkelte egnsteater, jf. dog § 16, stk. 3. Stk. 4. Der kan ikke ydes refusion af tilskud til egnsteatre ydet af kommuner, der ikke er omfattet af egnsteaterordningen. Stk. 5. Det årlige kommunale driftstilskud til det enkelte egnsteater skal udgøre et minimumbeløb, som fastsættes på finansloven. Tilskud ydet af staten efter § 15 b indgår ved beregning af, om det kommunale driftstilskud udgør dette minimumbeløb. Stk. 6. Ved oprettelse af nye egnsteatre kan stk. 5 fraviges i den første aftaleperiode. Stk. 7. Statsrefusion af kommuners driftstilskud til det enkelte egnsteater ydes inden for et maksimumbeløb, der fastsættes på finansloven. Tilskud ydet af staten efter § 15 b indgår ved beregning af, om det kommunale driftstilskud overstiger dette maksimumbeløb. Stk. 8. Tilskud til husleje kan kun udgøre indtil 15 pct. af det samlede offentlige driftstilskud til det enkelte egnsteater. Stk. 9. Kulturministeren fastsætter nærmere regler om refusion af driftstilskud til egnsteatre, herunder om beregning af refusion m.v. Stk. 10. Kulturministeren kan i forbindelse med indgåelse af kulturaftaler med kommuner m.v. fravige bestemmelserne i stk. 1-8."
    },
    {
      "provision_ref": "7:15b",
      "chapter": "7",
      "section": "15b",
      "content": "§ 15 b. Staten kan yde driftstilskud til egnsteatre, som tidligere modtog tilskud fra en amtskommune. Stk. 2. Kulturministeren fastsætter nærmere regler om tilskud, der ydes efter stk. 1, herunder kriterier for tildeling af tilskud. Stk. 3. Kulturministeren kan i forbindelse med indgåelse af kulturaftaler med kommuner m.v. fravige bestemmelserne i stk. 1 og 2."
    },
    {
      "provision_ref": "7:15c",
      "chapter": "7",
      "section": "15c",
      "content": "§ 15 c. Staten kan inden for en beløbsramme, der fastsættes på finansloven, yde tilskud til kvalitetsudviklingsprojekter på egnsteatre. Stk. 2. Tilskud ydet efter stk. 1 fordeles af egnsteaterkonsulenterne, jf. § 16. Stk. 3. Kulturministeren fastsætter regler om fordeling af tilskud efter stk. 1 og 2. Kulturministeren kan herunder fastsætte, at egnsteaterkonsulenternes afgørelser om tilskud ikke kan indbringes for anden administrativ myndighed."
    },
    {
      "provision_ref": "7:16",
      "chapter": "7",
      "section": "16",
      "content": "§ 16. Der ansættes op til tre egnsteaterkonsulenter, hvis hovedopgave er at følge udviklingen på de enkelte egnsteatre og bidrage til udvikling og kvalitet på teatrene. Stk. 2. Egnsteaterkonsulenterne gennemfører i dialog med egnsteatre og kommuner evalueringer af egnsteatrene. Stk. 3. Egnsteaterkonsulenterne kan efter en evaluering i henhold til stk. 2 i tilfælde, hvor teatrenes faglige og kunstneriske niveau ikke lever op til det generelle niveau for egnsteatrene, og hvor udvikling ikke vurderes mulig, indstille til Kunstrådet, at statsrefusion efter § 15 a og tilskud efter § 15 b bør ophøre. En sådan indstilling kan kun afgives i forbindelse med udløb af den pågældende egnsteateraftale. Stk. 4. Kunstrådet træffer afgørelse om ophør af refusion og tilskud efter §§ 15 a og 15 b. Afgørelsen kan ikke indbringes for anden administrativ myndighed. Stk. 5. Egnsteaterkonsulenterne ansættes for en periode på 4 år. Umiddelbar forlængelse af ansættelsen kan ikke finde sted.«"
    },
    {
      "provision_ref": "7:16a",
      "chapter": "7",
      "section": "16a",
      "content": "§ 16 a. Staten yder inden for en beløbsramme fastsat på finansloven driftstilskud til små storbyteatre i Københavns, Frederiksberg, Odense, Århus og Aalborg Kommuner. Stk. 2. De små storbyteatre skal som et supplement til de i kapitel 5 og 6 nævnte teatre bidrage til at sikre et alsidigt teaterudbud i de store bykommuner."
    },
    {
      "provision_ref": "7:16b",
      "chapter": "7",
      "section": "16b",
      "content": "§ 16 b. Statens tilskud til den enkelte kommunes små storbyteatre fastsættes under et i en 4-årig aftale mellem staten og kommunen. Tilskuddet kan ikke overstige kommunens samlede driftstilskud til disse teatre. Stk. 2. Tilskud til husleje kan kun udgøre indtil 15 pct. af det tilskudsberettigede kommunale driftstilskud til det enkelte lille storbyteater. Stk. 3. Statstilskuddet ydes kun, såfremt kommunen har indgået minimum 3-årige aftaler om driftstilskud med de enkelte teatre. Stk. 4. Driftstilskud til det enkelte teater kan ikke overstige et maksimum, der angives på de årlige finanslove. Stk. 5. Kulturministeren fastsætter efter forhandling med Kommunernes Landsforening og Københavns og Frederiksberg Kommuner nærmere regler om ordningen for små storbyteatre. Stk. 6. Kulturministeren kan i forbindelse med kulturaftaler med kommuner m.v. fravige bestemmelserne i stk. 1-5 og i § 16 a."
    },
    {
      "provision_ref": "8:17",
      "chapter": "8",
      "section": "17",
      "content": "§ 17. Kunstrådet skal rådgive og bistå offentlige myndigheder i sager angående teaterforhold. Rådet kan på eget initiativ behandle spørgsmål vedrørende dansk teaterliv og fremsætte udtalelser herom."
    },
    {
      "provision_ref": "8:18",
      "chapter": "8",
      "section": "18",
      "content": "§ 18. Kunstrådet kan inden for en på de årlige finanslove fastsat beløbsramme yde støtte til: 1) Stationær og turnerende samt opsøgende teatervirksomhed bortset fra de i kapitel 2, 3, 5 og 6 nævnte teatre, 2) fremme af ny dansk dramatik, 3) anskaffelse af teknisk udstyr m.v. samt i særlige tilfælde indretning af lokaler til teaterformål og 4) andre aktiviteter, der kan fremme lovens formål Stk. 2. Ved fordeling af støtte efter stk. 1 skal Kunstrådet søge at tilgodese alle genrer inden for det professionelle teater, herunder dans og musikdramatik. Der skal lægges vægt på at fremme udviklingen af nye teaterformer og anden eksperimenterende virksomhed, og den geografiske spredning af aktiviteterne skal søges fremmet. En væsentlig del af støtten skal anvendes til støtte til teatervirksomhed, der henvender sig til børn og unge. Stk. 3. Støtten kan ydes til løbende teaterdrift eller til enkeltstående projekter. Støtten ydes som tilskud, garanti eller lån. Stk. 4. Kulturministeren kan fastsætte nærmere regler for tilbagebetaling af tilskud ydet til anskaffelse af teknisk udstyr m.v."
    },
    {
      "provision_ref": "8:19",
      "chapter": "8",
      "section": "19",
      "content": "§ 19. Kunstrådet har den endelige administrative afgørelse med hensyn til fordeling af de midler, der på de årlige finanslove bevilges til rådets virksomhed."
    },
    {
      "provision_ref": "8:19a",
      "chapter": "8",
      "section": "19a",
      "content": "§ 19 a. Kunstrådet følger udviklingen blandt egnsteatrene og de små storbyteatre. Kunstrådet bistår kommuner og teatre ved udarbejdelsen af aftaler, der løber over minimum 3 år, i henhold til § 15, stk. 3, og § 16 b, stk. 3."
    },
    {
      "provision_ref": "8:20",
      "chapter": "8",
      "section": "20",
      "content": "§ 20. (Ophævet)"
    },
    {
      "provision_ref": "8:21",
      "chapter": "8",
      "section": "21",
      "content": "§ 21. (Ophævet)"
    },
    {
      "provision_ref": "8:22",
      "chapter": "8",
      "section": "22",
      "content": "§ 22. (Ophævet)"
    },
    {
      "provision_ref": "8:23",
      "chapter": "8",
      "section": "23",
      "content": "§ 23. Kulturministeren kan bestemme, at beføjelser, der i henhold til denne lov tilkommer Kunstrådet, udøves af ministeren. Stk. 2. Kulturministeren kan give Kunstrådet instruktioner vedrørende udøvelsen af beføjelser, der er henlagt til Kunstrådet i henhold til denne lov."
    },
    {
      "provision_ref": "9:24",
      "chapter": "9",
      "section": "24",
      "content": "§ 24. Staten yder tilskud til formidling af teaterforestillinger til teatre og til arrangører af teaterforestillinger. Tilskuddet anvendes til nedbringelse af billetpriser. Stk. 2. Staten kan yde et særskilt tilskud til administration og markedsføring i forbindelse med nedbringelse af billetpriserne. Stk. 3. Kulturministeren fastsætter nærmere regler for tildeling af tilskud til formidling af teaterforestillinger. Stk. 4. Staten kan yde tilskud til centrale organisationer af teaterpublikum. Stk. 5. Kulturministeren kan i forbindelse med indgåelse af kulturaftaler med kommuner m.v. fravige bestemmelserne i stk. 1-3."
    },
    {
      "provision_ref": "10:25",
      "chapter": "10",
      "section": "25",
      "content": "§ 25. Staten refunderer 50 procent af kommunernes udgifter ved køb af refusionsgodkendte forestillinger af børneteater og opsøgende teater. Stk. 2. Kulturministeren fastsætter efter forhandling med KL (Kommunernes Landsforening) og Københavns og Frederiksberg Kommuner nærmere regler for refusionsordningen, herunder regler for godkendelse af de forestillinger, der omfattes af ordningen. Stk. 3. Kulturministeren kan i forbindelse med indgåelse af kulturaftaler med kommuner m.v. fravige bestemmelserne i stk. 1 og 2."
    },
    {
      "provision_ref": "10:26",
      "chapter": "10",
      "section": "26",
      "content": "§ 26. Kulturministeren nedsætter et udvalg for børneteater og opsøgende teater m.v. Udvalget består af 3 medlemmer, der udpeges efter indstilling af Børneteatersammenslutningen, Foreningen af små Teatre og Danmarks Teaterforeninger, hvis medlem repræsenterer forbrugerne. Stk. 2. Vedtægter for udvalget godkendes af kulturministeren. Stk. 3. Der kan ydes tilskud til udvalgets virksomhed."
    },
    {
      "provision_ref": "11:27",
      "chapter": "11",
      "section": "27",
      "content": "§ 27. Der kan ydes støtte til kunstnerisk arbejdende amatørsceners virksomhed og til amatørscenernes centrale organisationer."
    },
    {
      "provision_ref": "12:28",
      "chapter": "12",
      "section": "28",
      "content": "§ 28. (Ophævet)."
    },
    {
      "provision_ref": "12:29",
      "chapter": "12",
      "section": "29",
      "content": "§ 29. Der kan ydes støtte til anden teateruddannelsesvirksomhed. Stk. 2. Støtten kan ydes som årlige driftstilskud eller som engangstilskud til kurser, seminarer og lignende."
    },
    {
      "provision_ref": "12:29a",
      "chapter": "12",
      "section": "29a",
      "content": "§ 29 a. (Ophævet)"
    },
    {
      "provision_ref": "13:30",
      "chapter": "13",
      "section": "30",
      "content": "§ 30. Drives teatervirksomhed af et selskab, en forening eller en selvejende institution eller som kommunal institution, skal selskabets, foreningens eller institutionens vedtægter godkendes af den offentlige hovedtilskudsyder. Stk. 2. Det påhviler den i stk. 1 nævnte tilskudsyder at påse, at vedtægter for en selvejende institution enten indeholder bestemmelser, der opfylder kravene i lov om erhvervsdrivende fonde eller lov om fonde og visse foreninger, eller bestemmelser, der kan danne grundlag for undtagelse fra denne lovgivning."
    },
    {
      "provision_ref": "13:31",
      "chapter": "13",
      "section": "31",
      "content": "§ 31. Den offentlige hovedtilskudsyder skal godkende ansættelser af teaterledelse og de vilkår, der gælder for ansættelsen. Stk. 2. Kollektive overenskomster om løn- og ansættelsesvilkår for ansatte på landsdelsscenerne i Århus, Odense og Aalborg samt Den Jyske Opera, folketeatret.dk og Københavns Teater skal godkendes af finansministeren. Stk. 3. Der må ikke uden kulturministerens godkendelse gøres indskrænkninger i teaterledelsens ret til frit og uafhængigt at træffe bestemmelse om repertoire, engagement og øvrige kunstneriske spørgsmål."
    },
    {
      "provision_ref": "13:31a",
      "chapter": "13",
      "section": "31a",
      "content": "§ 31 a. Kulturministeren fastsætter nærmere administrative regler for forvaltning af tilskud, garantier og lån samt for regnskabsaflæggelse og revision. Stk. 2. Afgivne tilsagn kan bortfalde, og udbetalte tilskud kan kræves tilbagebetalt i tilfælde, hvor tilskudsmodtager ikke opfylder betingelserne for tilskuddet eller ikke gennemfører den forudsatte aktivitet. Stk. 3. Udbetalinger af tilskud kan ske forskudsmæssigt."
    },
    {
      "provision_ref": "13:31b",
      "chapter": "13",
      "section": "31b",
      "content": "§ 31 b. (Ophævet)"
    },
    {
      "provision_ref": "14:32",
      "chapter": "14",
      "section": "32",
      "content": "§ 32. Loven træder i kraft den 1. januar 1991 med undtagelse af §§ 5-24, der først træder i kraft den 1. juli 1991. Stk. 2. §§ 1-10, §§ 16 d og e, §§ 20-21, § 26,§ 30 og §§ 34-38 i lov om teatervirksomhed, jf. lovbekendtgørelse nr. 900 af 15. december 1986, ophæves den 1. januar 1991. §§ 11-16 c,§§ 17-19, §§ 22-25, §§ 27-29 og §§ 31-33 i samme lov ophæves den 1. juli 1991. §§ 1-6 i lov om Det kongelige Teater og om oprettelsen af en kulturel fond, jf. lovbekendtgørelse nr. 898 af 15. december 1986, ophæves den 1. januar 1991."
    },
    {
      "provision_ref": "14:33",
      "chapter": "14",
      "section": "33",
      "content": "§ 33. Loven gælder ikke for Færøerne og Grønland."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Lovens formål er at fremme teaterkunst og teaterkultur i Danmark.",
      "valid_from": "2009-06-23",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Det Kongelige Teater og Kapel udgør Danmarks nationalscene. Teatret skal uden ensidighed producere et repertoire af høj kunstnerisk kvalitet inden for ballet, opera og skuespil. Der tages særlige hensyn til danske værker. Det Kongelige Teater skal videreføre de klassiske traditioner, samtidig med at det gennem sin virksomhed skal udvikle en nutidig scenekunst. Stk. 2. Det Kongelige Teater skal gennem sin turnevirksomhed omfatte hele landet. Herudover kan teatret gennemføre turneer i udlandet. Stk. 3. Det Kongelige Teater har til opgave at skabe mulighed for, at nationalscenens produktioner kan gøres tilgængelige for et bredt publikum gennem udsendelse i radio og tv samt ved salg af optagelser. Teatret skal endvidere bidrage til, at denne mulighed udnyttes på bedst mulig måde. Stk. 4. Det Kongelige Teater kan drive uddannelsesvirksomhed inden for sine arbejdsområder. Stk. 5. Det Kongelige Kapel medvirker ved opera, ballet og skuespil og kan herudover gennemføre koncertvirksomhed.",
      "valid_from": "2009-06-23",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Det Kongelige Teater er en statsvirksomhed, der ledes af en bestyrelse på indtil 8 medlemmer, der beskikkes af kulturministeren. Stk. 2. 6 medlemmer udpeges af kulturministeren og skal repræsentere kulturel og ledelsesmæssig indsigt. Stk. 3. Medarbejderne på Det Kongelige Teater kan udpege to repræsentanter til bestyrelsen. Medarbejderrepræsentanter er beskyttet mod afskedigelse og anden forringelse af forholdene på samme måde som tillidsrepræsentanter inden for vedkommende eller tilsvarende område. Stk. 4. Kulturministeren fastsætter regler for medarbejdernes valg af bestyrelsesmedlem. Stk. 5. Blandt medlemmerne udpeger kulturministeren formand og næstformand. Stk. 6. Beskikkelserne gælder for 4 år. Umiddelbar genbeskikkelse kan kun finde sted en gang. Stk. 7. I tilfælde af udtræden udpeges et nyt medlem for den resterende del af perioden. Stk. 8. Bestyrelsen tegnes af formanden og i dennes fravær af næstformanden.",
      "valid_from": "2009-06-23",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Bestyrelsen er Det Kongelige Teaters øverste ledelse og har over for kulturministeren det overordnede ansvar for, at de bestemmelser for teatrets virksomhed, der er fastsat, overholdes. Stk. 2. Kulturministeren fastsætter efter indstilling fra bestyrelsen en vedtægt for Det Kongelige Teater. Stk. 3. Bestyrelsen træffer efter indstilling fra direktionen beslutning om budgettet inden for de på finansloven fastsatte rammer og om indgåelse og opsigelse af kollektive overenskomster, hvortil der måtte være givet bemyndigelse af finansministeren. Stk. 4. Bestyrelsen træffer beslutning om sammensætningen af en direktion. Stk. 5. Bestyrelsen ansætter teaterchefen og direktionens øvrige medlemmer. Stk. 6. Bestyrelsen fastsætter selv sin forretningsorden.",
      "valid_from": "2009-06-23",
      "valid_to": null
    },
    {
      "provision_ref": "2:4a",
      "chapter": "2",
      "section": "4a",
      "content": "§ 4 a. Teaterchefen varetager den daglige ledelse af Det Kongelige Teater og udarbejder i samarbejde med de øvrige direktionsmedlemmer repertoireplaner og forslag til budget. Stk. 2. De kunstneriske chefer forestår med ansvar over for teaterchefen den daglige ledelse af henholdsvis skuespil, ballet, opera og kapel.",
      "valid_from": "2009-06-23",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Staten kan yde tilskud til de selvejende institutioner Den Jyske Opera, folketeatret.dk og Peter Schaufuss Balletten, såfremt 1) institutionerne bidrager til at dække behovet for henholdsvis musikdramatik, skuespil og dans i hele landet ved at opføre et alsidigt og kvalitetspræget repertoire, idet der skal tages særlige hensyn til danske værker, og 2) institutionerne som led i deres virksomhed medvirker til at udvikle teaterkunsten gennem eksperimenterende virksomhed og særlige initiativer.",
      "valid_from": "2009-06-23",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Statens bevilling efter § 5 fastsættes på de årlige finanslove. Stk. 2. Nærmere regler om betingelserne for tilskud til Den Jyske Opera, folketeatret.dk og Peter Schaufuss Balletten fastsættes af kulturministeren.",
      "valid_from": "2009-06-23",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. (Ophævet)",
      "valid_from": "2009-06-23",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. (Ophævet)",
      "valid_from": "2009-06-23",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. (Ophævet)",
      "valid_from": "2009-06-23",
      "valid_to": null
    },
    {
      "provision_ref": "4:10",
      "chapter": "4",
      "section": "10",
      "content": "§ 10. (Ophævet)",
      "valid_from": "2009-06-23",
      "valid_to": null
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Landsdelsscenerne i Århus, Odense og Aalborg skal bidrage til at dække teaterbehovet i landsdelen ved opførelse af et alsidigt repertoire bestående af såvel ældre som nyere dramatiske værker med særlig hensyntagen til værker af danske dramatikere. Landsdelsscenerne skal som et led i deres virksomhed medvirke til at udvikle teaterkunsten gennem eksperimenterende virksomhed og særlige initiativer. Når det er påkrævet af hensyn til dækning af landsdelens behov for musikdramatiske opførelser, skal landdelsscenerne give plads for opera- og balletforestillinger, der gennemføres i samarbejde med andre teatre eller institutioner.",
      "valid_from": "2009-06-23",
      "valid_to": null
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Staten kan yde tilskud til landsdelsscenerne i Århus, Odense og Aalborg. Statens bevilling fastsættes på de årlige finanslove.",
      "valid_from": "2009-06-23",
      "valid_to": null
    },
    {
      "provision_ref": "5:13",
      "chapter": "5",
      "section": "13",
      "content": "§ 13. Landsdelsscenerne i Århus, Odense og Aalborg drives som selskaber eller selvejende institutioner. Stk. 2. Nærmere regler om betingelserne for tilskud til landsdelsscenerne i Århus, Odense og Aalborg fastsættes af kulturministeren",
      "valid_from": "2009-06-23",
      "valid_to": null
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Københavns Teater er en selvejende institution, der har til formål at støtte driften af et antal teatre i hovedstadsområdet, der skal bidrage til at dække teaterbehovet ved tilsammen at opføre et alsidigt og kvalitetspræget repertoire bestående af såvel ældre som nyere dramatiske værker samt bidrage til fremme af udvikling og nytænkning inden for teaterkunsten. Stk. 2. Institutionen har hjemsted i hovedstadsområdet.",
      "valid_from": "2009-06-23",
      "valid_to": null
    },
    {
      "provision_ref": "6:14a",
      "chapter": "6",
      "section": "14a",
      "content": "§ 14 a. Staten kan yde tilskud til Københavns Teater. Statens bevilling fastsættes på de årlige finanslove.",
      "valid_from": "2009-06-23",
      "valid_to": null
    },
    {
      "provision_ref": "6:14b",
      "chapter": "6",
      "section": "14b",
      "content": "§ 14 b. Københavns Teater yder inden for den samlede tilskudsramme økonomisk støtte til de i ordningen optagne teatre i form af tilskud til drift og produktion eller huslejetilskud. Inden for tilskudsrammen afsættes desuden særlige midler til udvikling og nytænkning inden for teaterkunsten samt til kapitalindskud.",
      "valid_from": "2009-06-23",
      "valid_to": null
    },
    {
      "provision_ref": "6:14c",
      "chapter": "6",
      "section": "14c",
      "content": "§ 14 c. (Ophævet)",
      "valid_from": "2009-06-23",
      "valid_to": null
    },
    {
      "provision_ref": "6:14d",
      "chapter": "6",
      "section": "14d",
      "content": "§ 14 d. Det statslige tilskud til Københavns Teater administreres af bestyrelsen for Københavns Teater. Bestyrelsen fastsætter i flerårige resultataftaler størrelsen af tilskud til drift og produktion til det enkelte teater. Bestyrelsen fastsætter størrelsen af huslejetilskud. Bestyrelsen træffer beslutning om fordeling af de særligt afsatte midler til udvikling og nytænkning inden for teaterkunsten samt til kapitalindskud. Stk. 2. Bestyrelsen træffer beslutning om, hvilke teatre der skal tilbydes at indgå i Københavns Teater. Bestyrelsen kan i den forbindelse træffe beslutning om teatres indtræden eller udtræden af Københavns Teater. Stk. 3. Bestyrelsen kan træffe beslutning om, at driftsoverskud over en vis størrelse hos det enkelte teater delvis skal tilbageføres til Københavns Teater og indgå i de særligt afsatte midler til nytænkning og udvikling inden for teaterkunsten samt til kapitalindskud. Stk. 4. Det er en betingelse for, at et teater kan modtage drifts- og produktionstilskud som en del af Københavns Teater, at bestyrelsen for Københavns Teater udpeger bestyrelsen for det enkelte teater i ordningen og herudover udpeger enten teaterlederen eller teaterledelsen. Stk. 5. Udpegningen af teaterlederen eller teaterledelsen for det enkelte teater sker efter drøftelse med teatrets bestyrelse. Stk. 6. Kulturministeren kan i særlige tilfælde meddele tilladelse til, at bestemmelsen i § 14 d, stk. 4, fraviges. Stk. 7. Afgørelser truffet af Københavns Teater kan ikke indbringes for højere administrativ myndighed.",
      "valid_from": "2009-06-23",
      "valid_to": null
    },
    {
      "provision_ref": "6:14e",
      "chapter": "6",
      "section": "14e",
      "content": "§ 14 e. De nærmere regler om betingelserne for tilskud til Københavns Teater fastsættes af kulturministeren.",
      "valid_from": "2009-06-23",
      "valid_to": null
    },
    {
      "provision_ref": "7:15",
      "chapter": "7",
      "section": "15",
      "content": "§ 15. Ved et egnsteater forstås et professionelt producerende teater, der udbyder forestillinger hen over teatersæsonen, og som har hjemsted uden for Københavns, Frederiksberg, Odense, Århus og Aalborg Kommuner. Et egnsteater skal have minimum to produktioner årligt, et fast spillested, lokal forankring og være finansieret helt eller delvis af en eller flere kommuner. Stk. 2. Et egnsteaters primære opgave er at producere teater for voksne, børn og unge, danseteater, musikteater, opera, performanceteater eller eksperimenterende teater. Turnévirksomhed kan indgå i egnsteatrenes aktiviteter, men en del af virksomheden skal være stationær. Egnsteatrene skal endvidere bidrage til at udvikle scenekunsten i det lokalmiljø, de er forankret i. Stk. 3. Kunstrådet afgør, om et teater kan karakteriseres som et professionelt producerende teater og i øvrigt opfylder de krav til et egnsteater, som er fastlagt i stk. 1.",
      "valid_from": "2009-06-23",
      "valid_to": null
    },
    {
      "provision_ref": "7:15a",
      "chapter": "7",
      "section": "15a",
      "content": "§ 15 a. Staten yder delvis refusion af kommunernes driftstilskud til egnsteatre. Stk. 2. Refusionen kan maksimalt udgøre 50 pct. af de kommunale udgifter. Refusionsprocenten beregnes som forholdet mellem statens bevilling til egnsteaterrefusion på finansloven og de samlede kommunale udgifter til driftstilskud til egnsteatre. Stk. 3. Statsrefusion af en eller flere kommuners driftstilskud til det enkelte egnsteater ydes, hvis der er indgået en 4-årig egnsteateraftale om driftstilskud med det enkelte egnsteater, jf. dog § 16, stk. 3. Stk. 4. Der kan ikke ydes refusion af tilskud til egnsteatre ydet af kommuner, der ikke er omfattet af egnsteaterordningen. Stk. 5. Det årlige kommunale driftstilskud til det enkelte egnsteater skal udgøre et minimumbeløb, som fastsættes på finansloven. Tilskud ydet af staten efter § 15 b indgår ved beregning af, om det kommunale driftstilskud udgør dette minimumbeløb. Stk. 6. Ved oprettelse af nye egnsteatre kan stk. 5 fraviges i den første aftaleperiode. Stk. 7. Statsrefusion af kommuners driftstilskud til det enkelte egnsteater ydes inden for et maksimumbeløb, der fastsættes på finansloven. Tilskud ydet af staten efter § 15 b indgår ved beregning af, om det kommunale driftstilskud overstiger dette maksimumbeløb. Stk. 8. Tilskud til husleje kan kun udgøre indtil 15 pct. af det samlede offentlige driftstilskud til det enkelte egnsteater. Stk. 9. Kulturministeren fastsætter nærmere regler om refusion af driftstilskud til egnsteatre, herunder om beregning af refusion m.v. Stk. 10. Kulturministeren kan i forbindelse med indgåelse af kulturaftaler med kommuner m.v. fravige bestemmelserne i stk. 1-8.",
      "valid_from": "2009-06-23",
      "valid_to": null
    },
    {
      "provision_ref": "7:15b",
      "chapter": "7",
      "section": "15b",
      "content": "§ 15 b. Staten kan yde driftstilskud til egnsteatre, som tidligere modtog tilskud fra en amtskommune. Stk. 2. Kulturministeren fastsætter nærmere regler om tilskud, der ydes efter stk. 1, herunder kriterier for tildeling af tilskud. Stk. 3. Kulturministeren kan i forbindelse med indgåelse af kulturaftaler med kommuner m.v. fravige bestemmelserne i stk. 1 og 2.",
      "valid_from": "2009-06-23",
      "valid_to": null
    },
    {
      "provision_ref": "7:15c",
      "chapter": "7",
      "section": "15c",
      "content": "§ 15 c. Staten kan inden for en beløbsramme, der fastsættes på finansloven, yde tilskud til kvalitetsudviklingsprojekter på egnsteatre. Stk. 2. Tilskud ydet efter stk. 1 fordeles af egnsteaterkonsulenterne, jf. § 16. Stk. 3. Kulturministeren fastsætter regler om fordeling af tilskud efter stk. 1 og 2. Kulturministeren kan herunder fastsætte, at egnsteaterkonsulenternes afgørelser om tilskud ikke kan indbringes for anden administrativ myndighed.",
      "valid_from": "2009-06-23",
      "valid_to": null
    },
    {
      "provision_ref": "7:16",
      "chapter": "7",
      "section": "16",
      "content": "§ 16. Der ansættes op til tre egnsteaterkonsulenter, hvis hovedopgave er at følge udviklingen på de enkelte egnsteatre og bidrage til udvikling og kvalitet på teatrene. Stk. 2. Egnsteaterkonsulenterne gennemfører i dialog med egnsteatre og kommuner evalueringer af egnsteatrene. Stk. 3. Egnsteaterkonsulenterne kan efter en evaluering i henhold til stk. 2 i tilfælde, hvor teatrenes faglige og kunstneriske niveau ikke lever op til det generelle niveau for egnsteatrene, og hvor udvikling ikke vurderes mulig, indstille til Kunstrådet, at statsrefusion efter § 15 a og tilskud efter § 15 b bør ophøre. En sådan indstilling kan kun afgives i forbindelse med udløb af den pågældende egnsteateraftale. Stk. 4. Kunstrådet træffer afgørelse om ophør af refusion og tilskud efter §§ 15 a og 15 b. Afgørelsen kan ikke indbringes for anden administrativ myndighed. Stk. 5. Egnsteaterkonsulenterne ansættes for en periode på 4 år. Umiddelbar forlængelse af ansættelsen kan ikke finde sted.«",
      "valid_from": "2009-06-23",
      "valid_to": null
    },
    {
      "provision_ref": "7:16a",
      "chapter": "7",
      "section": "16a",
      "content": "§ 16 a. Staten yder inden for en beløbsramme fastsat på finansloven driftstilskud til små storbyteatre i Københavns, Frederiksberg, Odense, Århus og Aalborg Kommuner. Stk. 2. De små storbyteatre skal som et supplement til de i kapitel 5 og 6 nævnte teatre bidrage til at sikre et alsidigt teaterudbud i de store bykommuner.",
      "valid_from": "2009-06-23",
      "valid_to": null
    },
    {
      "provision_ref": "7:16b",
      "chapter": "7",
      "section": "16b",
      "content": "§ 16 b. Statens tilskud til den enkelte kommunes små storbyteatre fastsættes under et i en 4-årig aftale mellem staten og kommunen. Tilskuddet kan ikke overstige kommunens samlede driftstilskud til disse teatre. Stk. 2. Tilskud til husleje kan kun udgøre indtil 15 pct. af det tilskudsberettigede kommunale driftstilskud til det enkelte lille storbyteater. Stk. 3. Statstilskuddet ydes kun, såfremt kommunen har indgået minimum 3-årige aftaler om driftstilskud med de enkelte teatre. Stk. 4. Driftstilskud til det enkelte teater kan ikke overstige et maksimum, der angives på de årlige finanslove. Stk. 5. Kulturministeren fastsætter efter forhandling med Kommunernes Landsforening og Københavns og Frederiksberg Kommuner nærmere regler om ordningen for små storbyteatre. Stk. 6. Kulturministeren kan i forbindelse med kulturaftaler med kommuner m.v. fravige bestemmelserne i stk. 1-5 og i § 16 a.",
      "valid_from": "2009-06-23",
      "valid_to": null
    },
    {
      "provision_ref": "8:17",
      "chapter": "8",
      "section": "17",
      "content": "§ 17. Kunstrådet skal rådgive og bistå offentlige myndigheder i sager angående teaterforhold. Rådet kan på eget initiativ behandle spørgsmål vedrørende dansk teaterliv og fremsætte udtalelser herom.",
      "valid_from": "2009-06-23",
      "valid_to": null
    },
    {
      "provision_ref": "8:18",
      "chapter": "8",
      "section": "18",
      "content": "§ 18. Kunstrådet kan inden for en på de årlige finanslove fastsat beløbsramme yde støtte til: 1) Stationær og turnerende samt opsøgende teatervirksomhed bortset fra de i kapitel 2, 3, 5 og 6 nævnte teatre, 2) fremme af ny dansk dramatik, 3) anskaffelse af teknisk udstyr m.v. samt i særlige tilfælde indretning af lokaler til teaterformål og 4) andre aktiviteter, der kan fremme lovens formål Stk. 2. Ved fordeling af støtte efter stk. 1 skal Kunstrådet søge at tilgodese alle genrer inden for det professionelle teater, herunder dans og musikdramatik. Der skal lægges vægt på at fremme udviklingen af nye teaterformer og anden eksperimenterende virksomhed, og den geografiske spredning af aktiviteterne skal søges fremmet. En væsentlig del af støtten skal anvendes til støtte til teatervirksomhed, der henvender sig til børn og unge. Stk. 3. Støtten kan ydes til løbende teaterdrift eller til enkeltstående projekter. Støtten ydes som tilskud, garanti eller lån. Stk. 4. Kulturministeren kan fastsætte nærmere regler for tilbagebetaling af tilskud ydet til anskaffelse af teknisk udstyr m.v.",
      "valid_from": "2009-06-23",
      "valid_to": null
    },
    {
      "provision_ref": "8:19",
      "chapter": "8",
      "section": "19",
      "content": "§ 19. Kunstrådet har den endelige administrative afgørelse med hensyn til fordeling af de midler, der på de årlige finanslove bevilges til rådets virksomhed.",
      "valid_from": "2009-06-23",
      "valid_to": null
    },
    {
      "provision_ref": "8:19a",
      "chapter": "8",
      "section": "19a",
      "content": "§ 19 a. Kunstrådet følger udviklingen blandt egnsteatrene og de små storbyteatre. Kunstrådet bistår kommuner og teatre ved udarbejdelsen af aftaler, der løber over minimum 3 år, i henhold til § 15, stk. 3, og § 16 b, stk. 3.",
      "valid_from": "2009-06-23",
      "valid_to": null
    },
    {
      "provision_ref": "8:20",
      "chapter": "8",
      "section": "20",
      "content": "§ 20. (Ophævet)",
      "valid_from": "2009-06-23",
      "valid_to": null
    },
    {
      "provision_ref": "8:21",
      "chapter": "8",
      "section": "21",
      "content": "§ 21. (Ophævet)",
      "valid_from": "2009-06-23",
      "valid_to": null
    },
    {
      "provision_ref": "8:22",
      "chapter": "8",
      "section": "22",
      "content": "§ 22. (Ophævet)",
      "valid_from": "2009-06-23",
      "valid_to": null
    },
    {
      "provision_ref": "8:23",
      "chapter": "8",
      "section": "23",
      "content": "§ 23. Kulturministeren kan bestemme, at beføjelser, der i henhold til denne lov tilkommer Kunstrådet, udøves af ministeren. Stk. 2. Kulturministeren kan give Kunstrådet instruktioner vedrørende udøvelsen af beføjelser, der er henlagt til Kunstrådet i henhold til denne lov.",
      "valid_from": "2009-06-23",
      "valid_to": null
    },
    {
      "provision_ref": "9:24",
      "chapter": "9",
      "section": "24",
      "content": "§ 24. Staten yder tilskud til formidling af teaterforestillinger til teatre og til arrangører af teaterforestillinger. Tilskuddet anvendes til nedbringelse af billetpriser. Stk. 2. Staten kan yde et særskilt tilskud til administration og markedsføring i forbindelse med nedbringelse af billetpriserne. Stk. 3. Kulturministeren fastsætter nærmere regler for tildeling af tilskud til formidling af teaterforestillinger. Stk. 4. Staten kan yde tilskud til centrale organisationer af teaterpublikum. Stk. 5. Kulturministeren kan i forbindelse med indgåelse af kulturaftaler med kommuner m.v. fravige bestemmelserne i stk. 1-3.",
      "valid_from": "2009-06-23",
      "valid_to": null
    },
    {
      "provision_ref": "10:25",
      "chapter": "10",
      "section": "25",
      "content": "§ 25. Staten refunderer 50 procent af kommunernes udgifter ved køb af refusionsgodkendte forestillinger af børneteater og opsøgende teater. Stk. 2. Kulturministeren fastsætter efter forhandling med KL (Kommunernes Landsforening) og Københavns og Frederiksberg Kommuner nærmere regler for refusionsordningen, herunder regler for godkendelse af de forestillinger, der omfattes af ordningen. Stk. 3. Kulturministeren kan i forbindelse med indgåelse af kulturaftaler med kommuner m.v. fravige bestemmelserne i stk. 1 og 2.",
      "valid_from": "2009-06-23",
      "valid_to": null
    },
    {
      "provision_ref": "10:26",
      "chapter": "10",
      "section": "26",
      "content": "§ 26. Kulturministeren nedsætter et udvalg for børneteater og opsøgende teater m.v. Udvalget består af 3 medlemmer, der udpeges efter indstilling af Børneteatersammenslutningen, Foreningen af små Teatre og Danmarks Teaterforeninger, hvis medlem repræsenterer forbrugerne. Stk. 2. Vedtægter for udvalget godkendes af kulturministeren. Stk. 3. Der kan ydes tilskud til udvalgets virksomhed.",
      "valid_from": "2009-06-23",
      "valid_to": null
    },
    {
      "provision_ref": "11:27",
      "chapter": "11",
      "section": "27",
      "content": "§ 27. Der kan ydes støtte til kunstnerisk arbejdende amatørsceners virksomhed og til amatørscenernes centrale organisationer.",
      "valid_from": "2009-06-23",
      "valid_to": null
    },
    {
      "provision_ref": "12:28",
      "chapter": "12",
      "section": "28",
      "content": "§ 28. (Ophævet).",
      "valid_from": "2009-06-23",
      "valid_to": null
    },
    {
      "provision_ref": "12:29",
      "chapter": "12",
      "section": "29",
      "content": "§ 29. Der kan ydes støtte til anden teateruddannelsesvirksomhed. Stk. 2. Støtten kan ydes som årlige driftstilskud eller som engangstilskud til kurser, seminarer og lignende.",
      "valid_from": "2009-06-23",
      "valid_to": null
    },
    {
      "provision_ref": "12:29a",
      "chapter": "12",
      "section": "29a",
      "content": "§ 29 a. (Ophævet)",
      "valid_from": "2009-06-23",
      "valid_to": null
    },
    {
      "provision_ref": "13:30",
      "chapter": "13",
      "section": "30",
      "content": "§ 30. Drives teatervirksomhed af et selskab, en forening eller en selvejende institution eller som kommunal institution, skal selskabets, foreningens eller institutionens vedtægter godkendes af den offentlige hovedtilskudsyder. Stk. 2. Det påhviler den i stk. 1 nævnte tilskudsyder at påse, at vedtægter for en selvejende institution enten indeholder bestemmelser, der opfylder kravene i lov om erhvervsdrivende fonde eller lov om fonde og visse foreninger, eller bestemmelser, der kan danne grundlag for undtagelse fra denne lovgivning.",
      "valid_from": "2009-06-23",
      "valid_to": null
    },
    {
      "provision_ref": "13:31",
      "chapter": "13",
      "section": "31",
      "content": "§ 31. Den offentlige hovedtilskudsyder skal godkende ansættelser af teaterledelse og de vilkår, der gælder for ansættelsen. Stk. 2. Kollektive overenskomster om løn- og ansættelsesvilkår for ansatte på landsdelsscenerne i Århus, Odense og Aalborg samt Den Jyske Opera, folketeatret.dk og Københavns Teater skal godkendes af finansministeren. Stk. 3. Der må ikke uden kulturministerens godkendelse gøres indskrænkninger i teaterledelsens ret til frit og uafhængigt at træffe bestemmelse om repertoire, engagement og øvrige kunstneriske spørgsmål.",
      "valid_from": "2009-06-23",
      "valid_to": null
    },
    {
      "provision_ref": "13:31a",
      "chapter": "13",
      "section": "31a",
      "content": "§ 31 a. Kulturministeren fastsætter nærmere administrative regler for forvaltning af tilskud, garantier og lån samt for regnskabsaflæggelse og revision. Stk. 2. Afgivne tilsagn kan bortfalde, og udbetalte tilskud kan kræves tilbagebetalt i tilfælde, hvor tilskudsmodtager ikke opfylder betingelserne for tilskuddet eller ikke gennemfører den forudsatte aktivitet. Stk. 3. Udbetalinger af tilskud kan ske forskudsmæssigt.",
      "valid_from": "2009-06-23",
      "valid_to": null
    },
    {
      "provision_ref": "13:31b",
      "chapter": "13",
      "section": "31b",
      "content": "§ 31 b. (Ophævet)",
      "valid_from": "2009-06-23",
      "valid_to": null
    },
    {
      "provision_ref": "14:32",
      "chapter": "14",
      "section": "32",
      "content": "§ 32. Loven træder i kraft den 1. januar 1991 med undtagelse af §§ 5-24, der først træder i kraft den 1. juli 1991. Stk. 2. §§ 1-10, §§ 16 d og e, §§ 20-21, § 26,§ 30 og §§ 34-38 i lov om teatervirksomhed, jf. lovbekendtgørelse nr. 900 af 15. december 1986, ophæves den 1. januar 1991. §§ 11-16 c,§§ 17-19, §§ 22-25, §§ 27-29 og §§ 31-33 i samme lov ophæves den 1. juli 1991. §§ 1-6 i lov om Det kongelige Teater og om oprettelsen af en kulturel fond, jf. lovbekendtgørelse nr. 898 af 15. december 1986, ophæves den 1. januar 1991.",
      "valid_from": "2009-06-23",
      "valid_to": null
    },
    {
      "provision_ref": "14:33",
      "chapter": "14",
      "section": "33",
      "content": "§ 33. Loven gælder ikke for Færøerne og Grønland.",
      "valid_from": "2009-06-23",
      "valid_to": null
    }
  ],
  "definitions": [
    {
      "term": "et egnsteater",
      "definition": "et professionelt producerende teater, der udbyder forestillinger hen over teatersæsonen, og som har hjemsted uden for Københavns, Frederiksberg, Odense, Århus og Aalborg Kommuner",
      "source_provision": "7:15"
    }
  ]
}
