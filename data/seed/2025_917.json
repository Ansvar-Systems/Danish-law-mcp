{
  "id": "2025:917",
  "type": "statute",
  "title": "Bekendtgørelse om indberetning til og offentliggørelse af årsrapporter m.v. i Erhvervsstyrelsen for virksomheder omfattet af regnskabsregler fastsat ved eller i henhold til lovgivningen for finansielle virksomheder m.v.",
  "short_name": "BEK H#LOKDOK04",
  "status": "in_force",
  "issued_date": "2025-06-27",
  "url": "https://www.retsinformation.dk/eli/lta/2025/917/xml",
  "description": "Retsinformation source. DocumentId=CQ003272; AccessionNumber=B20250091705; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på følgende virksomheder: 1) Finansielle virksomheder, jf. § 5, stk. 1, nr. 1, i lov om finansiel virksomhed. 2) Finansielle holdingvirksomheder, jf. § 5, stk. 1, nr. 9, i lov om finansiel virksomhed og § 9, stk. 1, nr. 9, i lov om forsikringsvirksomhed. 3) Forsikringsselskaber, jf. § 9, stk. 1, nr. 1, i lov om forsikringsvirksomhed. 4) Forsikringsholdingvirksomheder, jf. § 9, stk. 1, nr. 10, i lov om forsikringsvirksomhed. 5) Fondsmæglerselskaber, jf. § 13, stk. 2, i lov om fondsmæglerselskaber og investeringsservice og -aktiviteter. 6) Fondsmæglerholdingvirksomheder, jf. § 10, nr. 20, i lov om fondsmæglerselskaber og investeringsservice og -aktiviteter. 7) Forvaltere af alternative investeringsfonde med registreret hjemsted i Danmark, der ikke er selvforvaltende, og som har tilladelse til at forvalte alternative investeringsfonde, jf. lov om forvaltere af alternative investeringsfonde m.v. 8) Danske UCITS omfattet af lov om investeringsforeninger m.v. 9) Firmapensionskasser omfattet af lov om firmapensionskasser. 10) Et skibsfinansieringsinstitut omfattet af lov om et skibsfinansieringsinstitut. 11) Kreditforeningen af kommuner og regioner i Danmark, jf. lov om Kreditforeningen af kommuner og regioner i Danmark. Stk. 2. Uanset stk. 1, nr. 8, finder bekendtgørelsen ikke anvendelse på værdipapirfonde."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Følgende regnskabsdokumenter skal indberettes til Erhvervsstyrelsen: 1) Den reviderede årsrapport som godkendt af virksomhedens generalforsamling eller repræsentantskab. 2) Halvårsrapporter, hvis virksomheden har pligt til at udarbejde halvårsrapporter. 3) Bæredygtighedsrapporter for dattervirksomheder og filialer af tredjelandsvirksomheder, der skal udarbejde en bæredygtighedsrapport på vegne af den øverste modervirksomhed eller en udenlandsk virksomhed, der ikke er underlagt lovgivningen i et EU/EØS-land, og relevante erklæringer, jf. §§ 177 og 178 i bekendtgørelse om finansielle rapporter for kreditinstitutter og fondsmæglerselskaber m.fl. eller §§ 170 og 171 i bekendtgørelse om finansielle rapporter for forsikringsselskaber og tværgående pensionskasser. 4) Frivilligt udarbejdet konsolideret bæredygtighedsrapportering, hvor en dattervirksomhed er omfattet af krav om bæredygtighedsrapportering, men anvender undtagelsen i § 160, stk. 8-10, i bekendtgørelse om finansielle rapporter for kreditinstitutter og fondsmæglerselskaber m.fl. eller § 150, stk. 8-10, i bekendtgørelse om finansielle rapporter for forsikringsselskaber og tværgående pensionskasser. Stk. 2. Følgende regnskabsdokumenter kan indberettes til Erhvervsstyrelsen efter reglerne i denne bekendtgørelse: 1) Halvårsrapporter, som virksomheden frivilligt udarbejder og offentliggør. 2) Kvartalsrapporter, som virksomheden frivilligt udarbejder og offentliggør. Stk. 3. Frivilligt udarbejdet konsolideret bæredygtighedsrapportering, hvor en dattervirksomhed er omfattet af krav om bæredygtighedsrapportering, jf. stk. 1, nr. 4, skal indberettes af dattervirksomheden, såfremt modervirksomheden ikke er omfattet af denne bekendtgørelse. Stk. 4. Den, som varetager indberetningen af regnskabsdokumenterne nævnt i stk. 1-3, betegnes indberetteren i denne bekendtgørelse."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Regnskabsdokumenter som nævnt i § 2 skal indberettes som en søgbar PDF-fil til Erhvervsstyrelsen via den digitale indberetningsløsning Regnskab Special, som skal tilgås via den til enhver tid værende hjemmeside, som Erhvervsstyrelsen stiller til rådighed for digital indberetning af regnskabsdokumenter, jf. dog stk. 2-8. Stk. 2. Virksomheder, som udsteder omsættelige værdipapirer, der er optaget til handel på et reguleret marked i EU/EØS, skal udarbejde og indberette årsrapport i henhold til stk. 7 og 8. Dog skal der alene ske opmærkning af koncernregnskaber, som aflægges efter de internationale regnskabsregler, IFRS. De virksomheder, som er nævnt i 1. pkt., kan frivilligt foretage opmærkning af hele årsrapporten. Ved opmærkning af årsrapporten skal virksomheden både anvende Finanstilsynets taksonomi, jf. stk. 9, og ESEF-taksonomien, som offentliggøres af Den Europæiske Værdipapir- og Markedstilsynsmyndighed (ESMA) og tilgås via ESMA’s hjemmeside. Stk. 3. Virksomheder, som udarbejder bæredygtighedsrapportering, skal udarbejde og indberette virksomhedens årsrapport i henhold til stk. 7 og 8. Ved opmærkning af årsrapporten skal virksomheden både anvende Finanstilsynets taksonomi, jf. stk. 9, og de til enhver tid gældende ESRS-taksonomier, som offentliggøres af Den Europæiske Værdipapir- og Markedstilsynsmyndighed (ESMA) og tilgås via ESMA’s hjemmeside. Stk. 4. Dattervirksomheder og filialer af tredjelandsvirksomheder, der ikke er underlagt lovgivningen i et EU/EØS-land, som skal indberette bæredygtighedsrapport, jf. § 2, stk. 1, nr. 3, skal indberette en Inline XBRL-fil, jf. stk. 7 og 8, og anvende den til en hver tid gældende ESRS-taksonomi for de europæiske standarder for bæredygtighedsrapportering, som offentliggøres af Den Europæiske Værdipapir- og Markedstilsynsmyndighed (ESMA) og tilgås via ESMA’s hjemmeside. Stk. 5. Dattervirksomheder, som er omfattet af krav om bæredygtighedsrapportering, men anvender undtagelsen i § 160, stk. 8-10, i bekendtgørelse om finansielle rapporter for kreditinstitutter og fondsmæglerselskaber m.fl. eller § 150, stk. 8-10, i bekendtgørelse om finansielle rapporter for forsikringsselskaber og tværgående pensionskasser og indgår i en koncern, hvor modervirksomheden frivilligt udarbejder konsoliderede bæredygtighedsrapporteringer, skal indberette modervirksomhedens frivilligt udarbejdet konsolideret bæredygtighedsrapportering som et særskilt dokument, jf. § 2, stk. 1, nr. 4, i en Inline XBRL-fil, og anvende den til en hver tid gældende ESRS-taksonomi for de europæiske standarder for bæredygtighedsrapportering, som offentliggøres af Den Europæiske Værdipapir- og Markedstilsynsmyndighed (ESMA) og tilgås via ESMA’s hjemmeside. Stk. 6. Virksomheder, som rapporterer efter artikel 8 i Europa-Parlamentets og Rådets forordning (EU) 2020/852, skal udarbejde og indberette årsrapport i henhold til stk. 7 og 8. Ved opmærkning af årsrapporten skal virksomheden både anvende Finanstilsynets taksonomi, jf. stk. 9, og artikel 8-taksonomien, som offentliggøres af Den Europæiske Værdipapir- og Markedstilsynsmyndighed (ESMA) og tilgås via ESMA’s hjemmeside. Stk. 7. Virksomheder, som udarbejder regnskabsdokumenter, som nævnt i stk. 2, 3, 4, 5 eller 6, skal udarbejde og indberette årsrapporterne i xHTML-format. Såfremt der er krav om opmærkning, skal denne foretages i XBRL. Årsrapporterne skal opmærkes både ved anvendelse af de relevante taksonomier nævnt i stk. 2, 3, 4, 5 eller 6 og ved anvendelse af XBRL-format specifikation 2.1 og Inline XBRL-format specifikation 1.1 i en taksonomi anvist af Finanstilsynet, jf. stk. 9. Stk. 8. Årsrapporterne skal indberettes til Erhvervsstyrelsen via den digitale indberetningsløsning Regnskab Special, som skal tilgås via den til enhver tid værende hjemmeside, som Erhvervsstyrelsen stiller til rådighed for digital indberetning af regnskabsdokumenter. Stk. 9. Finanstilsynets taksonomi anvises på Finanstilsynets hjemmeside www.finanstilsynet.dk/ansoeg-og-indberet/indberetning-til-erhvervsstyrelsen."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Når et regnskabsdokument er modtaget hos Erhvervsstyrelsen, sender Erhvervsstyrelsen automatisk en digitalt genereret kvittering til indberetteren. Kvitteringen sendes til den e-mailadresse, indberetteren har oplyst i forbindelse med indberetningen af det pågældende regnskabsdokument. Erhvervsstyrelsen videresender automatisk kvitteringen til Finanstilsynet. Stk. 2. Erhvervsstyrelsen offentliggør de indberettede filer, jf. § 3, med henblik på at give regnskabsbrugere adgang til regnskabsdokumenterne via den til enhver tid værende hjemmeside, som Erhvervsstyrelsen anvender til offentliggørelse af regnskabsdokumenter. Stk. 3. Ved Finanstilsynets kontrol af årsrapporter anvendes, alt efter hvad der er relevant, såvel PDF-filen og Inline XBRL-filen som de indeholdte xHTML- og XBRL-filer og anden relevant information. Stk. 4. Såfremt oplysningerne, jf. nr. 1-4, er indeholdt i de indberettede regnskabsdokumenter, skal Erhvervsstyrelsen videresende regnskabsdokumenterne til det fælles europæiske adgangspunkt (ESAP), der er oprettet i henhold til Europa-Parlamentets og Rådets forordning om oprettelse af et fælles europæisk adgangspunkt, som giver centraliseret adgang til offentligt tilgængelige oplysninger med relevans for finansielle tjenesteydelser, kapitalmarkeder og bæredygtighed. Følgende oplysninger skal videresendes til det fælles europæiske adgangspunkt (ESAP): 1) Oplysninger om årsrapporter og årsberetninger for arbejdsmarkedsrelaterede pensionskasser, som omhandlet i firmapensionskasseloven. 2) Oplysninger om årsberetninger for hvert regnskabsår og halvårsberetninger, der dækker de første seks måneder af regnskabsåret for investeringsforvaltningsselskaber, som omhandlet i lov om finansiel virksomhed og UCITS, som omhandlet i lov om investeringsforeninger. 3) Hvis virksomheden udarbejder bæredygtighedsrapportering, konsolideret bæredygtighedsrapportering eller bæredygtighedsrapport: a) Ledelsesberetningen eller den konsoliderede ledelsesberetning, herunder for begge beretninger de oplysninger, der kræves i henhold til artikel 8 i Europa-Parlamentets og Rådets forordning om fastlæggelse af en ramme til fremme af bæredygtige investeringer. b) Årsrapporten, herunder et eventuelt koncernregnskab. c) Revisionspåtegningen. d) Erklæringen om bæredygtighedsrapportering, hvis virksomheden udarbejder bæredygtighedsrapportering. e) Bæredygtighedsrapporterne vedrørende dattervirksomheder og filialer af tredjelandsvirksomheder, der skal udarbejde en bæredygtighedsrapport på vegne af den øverste modervirksomhed eller en udenlandsk virksomhed, der ikke er underlagt lovgivningen i et EU/EØS-land, og den tilhørende erklæring om bæredygtighedsrapportering, jf. § 177, stk. 1, og § 178, stk. 1, i bekendtgørelse om finansielle rapporter for kreditinstitutter og fondsmæglerselskaber m.fl. og § 170, stk. 1, og § 171, stk. 1, i bekendtgørelse om finansielle rapporter for forsikringsselskaber og tværgående pensionskasser, hvis virksomheden udarbejder bæredygtighedsrapport. f) Eventuelle erklæringer fra dattervirksomheder og filialer af tredjelandsvirksomheder, der skal udarbejde en bæredygtighedsrapport på vegne af den øverste modervirksomhed eller en udenlandsk virksomhed, der ikke er underlagt lovgivningen i et EU/EØS-land, om at den udenlandske virksomhed eller den øverste modervirksomhed ikke har efterkommet en anmodning om nødvendige oplysninger til brug for udarbejdelsen af en bæredygtighedsrapport, jf. § 177, stk. 4, 2. pkt., og § 178, stk. 5, 2. pkt., i bekendtgørelse om finansielle rapporter for kreditinstitutter og fondsmæglerselskaber, m.fl. og § 170, stk. 3, og § 171, stk. 3, i bekendtgørelse om finansielle rapporter for forsikringsselskaber og tværgående pensionskasser. g) En eventuel beretning om betalinger til myndigheder eller den konsoliderede beretning om betalinger til myndigheder, jf. § 153 i bekendtgørelse om finansielle rapporter for kreditinstitutter og fondsmæglerselskaber m.fl. og § 145 i bekendtgørelse om finansielle rapporter for forsikringsselskaber og tværgående pensionskasser. 4) Oplysninger om finansielle konglomeraters juridiske, ledelsesmæssige og organisatoriske struktur som en del af årsrapporten, og som omhandlet i hhv. lov om finansiel virksomhed og lov om forsikringsvirksomhed i tværgående pensionskasser, livsforsikringsselskaber og skadesforsikringsselskaber m.v."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Såfremt det teknisk ikke er muligt at indberette digitale regnskaber, kan virksomheden søge om dispensation for digital indberetning til Erhvervsstyrelsen hos Finanstilsynet, jf. stk. 2. Stk. 2. Finanstilsynet kan kun dispensere for digital indberetning til Erhvervsstyrelsen i tilfælde af fejl i de tekniske løsninger, der forhindrer virksomhedens digitale indberetning, hvor en løsning ikke kan findes inden fristen for indberetning, eller i tilfælde hvor den digitale indberetning i høj grad vil forringe regnskabsdokumentets værdi for regnskabsbrugerne."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Virksomheder, der indberetter med Finanstilsynets taksonomi, skal anvende taksonomiens indgange (»entrypoints«), som retter sig mod virksomhedstypen. Entrypoints og anvisninger vil fremgå af Finanstilsynets hjemmeside www.finanstilsynet.dk/ansoeg-og-indberet/indberetning-til-erhvervsstyrelsen. Stk. 2. Virksomheder, som omtalt i stk. 1, skal særskilt opmærke de for virksomheden relevante informationer, herunder 1) de for virksomheden relevante generelle informationer, herunder navn på virksomheden, CVR-nummer, regnskabsperiode, sammenligningsperiode og generalforsamlingsdato, 2) den uafhængige revisors revisionspåtegning, herunder konklusioner, 3) andre erklæringer fra revisor eller uafhængig erklæringsudbyder, såfremt regnskabsdokumentet indeholder sådanne, 4) hoved- og nøgletal, 5) resultatopgørelsen, 6) balancen, 7) ændringer i egenkapital, såfremt regnskabsdokumentet indeholder en sådan, 8) kapitalklasser, såfremt regnskabsdokumentet indeholder sådanne, 9) serieregnskaber, såfremt regnskabsdokumentet indeholder sådanne, og 10) totalindkomstopgørelse, såfremt regnskabsdokumentet indeholder en sådan."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Ved indberetning med Finanstilsynets taksonomi kan virksomheder i den strukturerede del af regnskabsdokumentet vælge at inddatere følgende oplysninger i regnskabsdokumentet samlet (»block-opmærkning«): 1) En eventuel ledelsespåtegning, jf. stk. 2. 2) En eventuel ledelsesberetning eller en supplerende beretning, jf. stk. 3. 3) Noteoplysninger, herunder oplysninger om anvendt regnskabspraksis, jf. stk. 4. Stk. 2. Der kan foretages block-opmærkning af ledelsespåtegningens tekstafsnit. Følgende oplysninger skal dog særskilt opmærkes i XBRL, hvis de er aktuelle i årsrapporten: 1) De ansvarlige ledelsesmedlemmers underskrifter, herunder dato for underskrifter. 2) Oplysninger om eventuel uenighed. Stk. 3. Der kan foretages block-opmærkning af ledelsesberetningens tekstafsnit, jf. dog nr. 1-5: 1) Indeholder en eventuel ledelsesberetning eller en supplerende beretning en redegørelse for samfundsansvar, skal redegørelsen som minimum særskilt opmærkes i XBRL. Indeholder ledelsesberetningen henvisning til en hjemmeside, hvor en sådan redegørelse er offentliggjort, skal oplysning herom særskilt opmærkes i XBRL med angivelse af den internetadresse, der skal benyttes for at komme direkte til redegørelsen eller til den side, hvor samtlige offentliggjorte redegørelser er tilgængelige. 2) Indeholder en eventuel ledelsesberetning eller en supplerende beretning en redegørelse for virksomhedsledelse, skal redegørelsen som minimum særskilt opmærkes i XBRL. Indeholder ledelsesberetningen henvisning til en hjemmeside, hvor en sådan redegørelse er offentliggjort, skal oplysning herom særskilt opmærkes i XBRL med angivelse af den internetadresse, der skal benyttes for at komme direkte til redegørelsen eller til den side, hvor samtlige offentliggjorte redegørelser er tilgængelige. 3) Indeholder en eventuel ledelsesberetning eller en supplerende beretning en beretning om betalinger til myndigheder, skal beretningen som minimum særskilt opmærkes i XBRL. Indeholder ledelsesberetningen henvisning til en hjemmeside, hvor en sådan beretning er offentliggjort, skal oplysning herom særskilt opmærkes i XBRL med angivelse af den internetadresse, der skal benyttes for at komme direkte til beretningen eller til den side, hvor samtlige offentliggjorte beretninger er tilgængelige, 4) Indeholder en eventuel ledelsesberetning en redegørelse for virksomhedens mangfoldighedspolitik, skal redegørelsen som minimum særskilt opmærkes i XBRL. Indeholder ledelsesberetningen henvisning til en hjemmeside, hvor en sådan redegørelse er offentliggjort, skal oplysning herom særskilt opmærkes i XBRL med angivelse af den internetadresse, der skal benyttes for at komme direkte til redegørelsen eller til den side, hvor samtlige offentliggjorte redegørelser er tilgængelige. Er redegørelsen for virksomhedens mangfoldighedspolitik givet i forbindelse med redegørelsen for måltal og politikker vedrørende det underrepræsenterede køn i virksomhedens ledelse, skal dette angives, og denne angivelse skal opmærkes særskilt. 5) Indeholder en eventuel ledelsesberetning en redegørelse for virksomhedens politik for dataetik, skal redegørelsen som minimum særskilt opmærkes i XBRL. Indeholder ledelsesberetningen henvisning til en hjemmeside, hvor en sådan redegørelse er offentliggjort, skal oplysning herom særskilt opmærkes i XBRL med angivelse af den internetadresse, der skal benyttes for at komme direkte til redegørelsen eller til den side, hvor samtlige offentliggjorte redegørelser er tilgængelige. Stk. 4. Block-opmærkning af noteoplysninger skal foretages på noteniveau. Der skal dog foretages særskilt opmærkning i XBRL af 1) oplysninger om hvilken lovgivning rapporten er aflagt efter, 2) oplysninger om ændringer i anvendt regnskabspraksis, og 3) oplysninger om det gennemsnitlige antal beskæftigede, hvis noterne indeholder oplysninger herom."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Medmindre andet er angivet i denne bekendtgørelse, skal oplysninger i den del af regnskabsdokumentet, som kan åbnes og præsenteres for en bruger (»den læsbare del«), svare til de oplysninger, der indberettes i den XBRL-opmærkede del (»den strukturerede del«) af regnskabsdokumentet, jf. dog stk. 2-4. Stk. 2. I den læsbare del af regnskabsdokumentet kan regnskabsdokumentet, inden for rammerne af regnskabsreglerne på det finansielle område, præsenteres med andre mere specifikke benævnelser end i den strukturerede del af regnskabsdokumentet, samt indeholde f.eks. logo, billeder og grafer. Stk. 3. Hvis virksomheden i den læsbare del af regnskabsdokumentet afrapporterer samme information med flere værdier (»renderinger«), f.eks. i forbindelse med afrundinger, skal virksomheden, i den strukturerede del af regnskabsdokumentet, vælge hvilken værdi, der er gældende som den rapporterede værdi. De værdier, der ikke udvælges som rapporteret værdi, skal opmærkes særskilt som andre værdier (»anden rendering af rapporteret værdi«). Stk. 4. En virksomhed, der opmærker efter retningslinjer fastsat i EU-retten eller tilsvarende internationale standarder, kan uanset stk. 1, bortset fra informationer nævnt i § 6, stk. 2, undlade at opmærke de oplysninger i Finanstilsynets taksonomi."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Er en virksomheds årsrapport eller koncernregnskab udarbejdet efter danske regnskabsregler fastsat ved eller i henhold til lovgivningen for finansielle virksomheder, og indeholder den en specifik regnskabspost, som ikke findes i Finanstilsynets taksonomi, skal virksomheden indberette regnskabsposten under en regnskabspost med en bredere benævnelse, som dækker den pågældende regnskabspost, og foretage specifikation af regnskabsposten i noterne. Stk. 2. Hvis der ikke findes en regnskabspost med bredere benævnelse i Finanstilsynets taksonomi, som dækker den pågældende regnskabspost, skal feltet ikke opmærkes i den strukturerede del af regnskabsdokumentet. Stk. 3. Uanset stk. 2 skal alle regnskabsposter fremgå af den læsbare del af regnskabsdokumentet."
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Virksomheder, som har pligt til at udarbejde koncernregnskab efter de internationale regnskabsstandarder (IFRS), og skal indberette regnskabsdokumenter, jf. § 3, stk. 2, skal anvende den specifikke indgang (»entrypoint«) herfor i Finanstilsynets taksonomi ved indberetning af årsrapport, »IFRS excluding financial statements«. Stk. 2. Ved anvendelse af det specifikke entrypoint nævnt i stk. 1, skal de finansielle dele af årsrapporten opmærkes med ESEF-taksonomien jf. § 3, stk. 2. Finanstilsynets taksonomi må ikke anvendes til opmærkningen, jf. 1. pkt. Stk. 3. Den strukturerede del af årsrapporten skal indeholde opmærkninger med Finanstilsynets taksonomi af de for virksomheden relevante ikke-finansielle oplysninger, jf. §§ 6 og 7."
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Virksomheder, som udarbejder koncernregnskab efter IFRS, og skal indberette regnskabsdokumenter, jf. § 3, stk. 2, og hvor modervirksomheden aflægger regnskab efter dansk lovgivning, er fritaget for at indberette modervirksomhedens årsrapport i den strukturerede del af årsrapporten. Virksomheden skal alene indberette koncernregnskabet i den strukturerede del af årsrapporten. Stk. 2. Uanset stk. 1 skal modervirksomhedens årsrapport fremgå i sin helhed af den læsbare del af årsrapporten, som både skal indeholde modervirksomhedens årsrapport m.v. og koncernregnskabet."
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Først i den læsbare del af et regnskabsdokument skal følgende oplysninger tydeligt fremgå: 1) Dokumentets betegnelse, jf. § 2, stk. 1 og 2. 2) Virksomhedens fulde navn, CVR-nummer og hjemstedsadresse. 3) Regnskabsperiode. Stk. 2. Datoen for godkendelse af årsrapporten samt navnet på dirigenten for generalforsamlingen eller det tilsvarende godkendelsesorgan skal indberettes til Erhvervsstyrelsen som en del af årsrapporten. Indberettes årsrapporten i Inline XBRL kan oplysningerne i stedet gives i forbindelse med indberetning af årsrapporten."
    },
    {
      "provision_ref": "2:13",
      "chapter": "2",
      "section": "13",
      "content": "§ 13. Det skal fremgå af regnskabsdokumentet, hvem der har udarbejdet, godkendt og bekræftet regnskabsdokumentet, idet de pågældendes navne og funktioner skal være tydeligt angivet i regnskabsdokumentet. Stk. 2. En indberettet årsrapport skal indeholde: 1) Revisors erklæring til årsrapporten. 2) Revisors eller den uafhængige erklæringsudbyders erklæring om bæredygtighedsrapportering, hvis virksomheden udarbejder bæredygtighedsrapportering. 3) Hvilken revisor eller uafhængig erklæringsudbyder, der har afgivet erklæringen med angivelse af den pågældende revisors mne-nummer, hvis et sådan haves. 4) Erklæringerne, jf. stk. 2, nr. 1 og 2, skal indeholde revisionsvirksomhedens eller den uafhængige erklæringsudbyders CVR-nummer. Stk. 3. Stk. 2 finder tilsvarende anvendelse på en indberettet halvårsrapport eller kvartalsrapport, hvis rapporten har været genstand for revision eller udvidet gennemgang (»review«), med de fornødne tilpasninger. Stk. 4. Virksomheden skal opbevare et eksemplar af regnskabsdokumentet, som er underskrevet af 1) alle medlemmerne af de ledelsesorganer, som er ansvarlige for at aflægge regnskabsdokumentet, 2) dirigenten for generalforsamlingen eller repræsentantskabsmødet, hvis der er tale om en årsrapport, og 3) revisor, hvis regnskabsdokumentet har været genstand for revision eller review, og af den revisor eller uafhængige erklæringsudbyder, som har afgivet erklæring om bæredygtighedsrapportering, hvis regnskabsdokumentet indeholder en bæredygtighedsrapportering. Stk. 5. Uanset stk. 2-4 stilles der ikke krav om, at underskrifterne er gengivet i det digitalt indberettede regnskabsdokument. Stk. 6. Indberetteren indestår for, at regnskabsdokumentet er underskrevet af alle medlemmer af de ansvarlige ledelsesorganer, af dirigenten og eventuelt af revisor, og at det er den endelige, godkendte version af regnskabsdokumentet, som er indberettet til Erhvervsstyrelsen. Finanstilsynet kan indtil 5 år efter, at et regnskabsdokument er indberettet, kræve, at indberetteren indsender dokumentation for at have opfyldt sine forpligtelser i henhold til denne bekendtgørelse. Stk. 7. Finanstilsynet kan indtil 5 år efter, at et regnskabsdokument er indberettet, kræve, at virksomheden indsender dokumentation for, at det pågældende regnskabsdokument er udarbejdet, eventuelt revideret, og godkendt samt indberettet til Erhvervsstyrelsen i overensstemmelse med lovgivningen, regler fastsat i henhold hertil og vedtægterne."
    },
    {
      "provision_ref": "2:14",
      "chapter": "2",
      "section": "14",
      "content": "§ 14. Virksomheder skal samtidig med indberetning af oplysninger som omhandlet i § 4, stk. 3, nr. 1-4, sikre, at oplysningerne indsendes i et dataekstraherbart eller maskinlæsbart format, jf. artikel 2, nr. 3 og 4, i Europa-Parlamentets og Rådets forordning om oprettelse af et fælles europæisk adgangspunkt, som giver centraliseret adgang til offentligt tilgængelige oplysninger med relevans for finansielle tjenesteydelser, kapitalmarkeder og bæredygtighed. Oplysningerne skal ledsages af følgende data: 1) Det juridiske navn på den virksomhed, som oplysningerne vedrører, og, hvis den indberettende virksomhed er en dattervirksomhed, som er undtaget for bæredygtighedsrapporteringen, det juridiske navn på den modervirksomhed, der indberetter oplysningerne på koncernniveau. 2) Virksomhedens identifikationskode for juridiske enheder, og, hvis den indberettende virksomhed er en dattervirksomhed, som er undtaget for bæredygtighedsrapporteringen, den identifikationskode for juridiske enheder, som er tildelt den modervirksomhed, som indberetter oplysningerne på koncernniveau. 3) Virksomhedens størrelse efter kategori. 4) Industrisektoren for virksomhedens økonomiske aktiviteter. 5) Typen af oplysninger, herunder om oplysningerne indsendes på obligatorisk eller frivillig basis. 6) Angivelse af, om oplysningerne indeholder personoplysninger. Stk. 2. For at kunne opfylde kravet i stk. 1, nr. 2, skal virksomheden erhverve en identifikationskode for juridiske enheder. Stk. 3. Stk. 1, nr. 4, gælder alene for virksomheder, som udarbejder bæredygtighedsrapportering, konsolideret bæredygtighedsrapportering eller bæredygtighedsrapport."
    },
    {
      "provision_ref": "2:15",
      "chapter": "2",
      "section": "15",
      "content": "§ 15. Når et regnskabsdokument er indberettet, kan det ikke ændres eller omgøres ved indberetning af et nyt dokument, jf. dog stk. 2. Stk. 2. Finanstilsynet kan tillade eller påbyde, at et indberettet regnskabsdokument suppleres med ny eller korrigerende information eller ved et nyt regnskabsdokument for den samme periode, hvis dette skønnes at være i regnskabsbrugernes interesse som en nødvendig rettelse af væsentlige eller åbenbare fejl eller som berigtigelse af ulovlige forhold. Stk. 3. Den korrigerende eller supplerende information eller den nye rapport, som virksomheden udarbejder, indsendes til Finanstilsynet sammen med en redegørelse for, hvorfor det tidligere indberettede regnskabsdokument skal ændres eller omgøres. Stk. 4. Når Finanstilsynet giver virksomheden tilladelse til, eller påbud om at indberette en ny rapport, skal virksomheden indberette den nye rapport til Erhvervsstyrelsen, som anvist i § 3. Erhvervsstyrelsen offentliggør de nye oplysninger, jf. § 4, stk. 2."
    },
    {
      "provision_ref": "2:16",
      "chapter": "2",
      "section": "16",
      "content": "§ 16. Den, der indberetter et regnskabsdokument, jf. § 3, stk. 1 eller 6, uden at være beføjet dertil, eller undlader at sende oplysninger, jf. § 14, stk. 1 og stk. 2, straffes med bøde, medmindre strengere straf er forskyldt efter anden lovgivning. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "2:17",
      "chapter": "2",
      "section": "17",
      "content": "§ 17. Bekendtgørelsen træder i kraft den 1. juli 2025, jf. dog stk. 2 og 3. Stk. 2. § 4, stk. 4, nr. 2, 3 og 4, og § 14 træder i kraft den10. januar 2028. Stk. 3. § 4, stk. 4, nr. 1 træder i kraft den 10. januar 2030. Stk. 4. Følgende bekendtgørelser ophæves: 1) Bekendtgørelse nr. 736 af 14. juni 2024 om indberetning til og offentliggørelse af årsrapporter m.v. i Erhvervsstyrelsen for virksomheder omfattet af regnskabsregler fastsat ved eller i henhold til lovgivningen for finansielle virksomheder. 2) Bekendtgørelse nr. 584 af 23. maj 2025 om indberetning til og offentliggørelse af årsrapporter m.v. i Erhvervsstyrelsen for virksomheder omfattet af regnskabsregler fastsat ved eller i henhold til lovgivningen for finansielle virksomheder."
    },
    {
      "provision_ref": "2:18",
      "chapter": "2",
      "section": "18",
      "content": "§ 18. Bekendtgørelsen finder anvendelse for regnskabsår, der begynder 1. januar 2025 eller senere, jf. dog stk. 2. Stk. 2. Bekendtgørelsens § 6-9 kan frivilligt helt eller delvis anvendes første gang i årsrapporter og delårsrapporter, der vedrører regnskabsåret 2024."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på følgende virksomheder: 1) Finansielle virksomheder, jf. § 5, stk. 1, nr. 1, i lov om finansiel virksomhed. 2) Finansielle holdingvirksomheder, jf. § 5, stk. 1, nr. 9, i lov om finansiel virksomhed og § 9, stk. 1, nr. 9, i lov om forsikringsvirksomhed. 3) Forsikringsselskaber, jf. § 9, stk. 1, nr. 1, i lov om forsikringsvirksomhed. 4) Forsikringsholdingvirksomheder, jf. § 9, stk. 1, nr. 10, i lov om forsikringsvirksomhed. 5) Fondsmæglerselskaber, jf. § 13, stk. 2, i lov om fondsmæglerselskaber og investeringsservice og -aktiviteter. 6) Fondsmæglerholdingvirksomheder, jf. § 10, nr. 20, i lov om fondsmæglerselskaber og investeringsservice og -aktiviteter. 7) Forvaltere af alternative investeringsfonde med registreret hjemsted i Danmark, der ikke er selvforvaltende, og som har tilladelse til at forvalte alternative investeringsfonde, jf. lov om forvaltere af alternative investeringsfonde m.v. 8) Danske UCITS omfattet af lov om investeringsforeninger m.v. 9) Firmapensionskasser omfattet af lov om firmapensionskasser. 10) Et skibsfinansieringsinstitut omfattet af lov om et skibsfinansieringsinstitut. 11) Kreditforeningen af kommuner og regioner i Danmark, jf. lov om Kreditforeningen af kommuner og regioner i Danmark. Stk. 2. Uanset stk. 1, nr. 8, finder bekendtgørelsen ikke anvendelse på værdipapirfonde.",
      "valid_from": "2025-06-27",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Følgende regnskabsdokumenter skal indberettes til Erhvervsstyrelsen: 1) Den reviderede årsrapport som godkendt af virksomhedens generalforsamling eller repræsentantskab. 2) Halvårsrapporter, hvis virksomheden har pligt til at udarbejde halvårsrapporter. 3) Bæredygtighedsrapporter for dattervirksomheder og filialer af tredjelandsvirksomheder, der skal udarbejde en bæredygtighedsrapport på vegne af den øverste modervirksomhed eller en udenlandsk virksomhed, der ikke er underlagt lovgivningen i et EU/EØS-land, og relevante erklæringer, jf. §§ 177 og 178 i bekendtgørelse om finansielle rapporter for kreditinstitutter og fondsmæglerselskaber m.fl. eller §§ 170 og 171 i bekendtgørelse om finansielle rapporter for forsikringsselskaber og tværgående pensionskasser. 4) Frivilligt udarbejdet konsolideret bæredygtighedsrapportering, hvor en dattervirksomhed er omfattet af krav om bæredygtighedsrapportering, men anvender undtagelsen i § 160, stk. 8-10, i bekendtgørelse om finansielle rapporter for kreditinstitutter og fondsmæglerselskaber m.fl. eller § 150, stk. 8-10, i bekendtgørelse om finansielle rapporter for forsikringsselskaber og tværgående pensionskasser. Stk. 2. Følgende regnskabsdokumenter kan indberettes til Erhvervsstyrelsen efter reglerne i denne bekendtgørelse: 1) Halvårsrapporter, som virksomheden frivilligt udarbejder og offentliggør. 2) Kvartalsrapporter, som virksomheden frivilligt udarbejder og offentliggør. Stk. 3. Frivilligt udarbejdet konsolideret bæredygtighedsrapportering, hvor en dattervirksomhed er omfattet af krav om bæredygtighedsrapportering, jf. stk. 1, nr. 4, skal indberettes af dattervirksomheden, såfremt modervirksomheden ikke er omfattet af denne bekendtgørelse. Stk. 4. Den, som varetager indberetningen af regnskabsdokumenterne nævnt i stk. 1-3, betegnes indberetteren i denne bekendtgørelse.",
      "valid_from": "2025-06-27",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Regnskabsdokumenter som nævnt i § 2 skal indberettes som en søgbar PDF-fil til Erhvervsstyrelsen via den digitale indberetningsløsning Regnskab Special, som skal tilgås via den til enhver tid værende hjemmeside, som Erhvervsstyrelsen stiller til rådighed for digital indberetning af regnskabsdokumenter, jf. dog stk. 2-8. Stk. 2. Virksomheder, som udsteder omsættelige værdipapirer, der er optaget til handel på et reguleret marked i EU/EØS, skal udarbejde og indberette årsrapport i henhold til stk. 7 og 8. Dog skal der alene ske opmærkning af koncernregnskaber, som aflægges efter de internationale regnskabsregler, IFRS. De virksomheder, som er nævnt i 1. pkt., kan frivilligt foretage opmærkning af hele årsrapporten. Ved opmærkning af årsrapporten skal virksomheden både anvende Finanstilsynets taksonomi, jf. stk. 9, og ESEF-taksonomien, som offentliggøres af Den Europæiske Værdipapir- og Markedstilsynsmyndighed (ESMA) og tilgås via ESMA’s hjemmeside. Stk. 3. Virksomheder, som udarbejder bæredygtighedsrapportering, skal udarbejde og indberette virksomhedens årsrapport i henhold til stk. 7 og 8. Ved opmærkning af årsrapporten skal virksomheden både anvende Finanstilsynets taksonomi, jf. stk. 9, og de til enhver tid gældende ESRS-taksonomier, som offentliggøres af Den Europæiske Værdipapir- og Markedstilsynsmyndighed (ESMA) og tilgås via ESMA’s hjemmeside. Stk. 4. Dattervirksomheder og filialer af tredjelandsvirksomheder, der ikke er underlagt lovgivningen i et EU/EØS-land, som skal indberette bæredygtighedsrapport, jf. § 2, stk. 1, nr. 3, skal indberette en Inline XBRL-fil, jf. stk. 7 og 8, og anvende den til en hver tid gældende ESRS-taksonomi for de europæiske standarder for bæredygtighedsrapportering, som offentliggøres af Den Europæiske Værdipapir- og Markedstilsynsmyndighed (ESMA) og tilgås via ESMA’s hjemmeside. Stk. 5. Dattervirksomheder, som er omfattet af krav om bæredygtighedsrapportering, men anvender undtagelsen i § 160, stk. 8-10, i bekendtgørelse om finansielle rapporter for kreditinstitutter og fondsmæglerselskaber m.fl. eller § 150, stk. 8-10, i bekendtgørelse om finansielle rapporter for forsikringsselskaber og tværgående pensionskasser og indgår i en koncern, hvor modervirksomheden frivilligt udarbejder konsoliderede bæredygtighedsrapporteringer, skal indberette modervirksomhedens frivilligt udarbejdet konsolideret bæredygtighedsrapportering som et særskilt dokument, jf. § 2, stk. 1, nr. 4, i en Inline XBRL-fil, og anvende den til en hver tid gældende ESRS-taksonomi for de europæiske standarder for bæredygtighedsrapportering, som offentliggøres af Den Europæiske Værdipapir- og Markedstilsynsmyndighed (ESMA) og tilgås via ESMA’s hjemmeside. Stk. 6. Virksomheder, som rapporterer efter artikel 8 i Europa-Parlamentets og Rådets forordning (EU) 2020/852, skal udarbejde og indberette årsrapport i henhold til stk. 7 og 8. Ved opmærkning af årsrapporten skal virksomheden både anvende Finanstilsynets taksonomi, jf. stk. 9, og artikel 8-taksonomien, som offentliggøres af Den Europæiske Værdipapir- og Markedstilsynsmyndighed (ESMA) og tilgås via ESMA’s hjemmeside. Stk. 7. Virksomheder, som udarbejder regnskabsdokumenter, som nævnt i stk. 2, 3, 4, 5 eller 6, skal udarbejde og indberette årsrapporterne i xHTML-format. Såfremt der er krav om opmærkning, skal denne foretages i XBRL. Årsrapporterne skal opmærkes både ved anvendelse af de relevante taksonomier nævnt i stk. 2, 3, 4, 5 eller 6 og ved anvendelse af XBRL-format specifikation 2.1 og Inline XBRL-format specifikation 1.1 i en taksonomi anvist af Finanstilsynet, jf. stk. 9. Stk. 8. Årsrapporterne skal indberettes til Erhvervsstyrelsen via den digitale indberetningsløsning Regnskab Special, som skal tilgås via den til enhver tid værende hjemmeside, som Erhvervsstyrelsen stiller til rådighed for digital indberetning af regnskabsdokumenter. Stk. 9. Finanstilsynets taksonomi anvises på Finanstilsynets hjemmeside www.finanstilsynet.dk/ansoeg-og-indberet/indberetning-til-erhvervsstyrelsen.",
      "valid_from": "2025-06-27",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Når et regnskabsdokument er modtaget hos Erhvervsstyrelsen, sender Erhvervsstyrelsen automatisk en digitalt genereret kvittering til indberetteren. Kvitteringen sendes til den e-mailadresse, indberetteren har oplyst i forbindelse med indberetningen af det pågældende regnskabsdokument. Erhvervsstyrelsen videresender automatisk kvitteringen til Finanstilsynet. Stk. 2. Erhvervsstyrelsen offentliggør de indberettede filer, jf. § 3, med henblik på at give regnskabsbrugere adgang til regnskabsdokumenterne via den til enhver tid værende hjemmeside, som Erhvervsstyrelsen anvender til offentliggørelse af regnskabsdokumenter. Stk. 3. Ved Finanstilsynets kontrol af årsrapporter anvendes, alt efter hvad der er relevant, såvel PDF-filen og Inline XBRL-filen som de indeholdte xHTML- og XBRL-filer og anden relevant information. Stk. 4. Såfremt oplysningerne, jf. nr. 1-4, er indeholdt i de indberettede regnskabsdokumenter, skal Erhvervsstyrelsen videresende regnskabsdokumenterne til det fælles europæiske adgangspunkt (ESAP), der er oprettet i henhold til Europa-Parlamentets og Rådets forordning om oprettelse af et fælles europæisk adgangspunkt, som giver centraliseret adgang til offentligt tilgængelige oplysninger med relevans for finansielle tjenesteydelser, kapitalmarkeder og bæredygtighed. Følgende oplysninger skal videresendes til det fælles europæiske adgangspunkt (ESAP): 1) Oplysninger om årsrapporter og årsberetninger for arbejdsmarkedsrelaterede pensionskasser, som omhandlet i firmapensionskasseloven. 2) Oplysninger om årsberetninger for hvert regnskabsår og halvårsberetninger, der dækker de første seks måneder af regnskabsåret for investeringsforvaltningsselskaber, som omhandlet i lov om finansiel virksomhed og UCITS, som omhandlet i lov om investeringsforeninger. 3) Hvis virksomheden udarbejder bæredygtighedsrapportering, konsolideret bæredygtighedsrapportering eller bæredygtighedsrapport: a) Ledelsesberetningen eller den konsoliderede ledelsesberetning, herunder for begge beretninger de oplysninger, der kræves i henhold til artikel 8 i Europa-Parlamentets og Rådets forordning om fastlæggelse af en ramme til fremme af bæredygtige investeringer. b) Årsrapporten, herunder et eventuelt koncernregnskab. c) Revisionspåtegningen. d) Erklæringen om bæredygtighedsrapportering, hvis virksomheden udarbejder bæredygtighedsrapportering. e) Bæredygtighedsrapporterne vedrørende dattervirksomheder og filialer af tredjelandsvirksomheder, der skal udarbejde en bæredygtighedsrapport på vegne af den øverste modervirksomhed eller en udenlandsk virksomhed, der ikke er underlagt lovgivningen i et EU/EØS-land, og den tilhørende erklæring om bæredygtighedsrapportering, jf. § 177, stk. 1, og § 178, stk. 1, i bekendtgørelse om finansielle rapporter for kreditinstitutter og fondsmæglerselskaber m.fl. og § 170, stk. 1, og § 171, stk. 1, i bekendtgørelse om finansielle rapporter for forsikringsselskaber og tværgående pensionskasser, hvis virksomheden udarbejder bæredygtighedsrapport. f) Eventuelle erklæringer fra dattervirksomheder og filialer af tredjelandsvirksomheder, der skal udarbejde en bæredygtighedsrapport på vegne af den øverste modervirksomhed eller en udenlandsk virksomhed, der ikke er underlagt lovgivningen i et EU/EØS-land, om at den udenlandske virksomhed eller den øverste modervirksomhed ikke har efterkommet en anmodning om nødvendige oplysninger til brug for udarbejdelsen af en bæredygtighedsrapport, jf. § 177, stk. 4, 2. pkt., og § 178, stk. 5, 2. pkt., i bekendtgørelse om finansielle rapporter for kreditinstitutter og fondsmæglerselskaber, m.fl. og § 170, stk. 3, og § 171, stk. 3, i bekendtgørelse om finansielle rapporter for forsikringsselskaber og tværgående pensionskasser. g) En eventuel beretning om betalinger til myndigheder eller den konsoliderede beretning om betalinger til myndigheder, jf. § 153 i bekendtgørelse om finansielle rapporter for kreditinstitutter og fondsmæglerselskaber m.fl. og § 145 i bekendtgørelse om finansielle rapporter for forsikringsselskaber og tværgående pensionskasser. 4) Oplysninger om finansielle konglomeraters juridiske, ledelsesmæssige og organisatoriske struktur som en del af årsrapporten, og som omhandlet i hhv. lov om finansiel virksomhed og lov om forsikringsvirksomhed i tværgående pensionskasser, livsforsikringsselskaber og skadesforsikringsselskaber m.v.",
      "valid_from": "2025-06-27",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Såfremt det teknisk ikke er muligt at indberette digitale regnskaber, kan virksomheden søge om dispensation for digital indberetning til Erhvervsstyrelsen hos Finanstilsynet, jf. stk. 2. Stk. 2. Finanstilsynet kan kun dispensere for digital indberetning til Erhvervsstyrelsen i tilfælde af fejl i de tekniske løsninger, der forhindrer virksomhedens digitale indberetning, hvor en løsning ikke kan findes inden fristen for indberetning, eller i tilfælde hvor den digitale indberetning i høj grad vil forringe regnskabsdokumentets værdi for regnskabsbrugerne.",
      "valid_from": "2025-06-27",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Virksomheder, der indberetter med Finanstilsynets taksonomi, skal anvende taksonomiens indgange (»entrypoints«), som retter sig mod virksomhedstypen. Entrypoints og anvisninger vil fremgå af Finanstilsynets hjemmeside www.finanstilsynet.dk/ansoeg-og-indberet/indberetning-til-erhvervsstyrelsen. Stk. 2. Virksomheder, som omtalt i stk. 1, skal særskilt opmærke de for virksomheden relevante informationer, herunder 1) de for virksomheden relevante generelle informationer, herunder navn på virksomheden, CVR-nummer, regnskabsperiode, sammenligningsperiode og generalforsamlingsdato, 2) den uafhængige revisors revisionspåtegning, herunder konklusioner, 3) andre erklæringer fra revisor eller uafhængig erklæringsudbyder, såfremt regnskabsdokumentet indeholder sådanne, 4) hoved- og nøgletal, 5) resultatopgørelsen, 6) balancen, 7) ændringer i egenkapital, såfremt regnskabsdokumentet indeholder en sådan, 8) kapitalklasser, såfremt regnskabsdokumentet indeholder sådanne, 9) serieregnskaber, såfremt regnskabsdokumentet indeholder sådanne, og 10) totalindkomstopgørelse, såfremt regnskabsdokumentet indeholder en sådan.",
      "valid_from": "2025-06-27",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Ved indberetning med Finanstilsynets taksonomi kan virksomheder i den strukturerede del af regnskabsdokumentet vælge at inddatere følgende oplysninger i regnskabsdokumentet samlet (»block-opmærkning«): 1) En eventuel ledelsespåtegning, jf. stk. 2. 2) En eventuel ledelsesberetning eller en supplerende beretning, jf. stk. 3. 3) Noteoplysninger, herunder oplysninger om anvendt regnskabspraksis, jf. stk. 4. Stk. 2. Der kan foretages block-opmærkning af ledelsespåtegningens tekstafsnit. Følgende oplysninger skal dog særskilt opmærkes i XBRL, hvis de er aktuelle i årsrapporten: 1) De ansvarlige ledelsesmedlemmers underskrifter, herunder dato for underskrifter. 2) Oplysninger om eventuel uenighed. Stk. 3. Der kan foretages block-opmærkning af ledelsesberetningens tekstafsnit, jf. dog nr. 1-5: 1) Indeholder en eventuel ledelsesberetning eller en supplerende beretning en redegørelse for samfundsansvar, skal redegørelsen som minimum særskilt opmærkes i XBRL. Indeholder ledelsesberetningen henvisning til en hjemmeside, hvor en sådan redegørelse er offentliggjort, skal oplysning herom særskilt opmærkes i XBRL med angivelse af den internetadresse, der skal benyttes for at komme direkte til redegørelsen eller til den side, hvor samtlige offentliggjorte redegørelser er tilgængelige. 2) Indeholder en eventuel ledelsesberetning eller en supplerende beretning en redegørelse for virksomhedsledelse, skal redegørelsen som minimum særskilt opmærkes i XBRL. Indeholder ledelsesberetningen henvisning til en hjemmeside, hvor en sådan redegørelse er offentliggjort, skal oplysning herom særskilt opmærkes i XBRL med angivelse af den internetadresse, der skal benyttes for at komme direkte til redegørelsen eller til den side, hvor samtlige offentliggjorte redegørelser er tilgængelige. 3) Indeholder en eventuel ledelsesberetning eller en supplerende beretning en beretning om betalinger til myndigheder, skal beretningen som minimum særskilt opmærkes i XBRL. Indeholder ledelsesberetningen henvisning til en hjemmeside, hvor en sådan beretning er offentliggjort, skal oplysning herom særskilt opmærkes i XBRL med angivelse af den internetadresse, der skal benyttes for at komme direkte til beretningen eller til den side, hvor samtlige offentliggjorte beretninger er tilgængelige, 4) Indeholder en eventuel ledelsesberetning en redegørelse for virksomhedens mangfoldighedspolitik, skal redegørelsen som minimum særskilt opmærkes i XBRL. Indeholder ledelsesberetningen henvisning til en hjemmeside, hvor en sådan redegørelse er offentliggjort, skal oplysning herom særskilt opmærkes i XBRL med angivelse af den internetadresse, der skal benyttes for at komme direkte til redegørelsen eller til den side, hvor samtlige offentliggjorte redegørelser er tilgængelige. Er redegørelsen for virksomhedens mangfoldighedspolitik givet i forbindelse med redegørelsen for måltal og politikker vedrørende det underrepræsenterede køn i virksomhedens ledelse, skal dette angives, og denne angivelse skal opmærkes særskilt. 5) Indeholder en eventuel ledelsesberetning en redegørelse for virksomhedens politik for dataetik, skal redegørelsen som minimum særskilt opmærkes i XBRL. Indeholder ledelsesberetningen henvisning til en hjemmeside, hvor en sådan redegørelse er offentliggjort, skal oplysning herom særskilt opmærkes i XBRL med angivelse af den internetadresse, der skal benyttes for at komme direkte til redegørelsen eller til den side, hvor samtlige offentliggjorte redegørelser er tilgængelige. Stk. 4. Block-opmærkning af noteoplysninger skal foretages på noteniveau. Der skal dog foretages særskilt opmærkning i XBRL af 1) oplysninger om hvilken lovgivning rapporten er aflagt efter, 2) oplysninger om ændringer i anvendt regnskabspraksis, og 3) oplysninger om det gennemsnitlige antal beskæftigede, hvis noterne indeholder oplysninger herom.",
      "valid_from": "2025-06-27",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Medmindre andet er angivet i denne bekendtgørelse, skal oplysninger i den del af regnskabsdokumentet, som kan åbnes og præsenteres for en bruger (»den læsbare del«), svare til de oplysninger, der indberettes i den XBRL-opmærkede del (»den strukturerede del«) af regnskabsdokumentet, jf. dog stk. 2-4. Stk. 2. I den læsbare del af regnskabsdokumentet kan regnskabsdokumentet, inden for rammerne af regnskabsreglerne på det finansielle område, præsenteres med andre mere specifikke benævnelser end i den strukturerede del af regnskabsdokumentet, samt indeholde f.eks. logo, billeder og grafer. Stk. 3. Hvis virksomheden i den læsbare del af regnskabsdokumentet afrapporterer samme information med flere værdier (»renderinger«), f.eks. i forbindelse med afrundinger, skal virksomheden, i den strukturerede del af regnskabsdokumentet, vælge hvilken værdi, der er gældende som den rapporterede værdi. De værdier, der ikke udvælges som rapporteret værdi, skal opmærkes særskilt som andre værdier (»anden rendering af rapporteret værdi«). Stk. 4. En virksomhed, der opmærker efter retningslinjer fastsat i EU-retten eller tilsvarende internationale standarder, kan uanset stk. 1, bortset fra informationer nævnt i § 6, stk. 2, undlade at opmærke de oplysninger i Finanstilsynets taksonomi.",
      "valid_from": "2025-06-27",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Er en virksomheds årsrapport eller koncernregnskab udarbejdet efter danske regnskabsregler fastsat ved eller i henhold til lovgivningen for finansielle virksomheder, og indeholder den en specifik regnskabspost, som ikke findes i Finanstilsynets taksonomi, skal virksomheden indberette regnskabsposten under en regnskabspost med en bredere benævnelse, som dækker den pågældende regnskabspost, og foretage specifikation af regnskabsposten i noterne. Stk. 2. Hvis der ikke findes en regnskabspost med bredere benævnelse i Finanstilsynets taksonomi, som dækker den pågældende regnskabspost, skal feltet ikke opmærkes i den strukturerede del af regnskabsdokumentet. Stk. 3. Uanset stk. 2 skal alle regnskabsposter fremgå af den læsbare del af regnskabsdokumentet.",
      "valid_from": "2025-06-27",
      "valid_to": null
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Virksomheder, som har pligt til at udarbejde koncernregnskab efter de internationale regnskabsstandarder (IFRS), og skal indberette regnskabsdokumenter, jf. § 3, stk. 2, skal anvende den specifikke indgang (»entrypoint«) herfor i Finanstilsynets taksonomi ved indberetning af årsrapport, »IFRS excluding financial statements«. Stk. 2. Ved anvendelse af det specifikke entrypoint nævnt i stk. 1, skal de finansielle dele af årsrapporten opmærkes med ESEF-taksonomien jf. § 3, stk. 2. Finanstilsynets taksonomi må ikke anvendes til opmærkningen, jf. 1. pkt. Stk. 3. Den strukturerede del af årsrapporten skal indeholde opmærkninger med Finanstilsynets taksonomi af de for virksomheden relevante ikke-finansielle oplysninger, jf. §§ 6 og 7.",
      "valid_from": "2025-06-27",
      "valid_to": null
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Virksomheder, som udarbejder koncernregnskab efter IFRS, og skal indberette regnskabsdokumenter, jf. § 3, stk. 2, og hvor modervirksomheden aflægger regnskab efter dansk lovgivning, er fritaget for at indberette modervirksomhedens årsrapport i den strukturerede del af årsrapporten. Virksomheden skal alene indberette koncernregnskabet i den strukturerede del af årsrapporten. Stk. 2. Uanset stk. 1 skal modervirksomhedens årsrapport fremgå i sin helhed af den læsbare del af årsrapporten, som både skal indeholde modervirksomhedens årsrapport m.v. og koncernregnskabet.",
      "valid_from": "2025-06-27",
      "valid_to": null
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Først i den læsbare del af et regnskabsdokument skal følgende oplysninger tydeligt fremgå: 1) Dokumentets betegnelse, jf. § 2, stk. 1 og 2. 2) Virksomhedens fulde navn, CVR-nummer og hjemstedsadresse. 3) Regnskabsperiode. Stk. 2. Datoen for godkendelse af årsrapporten samt navnet på dirigenten for generalforsamlingen eller det tilsvarende godkendelsesorgan skal indberettes til Erhvervsstyrelsen som en del af årsrapporten. Indberettes årsrapporten i Inline XBRL kan oplysningerne i stedet gives i forbindelse med indberetning af årsrapporten.",
      "valid_from": "2025-06-27",
      "valid_to": null
    },
    {
      "provision_ref": "2:13",
      "chapter": "2",
      "section": "13",
      "content": "§ 13. Det skal fremgå af regnskabsdokumentet, hvem der har udarbejdet, godkendt og bekræftet regnskabsdokumentet, idet de pågældendes navne og funktioner skal være tydeligt angivet i regnskabsdokumentet. Stk. 2. En indberettet årsrapport skal indeholde: 1) Revisors erklæring til årsrapporten. 2) Revisors eller den uafhængige erklæringsudbyders erklæring om bæredygtighedsrapportering, hvis virksomheden udarbejder bæredygtighedsrapportering. 3) Hvilken revisor eller uafhængig erklæringsudbyder, der har afgivet erklæringen med angivelse af den pågældende revisors mne-nummer, hvis et sådan haves. 4) Erklæringerne, jf. stk. 2, nr. 1 og 2, skal indeholde revisionsvirksomhedens eller den uafhængige erklæringsudbyders CVR-nummer. Stk. 3. Stk. 2 finder tilsvarende anvendelse på en indberettet halvårsrapport eller kvartalsrapport, hvis rapporten har været genstand for revision eller udvidet gennemgang (»review«), med de fornødne tilpasninger. Stk. 4. Virksomheden skal opbevare et eksemplar af regnskabsdokumentet, som er underskrevet af 1) alle medlemmerne af de ledelsesorganer, som er ansvarlige for at aflægge regnskabsdokumentet, 2) dirigenten for generalforsamlingen eller repræsentantskabsmødet, hvis der er tale om en årsrapport, og 3) revisor, hvis regnskabsdokumentet har været genstand for revision eller review, og af den revisor eller uafhængige erklæringsudbyder, som har afgivet erklæring om bæredygtighedsrapportering, hvis regnskabsdokumentet indeholder en bæredygtighedsrapportering. Stk. 5. Uanset stk. 2-4 stilles der ikke krav om, at underskrifterne er gengivet i det digitalt indberettede regnskabsdokument. Stk. 6. Indberetteren indestår for, at regnskabsdokumentet er underskrevet af alle medlemmer af de ansvarlige ledelsesorganer, af dirigenten og eventuelt af revisor, og at det er den endelige, godkendte version af regnskabsdokumentet, som er indberettet til Erhvervsstyrelsen. Finanstilsynet kan indtil 5 år efter, at et regnskabsdokument er indberettet, kræve, at indberetteren indsender dokumentation for at have opfyldt sine forpligtelser i henhold til denne bekendtgørelse. Stk. 7. Finanstilsynet kan indtil 5 år efter, at et regnskabsdokument er indberettet, kræve, at virksomheden indsender dokumentation for, at det pågældende regnskabsdokument er udarbejdet, eventuelt revideret, og godkendt samt indberettet til Erhvervsstyrelsen i overensstemmelse med lovgivningen, regler fastsat i henhold hertil og vedtægterne.",
      "valid_from": "2025-06-27",
      "valid_to": null
    },
    {
      "provision_ref": "2:14",
      "chapter": "2",
      "section": "14",
      "content": "§ 14. Virksomheder skal samtidig med indberetning af oplysninger som omhandlet i § 4, stk. 3, nr. 1-4, sikre, at oplysningerne indsendes i et dataekstraherbart eller maskinlæsbart format, jf. artikel 2, nr. 3 og 4, i Europa-Parlamentets og Rådets forordning om oprettelse af et fælles europæisk adgangspunkt, som giver centraliseret adgang til offentligt tilgængelige oplysninger med relevans for finansielle tjenesteydelser, kapitalmarkeder og bæredygtighed. Oplysningerne skal ledsages af følgende data: 1) Det juridiske navn på den virksomhed, som oplysningerne vedrører, og, hvis den indberettende virksomhed er en dattervirksomhed, som er undtaget for bæredygtighedsrapporteringen, det juridiske navn på den modervirksomhed, der indberetter oplysningerne på koncernniveau. 2) Virksomhedens identifikationskode for juridiske enheder, og, hvis den indberettende virksomhed er en dattervirksomhed, som er undtaget for bæredygtighedsrapporteringen, den identifikationskode for juridiske enheder, som er tildelt den modervirksomhed, som indberetter oplysningerne på koncernniveau. 3) Virksomhedens størrelse efter kategori. 4) Industrisektoren for virksomhedens økonomiske aktiviteter. 5) Typen af oplysninger, herunder om oplysningerne indsendes på obligatorisk eller frivillig basis. 6) Angivelse af, om oplysningerne indeholder personoplysninger. Stk. 2. For at kunne opfylde kravet i stk. 1, nr. 2, skal virksomheden erhverve en identifikationskode for juridiske enheder. Stk. 3. Stk. 1, nr. 4, gælder alene for virksomheder, som udarbejder bæredygtighedsrapportering, konsolideret bæredygtighedsrapportering eller bæredygtighedsrapport.",
      "valid_from": "2025-06-27",
      "valid_to": null
    },
    {
      "provision_ref": "2:15",
      "chapter": "2",
      "section": "15",
      "content": "§ 15. Når et regnskabsdokument er indberettet, kan det ikke ændres eller omgøres ved indberetning af et nyt dokument, jf. dog stk. 2. Stk. 2. Finanstilsynet kan tillade eller påbyde, at et indberettet regnskabsdokument suppleres med ny eller korrigerende information eller ved et nyt regnskabsdokument for den samme periode, hvis dette skønnes at være i regnskabsbrugernes interesse som en nødvendig rettelse af væsentlige eller åbenbare fejl eller som berigtigelse af ulovlige forhold. Stk. 3. Den korrigerende eller supplerende information eller den nye rapport, som virksomheden udarbejder, indsendes til Finanstilsynet sammen med en redegørelse for, hvorfor det tidligere indberettede regnskabsdokument skal ændres eller omgøres. Stk. 4. Når Finanstilsynet giver virksomheden tilladelse til, eller påbud om at indberette en ny rapport, skal virksomheden indberette den nye rapport til Erhvervsstyrelsen, som anvist i § 3. Erhvervsstyrelsen offentliggør de nye oplysninger, jf. § 4, stk. 2.",
      "valid_from": "2025-06-27",
      "valid_to": null
    },
    {
      "provision_ref": "2:16",
      "chapter": "2",
      "section": "16",
      "content": "§ 16. Den, der indberetter et regnskabsdokument, jf. § 3, stk. 1 eller 6, uden at være beføjet dertil, eller undlader at sende oplysninger, jf. § 14, stk. 1 og stk. 2, straffes med bøde, medmindre strengere straf er forskyldt efter anden lovgivning. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2025-06-27",
      "valid_to": null
    },
    {
      "provision_ref": "2:17",
      "chapter": "2",
      "section": "17",
      "content": "§ 17. Bekendtgørelsen træder i kraft den 1. juli 2025, jf. dog stk. 2 og 3. Stk. 2. § 4, stk. 4, nr. 2, 3 og 4, og § 14 træder i kraft den10. januar 2028. Stk. 3. § 4, stk. 4, nr. 1 træder i kraft den 10. januar 2030. Stk. 4. Følgende bekendtgørelser ophæves: 1) Bekendtgørelse nr. 736 af 14. juni 2024 om indberetning til og offentliggørelse af årsrapporter m.v. i Erhvervsstyrelsen for virksomheder omfattet af regnskabsregler fastsat ved eller i henhold til lovgivningen for finansielle virksomheder. 2) Bekendtgørelse nr. 584 af 23. maj 2025 om indberetning til og offentliggørelse af årsrapporter m.v. i Erhvervsstyrelsen for virksomheder omfattet af regnskabsregler fastsat ved eller i henhold til lovgivningen for finansielle virksomheder.",
      "valid_from": "2025-06-27",
      "valid_to": null
    },
    {
      "provision_ref": "2:18",
      "chapter": "2",
      "section": "18",
      "content": "§ 18. Bekendtgørelsen finder anvendelse for regnskabsår, der begynder 1. januar 2025 eller senere, jf. dog stk. 2. Stk. 2. Bekendtgørelsens § 6-9 kan frivilligt helt eller delvis anvendes første gang i årsrapporter og delårsrapporter, der vedrører regnskabsåret 2024.",
      "valid_from": "2025-06-27",
      "valid_to": null
    }
  ],
  "definitions": []
}
