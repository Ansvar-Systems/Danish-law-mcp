{
  "id": "2009:1158",
  "type": "statute",
  "title": "Bekendtgørelse om adgangen til brevveksling telefonering i kriminalforsorgens institutioner (brev- og telefonbekendtgørelsen)",
  "short_name": "BEK H#LOKDOK04",
  "status": "in_force",
  "issued_date": "2009-12-07",
  "url": "https://www.retsinformation.dk/eli/lta/2009/1158/xml",
  "description": "Retsinformation source. DocumentId=AA005194; AccessionNumber=B20090115805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Indsatte har ret til brevveksling efter reglerne i kriminallovens §§ 217 og 218. Stk. 2. §§ 2-7 finder ikke anvendelse i pensionerne."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. De indsatte afholder selv udgifterne til brevpapir, konvolutter og porto, jf. dog stk. 2. Til indsatte, der hverken får udbetalt selvforvaltningsbeløb, har indtægt ved eget arbejde eller modtager offentlig ydelse til underhold, udleveres brevpapir og konvolutter uden kriminalforsorgens stempel eller mærke af institutionen. Stk. 2. Institutionen afholder udgiften til porto fra indsatte til justitsministeren, direktøren for kriminalforsorgen i Danmark, direktøren for Kriminalforsorgen i Grønland, domstolene, Den Særlige Klageret, Procesbevillingsnævnet, anklagemyndigheden og politiet, Folketingets Ombudsmand, Inatsisartut Ombudsmandiat, medlemmer af Folketinget, medlemmer af Inatsisartut, Den Europæiske Menneskerettighedsdomstol, Den Europæiske Torturkomité, FN’s Menneskerettighedskommission, FN’s Torturkomité og andre offentlige myndigheder. Stk. 3. Hvis særlige forhold i det enkelte tilfælde taler derfor, kan institutionen afholde udgiften til porto til den indsattes breve til den autoriserede forsvarer eller advokat, der har været beskikket for eller valgt af den pågældende som forsvarer i den kriminalsag, der har ført til indsættelse i institutionen, eller i en verserende kriminalsag."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Institutionen åbner og lukker breve til og fra indsatte med henblik på at hindre ind- og udsmugling, jf. dog stk. 3 og 4. Stk. 2. Åbning og lukning af breve til og fra indsatte sker i den indsattes påsyn, medmindre der er truffet afgørelse om, at der skal ske gennemlæsning. Stk. 3. Institutionen kan undlade at åbne og lukke breve efter bestemmelsen i stk. 1 1) i åbent regi, hvor forholdene gør en lempeligere ordning forsvarlig, og 2) i halvlukket regi og lukket afdeling, når det i det enkelte tilfælde skønnes forsvarligt ud fra ordens- eller sikkerhedsmæssige hensyn eller hensynet til at beskytte den forurettede ved lovovertrædelsen. Stk. 4. Indsatte har ret til ukontrolleret brevveksling med justitsministeren, direktøren for kriminalforsorgen i Danmark, direktøren for Kriminalforsorgen i Grønland, domstolene, Den Særlige Klageret, Procesbevillingsnævnet, anklagemyndigheden og politiet, Folketingets Ombudsmand, Inatsisartut Ombudsmandiat, medlemmer af Folketinget, medlemmer af Inatsisartut, Den Europæiske Menneskerettighedsdomstol, Den Europæiske Torturkomité, FN’s Menneskerettighedskommission, FN’s Torturkomité og den autoriserede forsvarer eller advokat, der har været beskikket for eller valgt af den pågældende som forsvarer i den kriminalsag, der har ført til indsættelse i institutionen, eller i en verserende kriminalsag."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Gennemlæsning af breve til og fra den indsatte kan alene ske, hvis dette af institutionen skønnes påkrævet af ordens- eller sikkerhedsmæssige hensyn eller for at beskytte den forurettede ved lovovertrædelsen. Stk. 2. Når der træffes afgørelse om gennemlæsning af breve efter kriminallovens § 217, stk. 4, jf. stk. 3, skal den indsatte underrettes herom. Underretning kan dog undlades i indtil 4 uger, hvis formålet med gennemlæsningen ellers ville forspildes."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. I tilfælde, hvor gennemlæsning har fundet sted, kan et brev efter bestemmelse af institutionens leder tilbageholdes, hvis det af ordens- eller sikkerhedsmæssige hensyn eller for at beskytte den forurettede ved lovovertrædelsen ikke bør afsendes. Stk. 2. Et tilsendt brev, der af grunde som nævnt i stk. 1 ikke bør udleveres, skal tilbagesendes. Et tilsendt brev kan dog tilbageholdes, hvis det af sikkerhedsmæssige hensyn anses for nødvendigt. Stk. 3. Afsenderen skal underrettes om tilbageholdelsen af brevet. Underretning kan dog undlades i indtil 4 uger, hvis formålet med tilbageholdelsen ellers ville forspildes."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Når der træffes afgørelse om gennemlæsning, tilbageholdelse og tilbagesendelse af breve, skal der gøres notat om grunden hertil og resultatet af gennemlæsningen. Det skal endvidere fremgå af notatet, at den, som afgørelsen retter sig imod, er orienteret om muligheden for at påklage afgørelsen til direktøren for Kriminalforsorgen og fristen for at indgive klage."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Breve, der tilbageholdes, opbevares af institutionen. Brevet afleveres til politiet eller kriminalforsorgens myndigheder i øvrigt, hvis indholdet giver anledning hertil."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Indsatte har ret til at føre telefonsamtaler efter reglerne i kriminallovens § 217, jf. dog § 9. Stk. 2. § 9 finder ikke anvendelse i pensionerne."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. I halvlukket regi og lukket afdeling kan institutionen nægte adgang til eller aflytte en telefonsamtale, hvis det findes nødvendigt af ordens- eller sikkerhedsmæssige hensyn eller hensynet til at beskytte den forurettede ved lovovertrædelsen, jf. dog stk. 2. Stk. 2. Indsattes telefonsamtaler med en person eller myndighed, der er nævnt i § 3, stk. 4, påhøres eller aflyttes ikke. Stk. 3. Ved telefonsamtaler, der påhøres eller aflyttes af personale i institutionen, kan der stilles krav om, at samtalen skal føres på et sprog, som den, der påhører eller aflytter samtalen, forstår. Hvis forholdene taler derfor, kan der anvendes tolk."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Bekendtgørelsen træder i kraft den 1. januar 2010."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Indsatte har ret til brevveksling efter reglerne i kriminallovens §§ 217 og 218. Stk. 2. §§ 2-7 finder ikke anvendelse i pensionerne.",
      "valid_from": "2009-12-07",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. De indsatte afholder selv udgifterne til brevpapir, konvolutter og porto, jf. dog stk. 2. Til indsatte, der hverken får udbetalt selvforvaltningsbeløb, har indtægt ved eget arbejde eller modtager offentlig ydelse til underhold, udleveres brevpapir og konvolutter uden kriminalforsorgens stempel eller mærke af institutionen. Stk. 2. Institutionen afholder udgiften til porto fra indsatte til justitsministeren, direktøren for kriminalforsorgen i Danmark, direktøren for Kriminalforsorgen i Grønland, domstolene, Den Særlige Klageret, Procesbevillingsnævnet, anklagemyndigheden og politiet, Folketingets Ombudsmand, Inatsisartut Ombudsmandiat, medlemmer af Folketinget, medlemmer af Inatsisartut, Den Europæiske Menneskerettighedsdomstol, Den Europæiske Torturkomité, FN’s Menneskerettighedskommission, FN’s Torturkomité og andre offentlige myndigheder. Stk. 3. Hvis særlige forhold i det enkelte tilfælde taler derfor, kan institutionen afholde udgiften til porto til den indsattes breve til den autoriserede forsvarer eller advokat, der har været beskikket for eller valgt af den pågældende som forsvarer i den kriminalsag, der har ført til indsættelse i institutionen, eller i en verserende kriminalsag.",
      "valid_from": "2009-12-07",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Institutionen åbner og lukker breve til og fra indsatte med henblik på at hindre ind- og udsmugling, jf. dog stk. 3 og 4. Stk. 2. Åbning og lukning af breve til og fra indsatte sker i den indsattes påsyn, medmindre der er truffet afgørelse om, at der skal ske gennemlæsning. Stk. 3. Institutionen kan undlade at åbne og lukke breve efter bestemmelsen i stk. 1 1) i åbent regi, hvor forholdene gør en lempeligere ordning forsvarlig, og 2) i halvlukket regi og lukket afdeling, når det i det enkelte tilfælde skønnes forsvarligt ud fra ordens- eller sikkerhedsmæssige hensyn eller hensynet til at beskytte den forurettede ved lovovertrædelsen. Stk. 4. Indsatte har ret til ukontrolleret brevveksling med justitsministeren, direktøren for kriminalforsorgen i Danmark, direktøren for Kriminalforsorgen i Grønland, domstolene, Den Særlige Klageret, Procesbevillingsnævnet, anklagemyndigheden og politiet, Folketingets Ombudsmand, Inatsisartut Ombudsmandiat, medlemmer af Folketinget, medlemmer af Inatsisartut, Den Europæiske Menneskerettighedsdomstol, Den Europæiske Torturkomité, FN’s Menneskerettighedskommission, FN’s Torturkomité og den autoriserede forsvarer eller advokat, der har været beskikket for eller valgt af den pågældende som forsvarer i den kriminalsag, der har ført til indsættelse i institutionen, eller i en verserende kriminalsag.",
      "valid_from": "2009-12-07",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Gennemlæsning af breve til og fra den indsatte kan alene ske, hvis dette af institutionen skønnes påkrævet af ordens- eller sikkerhedsmæssige hensyn eller for at beskytte den forurettede ved lovovertrædelsen. Stk. 2. Når der træffes afgørelse om gennemlæsning af breve efter kriminallovens § 217, stk. 4, jf. stk. 3, skal den indsatte underrettes herom. Underretning kan dog undlades i indtil 4 uger, hvis formålet med gennemlæsningen ellers ville forspildes.",
      "valid_from": "2009-12-07",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. I tilfælde, hvor gennemlæsning har fundet sted, kan et brev efter bestemmelse af institutionens leder tilbageholdes, hvis det af ordens- eller sikkerhedsmæssige hensyn eller for at beskytte den forurettede ved lovovertrædelsen ikke bør afsendes. Stk. 2. Et tilsendt brev, der af grunde som nævnt i stk. 1 ikke bør udleveres, skal tilbagesendes. Et tilsendt brev kan dog tilbageholdes, hvis det af sikkerhedsmæssige hensyn anses for nødvendigt. Stk. 3. Afsenderen skal underrettes om tilbageholdelsen af brevet. Underretning kan dog undlades i indtil 4 uger, hvis formålet med tilbageholdelsen ellers ville forspildes.",
      "valid_from": "2009-12-07",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Når der træffes afgørelse om gennemlæsning, tilbageholdelse og tilbagesendelse af breve, skal der gøres notat om grunden hertil og resultatet af gennemlæsningen. Det skal endvidere fremgå af notatet, at den, som afgørelsen retter sig imod, er orienteret om muligheden for at påklage afgørelsen til direktøren for Kriminalforsorgen og fristen for at indgive klage.",
      "valid_from": "2009-12-07",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Breve, der tilbageholdes, opbevares af institutionen. Brevet afleveres til politiet eller kriminalforsorgens myndigheder i øvrigt, hvis indholdet giver anledning hertil.",
      "valid_from": "2009-12-07",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Indsatte har ret til at føre telefonsamtaler efter reglerne i kriminallovens § 217, jf. dog § 9. Stk. 2. § 9 finder ikke anvendelse i pensionerne.",
      "valid_from": "2009-12-07",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. I halvlukket regi og lukket afdeling kan institutionen nægte adgang til eller aflytte en telefonsamtale, hvis det findes nødvendigt af ordens- eller sikkerhedsmæssige hensyn eller hensynet til at beskytte den forurettede ved lovovertrædelsen, jf. dog stk. 2. Stk. 2. Indsattes telefonsamtaler med en person eller myndighed, der er nævnt i § 3, stk. 4, påhøres eller aflyttes ikke. Stk. 3. Ved telefonsamtaler, der påhøres eller aflyttes af personale i institutionen, kan der stilles krav om, at samtalen skal føres på et sprog, som den, der påhører eller aflytter samtalen, forstår. Hvis forholdene taler derfor, kan der anvendes tolk.",
      "valid_from": "2009-12-07",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Bekendtgørelsen træder i kraft den 1. januar 2010.",
      "valid_from": "2009-12-07",
      "valid_to": null
    }
  ],
  "definitions": []
}
