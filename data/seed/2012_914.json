{
  "id": "2012:914",
  "type": "statute",
  "title": "Bekendtgørelse om eksport af fødevarer",
  "short_name": "BEK H#LOKDOK04",
  "status": "in_force",
  "issued_date": "2012-09-10",
  "url": "https://www.retsinformation.dk/eli/lta/2012/914/xml",
  "description": "Retsinformation source. DocumentId=AH004636; AccessionNumber=B20120091405; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse omfatter enhver form for eksport af fødevarer fra Danmark."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse gælder følgende definitioner: 1) Ved eksport forstås udførsel fra Danmark af fødevarer til tredjelande. 2) Ved tredjeland forstås et land, der ikke er et samhandelsland. 3) Ved definitionen på et samhandelsland gælder definitionen i Bekendtgørelse om indførsel af fødevarer m.v. med særlige restriktioner og om straffebestemmelser for overtrædelse af diverse EU-retsakter (Restriktionsbekendtgørelsen). 4) Ved eksportvirksomhed forstås en virksomhed, der som en del af sin virksomhed eksporterer eller kan eksportere fødevarer til tredjelande. 5) Ved et særligt tredjeland forstås et land, hvor myndigheden i tredjelandet har stillet krav om særlig eksportgodkendelse af de danske virksomheder, der ønsker at eksportere fødevarer til dem. 6) Ved tilsynsmyndighed forstås Fødevarestyrelsen. I praksis er det en af Fødevarestyrelsens fødevareafdelinger eller Kødkontrollen, der foretager tilsynet og godkender virksomheder til særlige tredjelande. 7) Ved listen forstås Fødevarestyrelsens liste over virksomheder godkendt til eksport af fødevarer til et givet land. 8) Ved et parti forstås en mængde af en fødevare af samme type og forarbejdningsgrad, som fremgår af det dokument, som ledsager det. Det skal endvidere hidrøre fra samme afsender, transporteres med samme transportmiddel, og være bestemt til en og samme modtager. 9) Ved certifikater forstås veterinærcertifikater, veterinærdokumenter eller andre dokumenter, herunder attester, der kræves i henhold til veterinær- og fødevarelovgivningen, og som skal ledsage dyr og animalske produkter."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Eksport af fødevarer må kun ske fra en virksomhed, der er autoriseret eller registreret i overensstemmelse med reglerne i Bekendtgørelse om autorisation og registrering af fødevarevirksomheder m.v. (Autorisationsbekendtgørelsen). Stk. 2. Før eksport af fødevarer til særlige tredjelande, jf. § 8, stk. 1, skal virksomheden være godkendt hertil af tilsynsmyndigheden og opført på listen, jf. § 9, stk. 1."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Eksportvirksomheder er selv ansvarlige for deres eksport af fødevarer til tredjelande og skal herunder overholde de betingelser for eksport af fødevarer til det pågældende tredjeland, som virksomheden kan eksportere fødevarer til, jf. dog stk. 7, og som fremgår af: 1) aftaler mellem EU og det pågældende tredjeland, 2) Fødevarestyrelsens aftaler med fødevaremyndighederne i det pågældende tredjeland, jf. kapitel 3-12. Stk. 2. Ved forelæggelse for tilsynsmyndigheden af certifikat til eksport af fødevarer eller andre dokumenter, som anvendes med henblik på videreeksport til tredjeland, betragtes forelæggelsen som en ansøgning om tilladelse til eksport af partiet. Stk. 3. Kun gældende versioner af certifikater til eksport må anvendes og fremlægges til tilsynsmyndighedens underskrift. Stk. 4. Virksomheden skal sikre, at de betingelser og oplysninger, der er anført i de i stk. 2 nævnte dokumenter, samt øvrige betingelser i denne bekendtgørelse for det pågældende land, er overholdt. Stk. 5. Såfremt en virksomhed afsender fødevarer, som ikke er i overensstemmelse med et udstedt dokument, skal virksomheden straks informere tilsynsmyndigheden og den modtagende virksomhed. Stk. 6. Tilsynsmyndigheden kan efter anmodning fra en virksomhed udstede et erstatningscertifikat. Udstedelse af et erstatningscertifikat kræver, at: 1) Partiet er samlet. 2) Virksomheden sender en skriftlig redegørelse til tilsynsmyndigheden med alle oplysninger i sagen, herunder oplysning om årsagen til, at der ønskes udstedt et erstatningscertifikat. 3) Virksomheden fremlægger: a) nødvendig dokumentation for, hvor, hvordan og i hvor lang tid partiet efter afsendelse har befundet sig, eller b) kopi af det udstedte certifikat og andre relevante oplysninger i sagen. Stk. 7. Eksport af fødevarer, der ikke overholder de relevante krav i fødevarelovgivningen, kan foretages, hvis eksportvirksomheden over for tilsynsmyndigheden dokumenterer, at fødevaren eksporteres i overensstemmelse med bestemmelserne i artikel 12 i Fødevareforordningen (forordning (EF) nr. 178/2002 om generelle principper i fødevarelovgivningen, om oprettelse af Den Europæiske Fødevaresikkerhedsautoritet og om procedurer vedrørende fødevaresikkerhed)."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Kød fra svin eller produkter heraf, der udføres til tredjelande, skal stamme fra svin, der er blevet slagtet på et slagteri, hvor alle slagtekroppe fra svin undersøges for trikiner, jf. Trikinforordningen (Kommissionens forordning (EF) nr. 2075/2005 om særlige bestemmelser om offentlig kontrol af trikiner i kød) og trikinbekendtgørelsen. Stk. 2. For de slagtekroppe, som er undtaget fra krav om trikinundersøgelse i henhold til artikel 3 i Trikinforordningen, jf. § 3 og § 4 i trikinbekendtgørelsen, foretages trikinundersøgelserne efter Trikinforordningen med følgende undtagelser: 1) Laboratorieundersøgelser, jf. Trikinforordningens artikel 2, udføres på et laboratorium, der er udpeget af virksomheden. 2) Uddannelseskrav, jf. Trikinforordningens artikel 5, sikres af virksomheden. Stk. 3. Ved fund af trikiner skal virksomheden straks orientere tilsynsmyndigheden."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Eksportvirksomheder skal udføre egenkontrol med det formål at sikre og dokumentere overholdelse af de relevante betingelser, som fremgår af. 1) § 4, stk. 3-5, § 5, § 7, og § 9, stk. 1-3, 2) certifikater og øvrige dokumenter, som forelægges tilsynsmyndigheden, 3) krav for eksport til det pågældende land, jf. kapitel 4-12. Stk. 2. Egenkontrolprocedurerne skal være angivet i virksomhedernes egenkontrolprogram."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Eksportvirksomheder, som såvel behandler fødevarer med henblik på eksport til et tredjeland, der stiller særlige betingelser for eksporten, og behandler andre fødevarer, skal i nødvendigt omfang sikre tilstrækkelig adskillelse mellem de relevante produktioner."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Eksport af kød, herunder fjerkrækød og kødprodukter, mælk og mælkeprodukter, fisk og fiskeprodukter samt ægprodukter til et tredjeland med krav om godkendelse af virksomheder til eksport af en bestemt fødevarekategori til landet, må påbegyndes, jf. bilag 1, når virksomheden har modtaget bekræftelse fra tilsynsmyndigheden på, at virksomheden er godkendt til eksport til det pågældende tredjeland, jf. dog § 9, stk. 1 og stk. 2. Stk. 2. Ansøgning om godkendelse til eksport til et særligt tredjeland skal fremsendes til den tilsynsmyndighed, hvor virksomheden er hjemmehørende, og følge de i bilag 1 anførte procedurer. Stk. 3. Tilsynsmyndigheden kan afslå at godkende virksomheden til eksport til et særligt tredjeland, hvis tilsynsmyndigheden vurderer, at virksomheden ikke opfylder betingelserne for eksport til det pågældende tredjeland. Stk. 4. Tilsynsmyndigheden meddeler godkendelse til eksport til et særligt tredjeland eventuelt med angivelse af særlige vilkår."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Virksomheder, der vil eksportere de i bilag 1 anførte fødevarer til de i bilag 1 nævnte lande, skal være opført på listen. Stk. 2. Stk. 1 finder ikke anvendelse i forbindelse med eksport til Rusland. Virksomheder, der vil eksportere til Rusland, skal være opført på de russiske fødevaremyndigheders liste over virksomheder, der er godkendt til eksport af fødevarer til Rusland. Stk. 3. Eksport til et særligt tredjeland må alene omfatte fødevarer, der er fremstillet eller opbevaret efter det tidspunkt, hvor virksomheden blev opført på listen, og hvor hele fremstillings- og opbevaringsforløbet er foregået i virksomheder, som er godkendt til eksport til det pågældende land, jf. dog undtagelserne i bilag 1. Stk. 4. Tilsynsmyndigheden kan dispensere fra kravet i stk. 1 og stk. 3 om, at virksomheden skal være opført på listen, hvis følgende betingelser er opfyldt: 1) Der er tvivl om tredjelandets importkrav. 2) Virksomheden kan sandsynliggøre, at fødevaren tillades indført i tredjelandet."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Tilsynsmyndigheden kan tilbagekalde eller suspendere godkendelse til eksport til tredjelandet, hvis virksomheden ikke overholder betingelserne for eksport til tredjelandet, jf. § 4 og § 8, stk. 4, eller hvis virksomheden ikke længere selv ønsker at være godkendt til eksport til det pågældende tredjeland."
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Eksport til Canada skal ske i overensstemmelse med betingelserne i bilag 2."
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Eksport af svinekød, fjerkrækød og produkter af disse til Japan skal ske i overensstemmelse med betingelserne i bilag 3."
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Eksport af svinekød, herunder spiselige slagtebiprodukter, til Kina, skal ske i overensstemmelse med Veterinæraftalen mellem Kina og Danmark, jf. betingelserne i bilag 4, del I. Stk. 2. Eksport af fisk og fiskevarer til Kina skal ske i overensstemmelse med betingelserne i bilag 4, del II. Stk. 3. De i stk.1 nævnte fødevarer må alene eksporteres til Kina, når de er produceret i tidsrum, som på forhånd er oplyst overfor tilsynsmyndigheden."
    },
    {
      "provision_ref": "7:15",
      "chapter": "7",
      "section": "15",
      "content": "§ 15. Ved eksport til Korea må mærkningen på emballagen ikke indikere, at varen udelukkende er bestemt til eksport til et andet land end Korea."
    },
    {
      "provision_ref": "8:16",
      "chapter": "8",
      "section": "16",
      "content": "§ 16. Eksport af fersk svinekød til Malaysia må kun omfatte kødråvarer af dansk oprindelse. Stk. 2. Kødprodukter skal fremstilles af råvarer af dansk oprindelse fra virksomheder, der er godkendt til eksport til Malaysia."
    },
    {
      "provision_ref": "9:17",
      "chapter": "9",
      "section": "17",
      "content": "§ 17. Partier af kød og kødprodukter til følgende regioner i Rusland skal anmeldes til Fødevarestyrelsen senest 10 dage efter afsendelsen fra Danmark: 1) Primorsky Kray, 2) Kamchatsky Kray, 3) Magadansky Oblast, 4) Sakhalinsky Oblast eller 5) Khabarovasky Kray. Stk. 2. Anmeldelsen skal ske efter retningslinjerne angivet på Fødevarestyrelsens hjemmeside."
    },
    {
      "provision_ref": "10:18",
      "chapter": "10",
      "section": "18",
      "content": "§ 18. Eksport af kød og kødprodukter til Singapore skal ske i overensstemmelse med betingelserne i bilag 5."
    },
    {
      "provision_ref": "11:19",
      "chapter": "11",
      "section": "19",
      "content": "§ 19. Ved eksport til Taiwan må emballage, herunder kartoner, ikke være påtrykt ”Exp. Peoples Republic of China” eller “Export to Peoples Republic of China.”."
    },
    {
      "provision_ref": "12:20",
      "chapter": "12",
      "section": "20",
      "content": "§ 20. Eksport til Amerikas Forenede Stater (USA) af svinekød, fjerkrækød og produkter heraf, undtagen saltede tarme, skal ske i overensstemmelse med betingelserne i bilag 6. Stk. 2. Kravene i bilag 6, kapitel 1, nr. 1-3, gælder dog ikke ved eksport af kødprodukter, der har undergået en varmebehandling, der er tilstrækkelig til inaktivering af mund- og klovesygevirus. Stk. 3. De i stk. 1 nævnte fødevarer må alene eksporteres til USA, når de er produceret i tidsrum, som på forhånd er oplyst overfor tilsynsmyndigheden."
    },
    {
      "provision_ref": "13:21",
      "chapter": "13",
      "section": "21",
      "content": "§ 21. Med bøde straffes den, der 1) overtræder § 3, § 4, stk. 1, stk. 3-5 eller stk. 7, §§ 5-7, § 8, stk. 1 eller 2, § 9 eller §§ 11-20, 2) tilsidesætter vilkår fastsat i medfør af § 8, stk. 4, eller 3) forelægger et certifikat for fødevarer eller andet dokument indeholdende ukorrekte eller mangelfulde oplysninger til underskrift af tilsynsmyndigheden, jf. § 4, stk. 2 og stk. 4, Stk. 2. Straffen kan stige til fængsel i indtil 2 år, hvis den ved handlingen eller undladelsen skete overtrædelse er begået med forsæt eller grov uagtsomhed, og der ved overtrædelsen er 1) forvoldt skade på sundheden eller fremkaldt fare herfor eller 2) opnået eller tilsigtet opnået en økonomisk fordel for den pågældende selv eller andre, herunder ved besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "14:22",
      "chapter": "14",
      "section": "22",
      "content": "§ 22. Bekendtgørelsen træder i kraft den 15. september 2012. Stk. 2. Samtidig ophæves bekendtgørelse nr. 1170 af 13. oktober 2010 om eksport af fødevarer til tredjelande."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse omfatter enhver form for eksport af fødevarer fra Danmark.",
      "valid_from": "2012-09-10",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse gælder følgende definitioner: 1) Ved eksport forstås udførsel fra Danmark af fødevarer til tredjelande. 2) Ved tredjeland forstås et land, der ikke er et samhandelsland. 3) Ved definitionen på et samhandelsland gælder definitionen i Bekendtgørelse om indførsel af fødevarer m.v. med særlige restriktioner og om straffebestemmelser for overtrædelse af diverse EU-retsakter (Restriktionsbekendtgørelsen). 4) Ved eksportvirksomhed forstås en virksomhed, der som en del af sin virksomhed eksporterer eller kan eksportere fødevarer til tredjelande. 5) Ved et særligt tredjeland forstås et land, hvor myndigheden i tredjelandet har stillet krav om særlig eksportgodkendelse af de danske virksomheder, der ønsker at eksportere fødevarer til dem. 6) Ved tilsynsmyndighed forstås Fødevarestyrelsen. I praksis er det en af Fødevarestyrelsens fødevareafdelinger eller Kødkontrollen, der foretager tilsynet og godkender virksomheder til særlige tredjelande. 7) Ved listen forstås Fødevarestyrelsens liste over virksomheder godkendt til eksport af fødevarer til et givet land. 8) Ved et parti forstås en mængde af en fødevare af samme type og forarbejdningsgrad, som fremgår af det dokument, som ledsager det. Det skal endvidere hidrøre fra samme afsender, transporteres med samme transportmiddel, og være bestemt til en og samme modtager. 9) Ved certifikater forstås veterinærcertifikater, veterinærdokumenter eller andre dokumenter, herunder attester, der kræves i henhold til veterinær- og fødevarelovgivningen, og som skal ledsage dyr og animalske produkter.",
      "valid_from": "2012-09-10",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Eksport af fødevarer må kun ske fra en virksomhed, der er autoriseret eller registreret i overensstemmelse med reglerne i Bekendtgørelse om autorisation og registrering af fødevarevirksomheder m.v. (Autorisationsbekendtgørelsen). Stk. 2. Før eksport af fødevarer til særlige tredjelande, jf. § 8, stk. 1, skal virksomheden være godkendt hertil af tilsynsmyndigheden og opført på listen, jf. § 9, stk. 1.",
      "valid_from": "2012-09-10",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Eksportvirksomheder er selv ansvarlige for deres eksport af fødevarer til tredjelande og skal herunder overholde de betingelser for eksport af fødevarer til det pågældende tredjeland, som virksomheden kan eksportere fødevarer til, jf. dog stk. 7, og som fremgår af: 1) aftaler mellem EU og det pågældende tredjeland, 2) Fødevarestyrelsens aftaler med fødevaremyndighederne i det pågældende tredjeland, jf. kapitel 3-12. Stk. 2. Ved forelæggelse for tilsynsmyndigheden af certifikat til eksport af fødevarer eller andre dokumenter, som anvendes med henblik på videreeksport til tredjeland, betragtes forelæggelsen som en ansøgning om tilladelse til eksport af partiet. Stk. 3. Kun gældende versioner af certifikater til eksport må anvendes og fremlægges til tilsynsmyndighedens underskrift. Stk. 4. Virksomheden skal sikre, at de betingelser og oplysninger, der er anført i de i stk. 2 nævnte dokumenter, samt øvrige betingelser i denne bekendtgørelse for det pågældende land, er overholdt. Stk. 5. Såfremt en virksomhed afsender fødevarer, som ikke er i overensstemmelse med et udstedt dokument, skal virksomheden straks informere tilsynsmyndigheden og den modtagende virksomhed. Stk. 6. Tilsynsmyndigheden kan efter anmodning fra en virksomhed udstede et erstatningscertifikat. Udstedelse af et erstatningscertifikat kræver, at: 1) Partiet er samlet. 2) Virksomheden sender en skriftlig redegørelse til tilsynsmyndigheden med alle oplysninger i sagen, herunder oplysning om årsagen til, at der ønskes udstedt et erstatningscertifikat. 3) Virksomheden fremlægger: a) nødvendig dokumentation for, hvor, hvordan og i hvor lang tid partiet efter afsendelse har befundet sig, eller b) kopi af det udstedte certifikat og andre relevante oplysninger i sagen. Stk. 7. Eksport af fødevarer, der ikke overholder de relevante krav i fødevarelovgivningen, kan foretages, hvis eksportvirksomheden over for tilsynsmyndigheden dokumenterer, at fødevaren eksporteres i overensstemmelse med bestemmelserne i artikel 12 i Fødevareforordningen (forordning (EF) nr. 178/2002 om generelle principper i fødevarelovgivningen, om oprettelse af Den Europæiske Fødevaresikkerhedsautoritet og om procedurer vedrørende fødevaresikkerhed).",
      "valid_from": "2012-09-10",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Kød fra svin eller produkter heraf, der udføres til tredjelande, skal stamme fra svin, der er blevet slagtet på et slagteri, hvor alle slagtekroppe fra svin undersøges for trikiner, jf. Trikinforordningen (Kommissionens forordning (EF) nr. 2075/2005 om særlige bestemmelser om offentlig kontrol af trikiner i kød) og trikinbekendtgørelsen. Stk. 2. For de slagtekroppe, som er undtaget fra krav om trikinundersøgelse i henhold til artikel 3 i Trikinforordningen, jf. § 3 og § 4 i trikinbekendtgørelsen, foretages trikinundersøgelserne efter Trikinforordningen med følgende undtagelser: 1) Laboratorieundersøgelser, jf. Trikinforordningens artikel 2, udføres på et laboratorium, der er udpeget af virksomheden. 2) Uddannelseskrav, jf. Trikinforordningens artikel 5, sikres af virksomheden. Stk. 3. Ved fund af trikiner skal virksomheden straks orientere tilsynsmyndigheden.",
      "valid_from": "2012-09-10",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Eksportvirksomheder skal udføre egenkontrol med det formål at sikre og dokumentere overholdelse af de relevante betingelser, som fremgår af. 1) § 4, stk. 3-5, § 5, § 7, og § 9, stk. 1-3, 2) certifikater og øvrige dokumenter, som forelægges tilsynsmyndigheden, 3) krav for eksport til det pågældende land, jf. kapitel 4-12. Stk. 2. Egenkontrolprocedurerne skal være angivet i virksomhedernes egenkontrolprogram.",
      "valid_from": "2012-09-10",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Eksportvirksomheder, som såvel behandler fødevarer med henblik på eksport til et tredjeland, der stiller særlige betingelser for eksporten, og behandler andre fødevarer, skal i nødvendigt omfang sikre tilstrækkelig adskillelse mellem de relevante produktioner.",
      "valid_from": "2012-09-10",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Eksport af kød, herunder fjerkrækød og kødprodukter, mælk og mælkeprodukter, fisk og fiskeprodukter samt ægprodukter til et tredjeland med krav om godkendelse af virksomheder til eksport af en bestemt fødevarekategori til landet, må påbegyndes, jf. bilag 1, når virksomheden har modtaget bekræftelse fra tilsynsmyndigheden på, at virksomheden er godkendt til eksport til det pågældende tredjeland, jf. dog § 9, stk. 1 og stk. 2. Stk. 2. Ansøgning om godkendelse til eksport til et særligt tredjeland skal fremsendes til den tilsynsmyndighed, hvor virksomheden er hjemmehørende, og følge de i bilag 1 anførte procedurer. Stk. 3. Tilsynsmyndigheden kan afslå at godkende virksomheden til eksport til et særligt tredjeland, hvis tilsynsmyndigheden vurderer, at virksomheden ikke opfylder betingelserne for eksport til det pågældende tredjeland. Stk. 4. Tilsynsmyndigheden meddeler godkendelse til eksport til et særligt tredjeland eventuelt med angivelse af særlige vilkår.",
      "valid_from": "2012-09-10",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Virksomheder, der vil eksportere de i bilag 1 anførte fødevarer til de i bilag 1 nævnte lande, skal være opført på listen. Stk. 2. Stk. 1 finder ikke anvendelse i forbindelse med eksport til Rusland. Virksomheder, der vil eksportere til Rusland, skal være opført på de russiske fødevaremyndigheders liste over virksomheder, der er godkendt til eksport af fødevarer til Rusland. Stk. 3. Eksport til et særligt tredjeland må alene omfatte fødevarer, der er fremstillet eller opbevaret efter det tidspunkt, hvor virksomheden blev opført på listen, og hvor hele fremstillings- og opbevaringsforløbet er foregået i virksomheder, som er godkendt til eksport til det pågældende land, jf. dog undtagelserne i bilag 1. Stk. 4. Tilsynsmyndigheden kan dispensere fra kravet i stk. 1 og stk. 3 om, at virksomheden skal være opført på listen, hvis følgende betingelser er opfyldt: 1) Der er tvivl om tredjelandets importkrav. 2) Virksomheden kan sandsynliggøre, at fødevaren tillades indført i tredjelandet.",
      "valid_from": "2012-09-10",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Tilsynsmyndigheden kan tilbagekalde eller suspendere godkendelse til eksport til tredjelandet, hvis virksomheden ikke overholder betingelserne for eksport til tredjelandet, jf. § 4 og § 8, stk. 4, eller hvis virksomheden ikke længere selv ønsker at være godkendt til eksport til det pågældende tredjeland.",
      "valid_from": "2012-09-10",
      "valid_to": null
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Eksport til Canada skal ske i overensstemmelse med betingelserne i bilag 2.",
      "valid_from": "2012-09-10",
      "valid_to": null
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Eksport af svinekød, fjerkrækød og produkter af disse til Japan skal ske i overensstemmelse med betingelserne i bilag 3.",
      "valid_from": "2012-09-10",
      "valid_to": null
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Eksport af svinekød, herunder spiselige slagtebiprodukter, til Kina, skal ske i overensstemmelse med Veterinæraftalen mellem Kina og Danmark, jf. betingelserne i bilag 4, del I. Stk. 2. Eksport af fisk og fiskevarer til Kina skal ske i overensstemmelse med betingelserne i bilag 4, del II. Stk. 3. De i stk.1 nævnte fødevarer må alene eksporteres til Kina, når de er produceret i tidsrum, som på forhånd er oplyst overfor tilsynsmyndigheden.",
      "valid_from": "2012-09-10",
      "valid_to": null
    },
    {
      "provision_ref": "7:15",
      "chapter": "7",
      "section": "15",
      "content": "§ 15. Ved eksport til Korea må mærkningen på emballagen ikke indikere, at varen udelukkende er bestemt til eksport til et andet land end Korea.",
      "valid_from": "2012-09-10",
      "valid_to": null
    },
    {
      "provision_ref": "8:16",
      "chapter": "8",
      "section": "16",
      "content": "§ 16. Eksport af fersk svinekød til Malaysia må kun omfatte kødråvarer af dansk oprindelse. Stk. 2. Kødprodukter skal fremstilles af råvarer af dansk oprindelse fra virksomheder, der er godkendt til eksport til Malaysia.",
      "valid_from": "2012-09-10",
      "valid_to": null
    },
    {
      "provision_ref": "9:17",
      "chapter": "9",
      "section": "17",
      "content": "§ 17. Partier af kød og kødprodukter til følgende regioner i Rusland skal anmeldes til Fødevarestyrelsen senest 10 dage efter afsendelsen fra Danmark: 1) Primorsky Kray, 2) Kamchatsky Kray, 3) Magadansky Oblast, 4) Sakhalinsky Oblast eller 5) Khabarovasky Kray. Stk. 2. Anmeldelsen skal ske efter retningslinjerne angivet på Fødevarestyrelsens hjemmeside.",
      "valid_from": "2012-09-10",
      "valid_to": null
    },
    {
      "provision_ref": "10:18",
      "chapter": "10",
      "section": "18",
      "content": "§ 18. Eksport af kød og kødprodukter til Singapore skal ske i overensstemmelse med betingelserne i bilag 5.",
      "valid_from": "2012-09-10",
      "valid_to": null
    },
    {
      "provision_ref": "11:19",
      "chapter": "11",
      "section": "19",
      "content": "§ 19. Ved eksport til Taiwan må emballage, herunder kartoner, ikke være påtrykt ”Exp. Peoples Republic of China” eller “Export to Peoples Republic of China.”.",
      "valid_from": "2012-09-10",
      "valid_to": null
    },
    {
      "provision_ref": "12:20",
      "chapter": "12",
      "section": "20",
      "content": "§ 20. Eksport til Amerikas Forenede Stater (USA) af svinekød, fjerkrækød og produkter heraf, undtagen saltede tarme, skal ske i overensstemmelse med betingelserne i bilag 6. Stk. 2. Kravene i bilag 6, kapitel 1, nr. 1-3, gælder dog ikke ved eksport af kødprodukter, der har undergået en varmebehandling, der er tilstrækkelig til inaktivering af mund- og klovesygevirus. Stk. 3. De i stk. 1 nævnte fødevarer må alene eksporteres til USA, når de er produceret i tidsrum, som på forhånd er oplyst overfor tilsynsmyndigheden.",
      "valid_from": "2012-09-10",
      "valid_to": null
    },
    {
      "provision_ref": "13:21",
      "chapter": "13",
      "section": "21",
      "content": "§ 21. Med bøde straffes den, der 1) overtræder § 3, § 4, stk. 1, stk. 3-5 eller stk. 7, §§ 5-7, § 8, stk. 1 eller 2, § 9 eller §§ 11-20, 2) tilsidesætter vilkår fastsat i medfør af § 8, stk. 4, eller 3) forelægger et certifikat for fødevarer eller andet dokument indeholdende ukorrekte eller mangelfulde oplysninger til underskrift af tilsynsmyndigheden, jf. § 4, stk. 2 og stk. 4, Stk. 2. Straffen kan stige til fængsel i indtil 2 år, hvis den ved handlingen eller undladelsen skete overtrædelse er begået med forsæt eller grov uagtsomhed, og der ved overtrædelsen er 1) forvoldt skade på sundheden eller fremkaldt fare herfor eller 2) opnået eller tilsigtet opnået en økonomisk fordel for den pågældende selv eller andre, herunder ved besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2012-09-10",
      "valid_to": null
    },
    {
      "provision_ref": "14:22",
      "chapter": "14",
      "section": "22",
      "content": "§ 22. Bekendtgørelsen træder i kraft den 15. september 2012. Stk. 2. Samtidig ophæves bekendtgørelse nr. 1170 af 13. oktober 2010 om eksport af fødevarer til tredjelande.",
      "valid_from": "2012-09-10",
      "valid_to": null
    }
  ],
  "definitions": [
    {
      "term": "eksport",
      "definition": "udførsel fra Danmark af fødevarer til tredjelande",
      "source_provision": "1:2"
    }
  ]
}
