{
  "id": "2020:1951",
  "type": "statute",
  "title": "Bekendtgørelse om fremme af god orden i folkeskolen",
  "short_name": "BEK H#LOKDOK04",
  "status": "in_force",
  "issued_date": "2020-12-11",
  "url": "https://www.retsinformation.dk/eli/lta/2020/1951/xml",
  "description": "Retsinformation source. DocumentId=DA000406; AccessionNumber=B20200195105; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Skolens leder oplyser ved hvert skoleårs begyndelse eleverne og forældrene om skolens ordensregler og værdiregelsæt."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Hvis en elev ikke overholder skolens ordensregler, værdiregelsæt eller i øvrigt almindelige normer for god opførsel, skal årsagen hertil søges afklaret gennem samtaler med eleven og forældrene med henblik på at bibringe forståelse for nødvendigheden af at overholde ordensreglerne m.v."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Hvis en elev ikke overholder skolens ordensregler, værdiregelsæt eller i øvrigt almindelige normer for god opførsel, kan skolens leder iværksætte foranstaltninger over for eleven, jf. § 4. Stk. 2. Foranstaltninger kan anvendes ved elevens benyttelse af skolens tilbud, herunder skolefritidsordninger og undervisning i fritiden. Foranstaltninger kan endvidere anvendes ved elevens adfærd i fritiden, når denne adfærd, for eksempel digital adfærd på sociale medier, har haft direkte indflydelse på god orden i skolen, herunder undervisningsmiljøet."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Enhver beslutning om iværksættelse af foranstaltninger til fremme af god orden træffes på baggrund af en samlet vurdering af de konkrete omstændigheder. Foranstaltningen skal stå i rimeligt forhold til elevens forseelse og skal bl.a. vurderes i forhold til forseelsens grovhed, elevens alder, eventuelle forudgående samtale, påtale og advarsel m.v., og om forseelsen er begået forsætligt eller uagtsomt m.v. Stk. 2. §§ 5-17 fastsætter de øvre rammer for iværksættelse af foranstaltninger."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Vurderer skolen, at overførsel til anden undervisning på skolen eller eftersidning, jf. § 6, nr. 1 og 2, ikke er egnede foranstaltninger over for en elev, kan skolen gennemføre aftalt hjemsendelse af eleven for resten af skoledagen. Stk. 2. Aftalt hjemsendelse af eleven for resten af skoledagen er betinget af en aftale herom med elevens forældre, således at forældrene erklærer sig indforstået med hjemsendelsen. Skolen har pligt til at oplyse, at forældrene ikke er forpligtede til at gå med til denne foranstaltning."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Over for en elev, der trods forudgående samtale, påtale eller advarsel m.v. ikke overholder skolens ordensregler, værdiregelsæt eller i øvrigt almindelige normer for god opførsel, kan følgende foranstaltninger bringes i anvendelse, hvis det er nødvendigt under hensyn til eleven selv eller undervisningen af klassen eller holdet: 1) Eftersidning i op til en time, jf. § 7. 2) Overførsel af eleven til anden undervisning på skolen i enkelte timer eller resten af skoledagen, jf. § 8. 3) Omgående udelukkelse af eleven for resten af skoledagen, jf. § 9. 4) Udelukkelse af eleven fra undervisningen i hele skoledage i op til 10 skoledage inden for samme skoleår, jf. § 10. 5) Overflytning af eleven til en parallelklasse på samme afdeling ved samme skole, jf. § 11. 6) Overflytning af eleven til en klasse på tilsvarende klassetrin på en anden afdeling ved samme skole, jf. § 12. 7) Overflytning af eleven til en klasse på tilsvarende klassetrin på en anden skole i kommunen, jf. § 13. 8) Udskrivning af eleven på 10. klassetrin, jf. § 14."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Eftersidning i medfør af § 6, nr. 1 er betinget af forudgående meddelelse til forældrene og af, at eleven er under fornødent tilsyn. Eftersidning må ikke hindre en elevs hjemtransport."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Overførsel af eleven til anden undervisning på skolen i enkelte timer eller resten af dagen i medfør af § 6, nr. 2, er betinget af, at forældrene samme dag orienteres herom."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Omgående udelukkelse af eleven for resten af skoledagen i medfør af § 6, nr. 3, kan iværksættes over for en elev, der udøver vold mod sig selv eller andre eller ødelægger eller beskadiger ting. Omgående udelukkelse er betinget af forudgående meddelelse til forældrene og af, at eleven er under fornødent tilsyn i udelukkelsestiden. Omgående udelukkelse kan normalt kun ske to gange inden for samme skoleår. I særligt grove tilfælde kan omgående udelukkelse finde sted flere gange på samme skoleår. Stk. 2. En elev, over for hvem skolens personale må anvende magt for at afværge, at eleven øver vold mod sig selv eller andre eller ødelægger eller beskadiger ting, kan af det undervisende personale omgående udelukkes fra klassen. Forældrene skal omgående orienteres herom. Underviseren skal ved en sådan udelukkelse omgående underrette skolens leder, der herefter træffer beslutning om de nødvendige videre foranstaltninger, jf. § 6."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Udelukkelse af eleven fra undervisning i hele skoledage i medfør af § 6, nr. 4, er betinget af forudgående meddelelse til forældrene og af, at eleven i udelukkelsestiden er under fornødent tilsyn. Udelukkelse kan normalt finde sted i op til 7 skoledage på et skoleår. I særligt grove tilfælde, herunder vold mod andre elever eller skolens personale, kan udelukkelse finde sted i op til 10 skoledage inden for samme skoleår."
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Overflytning af eleven til en parallelklasse på samme afdeling ved samme skole i medfør af § 6, nr. 5, er betinget af forudgående meddelelse til forældrene."
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Overflytning af eleven til en klasse på tilsvarende klassetrin på en anden afdeling ved samme skole i medfør af § 6, nr. 6, er betinget af, at eleven og dennes forældre kan tilslutte sig overflytningen. Stk. 2. I særligt grove tilfælde eller gentagelsestilfælde kan skolens leder iværksætte overflytning uden elevens eller forældrenes tilslutning. Kommunalbestyrelsen skal have meddelelse om beslutningen og begrundelsen herfor, og forældrene skal have kopi af meddelelsen."
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Overflytning af eleven til en klasse på tilsvarende klassetrin på en anden skole i kommunen i medfør af § 6, nr. 7, er betinget af, at eleven og dennes forældre kan tilslutte sig overflytningen. Overflytning til en anden skole forudsætter også tilslutning fra lederen ved den nye skole. Stk. 2. I særligt grove tilfælde eller gentagelsestilfælde kan skolens leder med tilslutning fra lederen ved den nye skole iværksætte overflytningen uden elevens og forældrenes tilslutning. Kommunalbestyrelsen skal have meddelelse om afgørelsen og begrundelsen herfor, og forældrene skal have kopi af meddelelsen. Stk. 3. Hvis overflytning ikke kan gennemføres, fordi skolelederen ved den nye skole ikke kan tilslutte sig overflytningen, træffer kommunalbestyrelsen beslutning om, hvorvidt overflytning skal finde sted, og i bekræftende fald til hvilken skole overflytning af eleven skal ske. Beslutning træffes på grundlag af indstilling fra de involverede skoleledere og efter samråd med eleven og forældrene. Stk. 4. For en elev, som overflyttes til en anden skole i kommunen, kan kommunalbestyrelsen beslutte, at forældrene i op til et år er frataget retten til at vælge en anden skole i kommunen efter reglerne om frit skolevalg, jf. folkeskolelovens § 36, stk. 2 og 3."
    },
    {
      "provision_ref": "1:14",
      "chapter": "1",
      "section": "14",
      "content": "§ 14. Udskrivning af folkeskolen af en elev på 10. klassetrin i medfør af § 6, nr. 8, besluttes af kommunalbestyrelsen efter indstilling fra skolens leder eller af skolens leder, hvis denne er bemyndiget hertil. Beslutningen træffes efter samråd med eleven og forældrene. Stk. 2. Den kommunale ungeindsats inddrages, når en elev i medfør af § 6, nr. 8, udskrives af folkeskolen, jf. lov om kommunal indsats for unge under 25 år."
    },
    {
      "provision_ref": "1:15",
      "chapter": "1",
      "section": "15",
      "content": "§ 15. For elever, der ikke er undergivet forældremyndighed, skal forældrene ikke inddrages i medfør af §§ 1, 2 og 7-14."
    },
    {
      "provision_ref": "1:16",
      "chapter": "1",
      "section": "16",
      "content": "§ 16. Skolens leder kan tilbageholde private genstande i tilfælde, hvor en elev overtræder skolens ordensregler for medbringelse og anvendelse af sådanne genstande i skoletiden eller ved brug af skolens tilbud i øvrigt. Skolens leder bestemmer, hvornår genstanden kan afhentes. Tilbageholdelsen skal stå i rimeligt forhold til elevens forseelse og skal bl.a. vurderes i forhold til forseelsens grovhed, elevens alder og eventuel forudgående samtale, påtale og advarsel mv. Stk. 2. Opretholdelse af tilbageholdelsen af inddragne private genstande ud over skoledagen kan alene ske, når dette har hjemmel i de ordensregler, skolebestyrelsen har fastsat. Det er endvidere en betingelse, at tilbageholdelsen er praktisk og pædagogisk begrundet, og at disse grunde er tungtvejende."
    },
    {
      "provision_ref": "1:17",
      "chapter": "1",
      "section": "17",
      "content": "§ 17. For magtanvendelse gælder lovgivningens almindelige regler om nødværge, nødret og lovlig retshåndhævelse, jf. straffeloven og retsplejeloven. Legemlig afstraffelse og nedværdigende behandling er ikke tilladt. For at afværge, at en elev øver vold mod sig selv eller andre eller ødelægger eller beskadiger ting, kan der anvendes magt i fornødent omfang."
    },
    {
      "provision_ref": "1:18",
      "chapter": "1",
      "section": "18",
      "content": "§ 18. I de tilfælde, hvor der er grund til at antage, at en elevs uhensigtsmæssige opførsel skyldes sociale eller emotionelle omstændigheder, skal skolens leder inddrage pædagogisk-psykologisk rådgivning med henblik på vurdering af behov for specialundervisning eller anden specialpædagogisk bistand eller inddrage de sociale myndigheder. Stk. 2. Henvendelse til de sociale myndigheder om forhold, der er nævnt i stk. 1, og som ligger uden for reglerne om underretningspligt i henhold til lov om social service, må normalt ikke ske, før skolens leder forgæves har opfordret forældrene til selv at rette henvendelse. Forældrene skal i alle tilfælde underrettes om en sådan henvendelse til de sociale myndigheder."
    },
    {
      "provision_ref": "1:19",
      "chapter": "1",
      "section": "19",
      "content": "§ 19. Bekendtgørelsen træder i kraft den 1. januar 2021. Stk. 2. Bekendtgørelse nr. 697 af 23. juni 2014 om fremme af god orden i folkeskolen ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Skolens leder oplyser ved hvert skoleårs begyndelse eleverne og forældrene om skolens ordensregler og værdiregelsæt.",
      "valid_from": "2020-12-11",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Hvis en elev ikke overholder skolens ordensregler, værdiregelsæt eller i øvrigt almindelige normer for god opførsel, skal årsagen hertil søges afklaret gennem samtaler med eleven og forældrene med henblik på at bibringe forståelse for nødvendigheden af at overholde ordensreglerne m.v.",
      "valid_from": "2020-12-11",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Hvis en elev ikke overholder skolens ordensregler, værdiregelsæt eller i øvrigt almindelige normer for god opførsel, kan skolens leder iværksætte foranstaltninger over for eleven, jf. § 4. Stk. 2. Foranstaltninger kan anvendes ved elevens benyttelse af skolens tilbud, herunder skolefritidsordninger og undervisning i fritiden. Foranstaltninger kan endvidere anvendes ved elevens adfærd i fritiden, når denne adfærd, for eksempel digital adfærd på sociale medier, har haft direkte indflydelse på god orden i skolen, herunder undervisningsmiljøet.",
      "valid_from": "2020-12-11",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Enhver beslutning om iværksættelse af foranstaltninger til fremme af god orden træffes på baggrund af en samlet vurdering af de konkrete omstændigheder. Foranstaltningen skal stå i rimeligt forhold til elevens forseelse og skal bl.a. vurderes i forhold til forseelsens grovhed, elevens alder, eventuelle forudgående samtale, påtale og advarsel m.v., og om forseelsen er begået forsætligt eller uagtsomt m.v. Stk. 2. §§ 5-17 fastsætter de øvre rammer for iværksættelse af foranstaltninger.",
      "valid_from": "2020-12-11",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Vurderer skolen, at overførsel til anden undervisning på skolen eller eftersidning, jf. § 6, nr. 1 og 2, ikke er egnede foranstaltninger over for en elev, kan skolen gennemføre aftalt hjemsendelse af eleven for resten af skoledagen. Stk. 2. Aftalt hjemsendelse af eleven for resten af skoledagen er betinget af en aftale herom med elevens forældre, således at forældrene erklærer sig indforstået med hjemsendelsen. Skolen har pligt til at oplyse, at forældrene ikke er forpligtede til at gå med til denne foranstaltning.",
      "valid_from": "2020-12-11",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Over for en elev, der trods forudgående samtale, påtale eller advarsel m.v. ikke overholder skolens ordensregler, værdiregelsæt eller i øvrigt almindelige normer for god opførsel, kan følgende foranstaltninger bringes i anvendelse, hvis det er nødvendigt under hensyn til eleven selv eller undervisningen af klassen eller holdet: 1) Eftersidning i op til en time, jf. § 7. 2) Overførsel af eleven til anden undervisning på skolen i enkelte timer eller resten af skoledagen, jf. § 8. 3) Omgående udelukkelse af eleven for resten af skoledagen, jf. § 9. 4) Udelukkelse af eleven fra undervisningen i hele skoledage i op til 10 skoledage inden for samme skoleår, jf. § 10. 5) Overflytning af eleven til en parallelklasse på samme afdeling ved samme skole, jf. § 11. 6) Overflytning af eleven til en klasse på tilsvarende klassetrin på en anden afdeling ved samme skole, jf. § 12. 7) Overflytning af eleven til en klasse på tilsvarende klassetrin på en anden skole i kommunen, jf. § 13. 8) Udskrivning af eleven på 10. klassetrin, jf. § 14.",
      "valid_from": "2020-12-11",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Eftersidning i medfør af § 6, nr. 1 er betinget af forudgående meddelelse til forældrene og af, at eleven er under fornødent tilsyn. Eftersidning må ikke hindre en elevs hjemtransport.",
      "valid_from": "2020-12-11",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Overførsel af eleven til anden undervisning på skolen i enkelte timer eller resten af dagen i medfør af § 6, nr. 2, er betinget af, at forældrene samme dag orienteres herom.",
      "valid_from": "2020-12-11",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Omgående udelukkelse af eleven for resten af skoledagen i medfør af § 6, nr. 3, kan iværksættes over for en elev, der udøver vold mod sig selv eller andre eller ødelægger eller beskadiger ting. Omgående udelukkelse er betinget af forudgående meddelelse til forældrene og af, at eleven er under fornødent tilsyn i udelukkelsestiden. Omgående udelukkelse kan normalt kun ske to gange inden for samme skoleår. I særligt grove tilfælde kan omgående udelukkelse finde sted flere gange på samme skoleår. Stk. 2. En elev, over for hvem skolens personale må anvende magt for at afværge, at eleven øver vold mod sig selv eller andre eller ødelægger eller beskadiger ting, kan af det undervisende personale omgående udelukkes fra klassen. Forældrene skal omgående orienteres herom. Underviseren skal ved en sådan udelukkelse omgående underrette skolens leder, der herefter træffer beslutning om de nødvendige videre foranstaltninger, jf. § 6.",
      "valid_from": "2020-12-11",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Udelukkelse af eleven fra undervisning i hele skoledage i medfør af § 6, nr. 4, er betinget af forudgående meddelelse til forældrene og af, at eleven i udelukkelsestiden er under fornødent tilsyn. Udelukkelse kan normalt finde sted i op til 7 skoledage på et skoleår. I særligt grove tilfælde, herunder vold mod andre elever eller skolens personale, kan udelukkelse finde sted i op til 10 skoledage inden for samme skoleår.",
      "valid_from": "2020-12-11",
      "valid_to": null
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Overflytning af eleven til en parallelklasse på samme afdeling ved samme skole i medfør af § 6, nr. 5, er betinget af forudgående meddelelse til forældrene.",
      "valid_from": "2020-12-11",
      "valid_to": null
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Overflytning af eleven til en klasse på tilsvarende klassetrin på en anden afdeling ved samme skole i medfør af § 6, nr. 6, er betinget af, at eleven og dennes forældre kan tilslutte sig overflytningen. Stk. 2. I særligt grove tilfælde eller gentagelsestilfælde kan skolens leder iværksætte overflytning uden elevens eller forældrenes tilslutning. Kommunalbestyrelsen skal have meddelelse om beslutningen og begrundelsen herfor, og forældrene skal have kopi af meddelelsen.",
      "valid_from": "2020-12-11",
      "valid_to": null
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Overflytning af eleven til en klasse på tilsvarende klassetrin på en anden skole i kommunen i medfør af § 6, nr. 7, er betinget af, at eleven og dennes forældre kan tilslutte sig overflytningen. Overflytning til en anden skole forudsætter også tilslutning fra lederen ved den nye skole. Stk. 2. I særligt grove tilfælde eller gentagelsestilfælde kan skolens leder med tilslutning fra lederen ved den nye skole iværksætte overflytningen uden elevens og forældrenes tilslutning. Kommunalbestyrelsen skal have meddelelse om afgørelsen og begrundelsen herfor, og forældrene skal have kopi af meddelelsen. Stk. 3. Hvis overflytning ikke kan gennemføres, fordi skolelederen ved den nye skole ikke kan tilslutte sig overflytningen, træffer kommunalbestyrelsen beslutning om, hvorvidt overflytning skal finde sted, og i bekræftende fald til hvilken skole overflytning af eleven skal ske. Beslutning træffes på grundlag af indstilling fra de involverede skoleledere og efter samråd med eleven og forældrene. Stk. 4. For en elev, som overflyttes til en anden skole i kommunen, kan kommunalbestyrelsen beslutte, at forældrene i op til et år er frataget retten til at vælge en anden skole i kommunen efter reglerne om frit skolevalg, jf. folkeskolelovens § 36, stk. 2 og 3.",
      "valid_from": "2020-12-11",
      "valid_to": null
    },
    {
      "provision_ref": "1:14",
      "chapter": "1",
      "section": "14",
      "content": "§ 14. Udskrivning af folkeskolen af en elev på 10. klassetrin i medfør af § 6, nr. 8, besluttes af kommunalbestyrelsen efter indstilling fra skolens leder eller af skolens leder, hvis denne er bemyndiget hertil. Beslutningen træffes efter samråd med eleven og forældrene. Stk. 2. Den kommunale ungeindsats inddrages, når en elev i medfør af § 6, nr. 8, udskrives af folkeskolen, jf. lov om kommunal indsats for unge under 25 år.",
      "valid_from": "2020-12-11",
      "valid_to": null
    },
    {
      "provision_ref": "1:15",
      "chapter": "1",
      "section": "15",
      "content": "§ 15. For elever, der ikke er undergivet forældremyndighed, skal forældrene ikke inddrages i medfør af §§ 1, 2 og 7-14.",
      "valid_from": "2020-12-11",
      "valid_to": null
    },
    {
      "provision_ref": "1:16",
      "chapter": "1",
      "section": "16",
      "content": "§ 16. Skolens leder kan tilbageholde private genstande i tilfælde, hvor en elev overtræder skolens ordensregler for medbringelse og anvendelse af sådanne genstande i skoletiden eller ved brug af skolens tilbud i øvrigt. Skolens leder bestemmer, hvornår genstanden kan afhentes. Tilbageholdelsen skal stå i rimeligt forhold til elevens forseelse og skal bl.a. vurderes i forhold til forseelsens grovhed, elevens alder og eventuel forudgående samtale, påtale og advarsel mv. Stk. 2. Opretholdelse af tilbageholdelsen af inddragne private genstande ud over skoledagen kan alene ske, når dette har hjemmel i de ordensregler, skolebestyrelsen har fastsat. Det er endvidere en betingelse, at tilbageholdelsen er praktisk og pædagogisk begrundet, og at disse grunde er tungtvejende.",
      "valid_from": "2020-12-11",
      "valid_to": null
    },
    {
      "provision_ref": "1:17",
      "chapter": "1",
      "section": "17",
      "content": "§ 17. For magtanvendelse gælder lovgivningens almindelige regler om nødværge, nødret og lovlig retshåndhævelse, jf. straffeloven og retsplejeloven. Legemlig afstraffelse og nedværdigende behandling er ikke tilladt. For at afværge, at en elev øver vold mod sig selv eller andre eller ødelægger eller beskadiger ting, kan der anvendes magt i fornødent omfang.",
      "valid_from": "2020-12-11",
      "valid_to": null
    },
    {
      "provision_ref": "1:18",
      "chapter": "1",
      "section": "18",
      "content": "§ 18. I de tilfælde, hvor der er grund til at antage, at en elevs uhensigtsmæssige opførsel skyldes sociale eller emotionelle omstændigheder, skal skolens leder inddrage pædagogisk-psykologisk rådgivning med henblik på vurdering af behov for specialundervisning eller anden specialpædagogisk bistand eller inddrage de sociale myndigheder. Stk. 2. Henvendelse til de sociale myndigheder om forhold, der er nævnt i stk. 1, og som ligger uden for reglerne om underretningspligt i henhold til lov om social service, må normalt ikke ske, før skolens leder forgæves har opfordret forældrene til selv at rette henvendelse. Forældrene skal i alle tilfælde underrettes om en sådan henvendelse til de sociale myndigheder.",
      "valid_from": "2020-12-11",
      "valid_to": null
    },
    {
      "provision_ref": "1:19",
      "chapter": "1",
      "section": "19",
      "content": "§ 19. Bekendtgørelsen træder i kraft den 1. januar 2021. Stk. 2. Bekendtgørelse nr. 697 af 23. juni 2014 om fremme af god orden i folkeskolen ophæves.",
      "valid_from": "2020-12-11",
      "valid_to": null
    }
  ],
  "definitions": []
}
