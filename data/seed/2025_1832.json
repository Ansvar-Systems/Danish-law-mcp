{
  "id": "2025:1832",
  "type": "statute",
  "title": "Bekendtgørelse om markedsføring og markedsovervågning af byggevarer",
  "short_name": "BEK H#LOKDOK04",
  "status": "in_force",
  "issued_date": "2025-12-22",
  "url": "https://www.retsinformation.dk/eli/lta/2025/1832/xml",
  "description": "Retsinformation source. DocumentId=DH002862; AccessionNumber=B20250183205; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen omfatter tilgængeliggørelsen af byggevarer på markedet, bortset fra byggevarer som er omfattet af bekendtgørelsen om markedsføring og markedsovervågning af byggevarer ifølge den reviderede byggevareforordning."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Byggevare: Som defineret i 305/2011-forordningens artikel 2, nr. 1. 2) 305/2011-forordningen: Europa-Parlamentets og Rådets forordning (EU) nr. 305/2011 af 9. marts 2011 om fastlæggelse af harmoniserede betingelser for markedsføring af byggevarer og om ophævelse af Rådets direktiv 89/106/EØF. 3) Harmoniseret standard: Som defineret i 305/2011-forordningen artikel 2, nr. 11. 4) Erhvervsdrivende: Som defineret i markedsovervågningsforordningens artikel 3, nr. 13. 5) Gøre tilgængelig på markedet: Som defineret i 305/2011-forordningens artikel 2, nr. 16, med de justeringer, der følger af markedsovervågningsforordningens artikel 6. 6) Markedsovervågningsforordningen: Europa-Parlamentets og Rådets forordning (EU) 2019/1020 af 20. juni 2019 om markedsovervågning og produktoverensstemmelse og om ændring af direktiv 2004/42/EF og forordning (EF) nr. 765/2008 og (EU) nr. 305/2011, med senere ændringer. 7) Udbyder af distributionstjenester: Som defineret i markedsovervågningsforordningens artikel 3, nr. 11. 8) Onlinegrænseflade: Som defineret i markedsovervågningsforordningens artikel 3, nr. 15. 9) Byggevare, der udgør en alvorlig risiko: Som defineret i markedsovervågningsforordningens artikel 3, nr. 20. 10) Bringe i omsætning: Første tilgængeliggørelse på et marked."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Byggevarens ydeevnedeklaration skal foreligge på dansk eller engelsk. Stk. 2. Brugsanvisning og sikkerhedsoplysninger skal foreligge på dansk. Stk. 3. Flere sprog kan kombineres, såfremt teksten er forståelig på de sprog, der er angivet i stk. 1 og 2. Stk. 4. Hvor en byggevare ikke er omfattet af regler om ydeevnedeklaration og CE-mærkning, men der for byggevaren er fastsat regler i medfør af byggeloven med betydning for dens anvendelse i byggeri, må erhvervsdrivende kun gøre byggevaren tilgængelig på markedet, hvis byggevaren ledsages af den dokumentation for varens egenskaber, som er forudsat i bestemmelserne. Undtaget er byggevarer, der markedsføres lovligt i en anden medlemsstat efter forudgående godkendelse, i henhold til forordningen om gensidig anerkendelse af varer, der lovligt markedsføres i en anden medlemsstat."
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Sikkerhedsstyrelsen fører tilsyn med, at reglerne i 305/2011-forordningen, § 3 i denne bekendtgørelse, og §§ 3-4 i bekendtgørelse nr. 1007 af 29. juni 2016 om markedsføring og salg af byggevarer i kontakt med drikkevand, overholdes. Tilsynet kan udøves ved stikprøvekontrol. Stk. 2. Såfremt Sikkerhedsstyrelsen som led i kontrollen af byggevarer erhverver produktprøver, kan dette blandt andet ske ved brug af en skjult identitet. For at kontrollere prøver kan Sikkerhedsstyrelsen foretage reverse engineering med henblik på at identificere manglende overensstemmelse."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Sikkerhedsstyrelsen kan pålægge den erhvervsdrivende, der har bragt byggevaren i omsætning på det danske marked at afholde udgifter til prøvning, sagkyndig bistand eller erklæringer, jf. byggelovens § 31 B, stk. 1, og at refundere udgifter til byggevarer, der som led i markedskontrol er indkøbt i detailleddet, hvis prøvningen viser, at byggevaren ikke opfylder regler i byggeloven, regler fastsat i medfør af byggeloven eller regler i Den Europæiske Unions forordninger. Sikkerhedsstyrelsen kan pålægge ethvert led i omsætningen at yde bistand ved forsendelse af vareprøver og at afholde udgifterne hertil."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Hvis der ikke findes andre effektive midler til at eliminere en alvorlig risiko, kan Sikkerhedsstyrelsen påbyde fjernelse af indhold, der henviser til de relaterede byggevarer, fra en onlinegrænseflade eller påbyde, at en advarsel til slutbrugerne udtrykkeligt vises, når de får adgang til en onlinegrænseflade."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. En onlinegrænseflade kan blokeres, hvis et påbud efter § 6 ikke er efterkommet, og hvis onlinegrænsefladen henviser til en byggevare, der udgør en alvorlig risiko. Stk. 2. Afgørelse om blokering af en onlinegrænseflade træffes af domstolene ved kendelse efter kontrolmyndighedens begæring. Stk. 3. Det påhviler udbydere af distributionstjenester at bistå kontrolmyndigheden ved gennemførelsen af kendelser efter stk. 2."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Hvor Social- og boligministeren i henhold til byggelovens §§ 31 A og 31 B tillægges administrative beføjelser, udøver Sikkerhedsstyrelsen disse beføjelser. Stk. 2. Afgørelser, som Sikkerhedsstyrelsen træffer i medfør af byggelovens § 31 A eller i medfør af denne bekendtgørelse, kan ikke indbringes for Social- og boligministeren."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Med bøde straffes den, der overtræder 305/2011-forordningen eller denne bekendtgørelses § 3."
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Bekendtgørelsen træder i kraft den 8. januar 2026. Stk. 2. Bekendtgørelse nr. 1465 af 28. juni 2021 om markedsføring, salg og markedskontrol af byggevarer ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen omfatter tilgængeliggørelsen af byggevarer på markedet, bortset fra byggevarer som er omfattet af bekendtgørelsen om markedsføring og markedsovervågning af byggevarer ifølge den reviderede byggevareforordning.",
      "valid_from": "2025-12-22",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Byggevare: Som defineret i 305/2011-forordningens artikel 2, nr. 1. 2) 305/2011-forordningen: Europa-Parlamentets og Rådets forordning (EU) nr. 305/2011 af 9. marts 2011 om fastlæggelse af harmoniserede betingelser for markedsføring af byggevarer og om ophævelse af Rådets direktiv 89/106/EØF. 3) Harmoniseret standard: Som defineret i 305/2011-forordningen artikel 2, nr. 11. 4) Erhvervsdrivende: Som defineret i markedsovervågningsforordningens artikel 3, nr. 13. 5) Gøre tilgængelig på markedet: Som defineret i 305/2011-forordningens artikel 2, nr. 16, med de justeringer, der følger af markedsovervågningsforordningens artikel 6. 6) Markedsovervågningsforordningen: Europa-Parlamentets og Rådets forordning (EU) 2019/1020 af 20. juni 2019 om markedsovervågning og produktoverensstemmelse og om ændring af direktiv 2004/42/EF og forordning (EF) nr. 765/2008 og (EU) nr. 305/2011, med senere ændringer. 7) Udbyder af distributionstjenester: Som defineret i markedsovervågningsforordningens artikel 3, nr. 11. 8) Onlinegrænseflade: Som defineret i markedsovervågningsforordningens artikel 3, nr. 15. 9) Byggevare, der udgør en alvorlig risiko: Som defineret i markedsovervågningsforordningens artikel 3, nr. 20. 10) Bringe i omsætning: Første tilgængeliggørelse på et marked.",
      "valid_from": "2025-12-22",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Byggevarens ydeevnedeklaration skal foreligge på dansk eller engelsk. Stk. 2. Brugsanvisning og sikkerhedsoplysninger skal foreligge på dansk. Stk. 3. Flere sprog kan kombineres, såfremt teksten er forståelig på de sprog, der er angivet i stk. 1 og 2. Stk. 4. Hvor en byggevare ikke er omfattet af regler om ydeevnedeklaration og CE-mærkning, men der for byggevaren er fastsat regler i medfør af byggeloven med betydning for dens anvendelse i byggeri, må erhvervsdrivende kun gøre byggevaren tilgængelig på markedet, hvis byggevaren ledsages af den dokumentation for varens egenskaber, som er forudsat i bestemmelserne. Undtaget er byggevarer, der markedsføres lovligt i en anden medlemsstat efter forudgående godkendelse, i henhold til forordningen om gensidig anerkendelse af varer, der lovligt markedsføres i en anden medlemsstat.",
      "valid_from": "2025-12-22",
      "valid_to": null
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Sikkerhedsstyrelsen fører tilsyn med, at reglerne i 305/2011-forordningen, § 3 i denne bekendtgørelse, og §§ 3-4 i bekendtgørelse nr. 1007 af 29. juni 2016 om markedsføring og salg af byggevarer i kontakt med drikkevand, overholdes. Tilsynet kan udøves ved stikprøvekontrol. Stk. 2. Såfremt Sikkerhedsstyrelsen som led i kontrollen af byggevarer erhverver produktprøver, kan dette blandt andet ske ved brug af en skjult identitet. For at kontrollere prøver kan Sikkerhedsstyrelsen foretage reverse engineering med henblik på at identificere manglende overensstemmelse.",
      "valid_from": "2025-12-22",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Sikkerhedsstyrelsen kan pålægge den erhvervsdrivende, der har bragt byggevaren i omsætning på det danske marked at afholde udgifter til prøvning, sagkyndig bistand eller erklæringer, jf. byggelovens § 31 B, stk. 1, og at refundere udgifter til byggevarer, der som led i markedskontrol er indkøbt i detailleddet, hvis prøvningen viser, at byggevaren ikke opfylder regler i byggeloven, regler fastsat i medfør af byggeloven eller regler i Den Europæiske Unions forordninger. Sikkerhedsstyrelsen kan pålægge ethvert led i omsætningen at yde bistand ved forsendelse af vareprøver og at afholde udgifterne hertil.",
      "valid_from": "2025-12-22",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Hvis der ikke findes andre effektive midler til at eliminere en alvorlig risiko, kan Sikkerhedsstyrelsen påbyde fjernelse af indhold, der henviser til de relaterede byggevarer, fra en onlinegrænseflade eller påbyde, at en advarsel til slutbrugerne udtrykkeligt vises, når de får adgang til en onlinegrænseflade.",
      "valid_from": "2025-12-22",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. En onlinegrænseflade kan blokeres, hvis et påbud efter § 6 ikke er efterkommet, og hvis onlinegrænsefladen henviser til en byggevare, der udgør en alvorlig risiko. Stk. 2. Afgørelse om blokering af en onlinegrænseflade træffes af domstolene ved kendelse efter kontrolmyndighedens begæring. Stk. 3. Det påhviler udbydere af distributionstjenester at bistå kontrolmyndigheden ved gennemførelsen af kendelser efter stk. 2.",
      "valid_from": "2025-12-22",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Hvor Social- og boligministeren i henhold til byggelovens §§ 31 A og 31 B tillægges administrative beføjelser, udøver Sikkerhedsstyrelsen disse beføjelser. Stk. 2. Afgørelser, som Sikkerhedsstyrelsen træffer i medfør af byggelovens § 31 A eller i medfør af denne bekendtgørelse, kan ikke indbringes for Social- og boligministeren.",
      "valid_from": "2025-12-22",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Med bøde straffes den, der overtræder 305/2011-forordningen eller denne bekendtgørelses § 3.",
      "valid_from": "2025-12-22",
      "valid_to": null
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Bekendtgørelsen træder i kraft den 8. januar 2026. Stk. 2. Bekendtgørelse nr. 1465 af 28. juni 2021 om markedsføring, salg og markedskontrol af byggevarer ophæves.",
      "valid_from": "2025-12-22",
      "valid_to": null
    }
  ],
  "definitions": []
}
