{
  "id": "2022:38",
  "type": "statute",
  "title": "Bekendtgørelse om delvis suspension af samtaleform i beskæftigelsesindsatsen og krav om mundbind og visir i jobcentre som følge af covid-19",
  "short_name": "BEK H#LOKDOK04",
  "status": "in_force",
  "issued_date": "2022-01-14",
  "url": "https://www.retsinformation.dk/eli/lta/2022/38/xml",
  "description": "Retsinformation source. DocumentId=BE009216; AccessionNumber=B20220003805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Med henblik på at forebygge og inddæmme udbredelsen af covid-19 fraviges forpligtelser for det offentlige og privates rettigheder over for det offentlige i følgende regler i lov nr. 548 af 7. maj 2019 om en aktiv beskæftigelsesindsats med senere ændringer og tilhørende regler fastsat i medfør af loven: 1) § 25 om, at cv-samtaler for dagpengemodtagere skal holdes ved personligt fremmøde hos arbejdsløshedskassen. Arbejdsløshedskasserne kan vælge, om samtalerne skal holdes ved personligt fremmøde, digitalt eller telefonisk. 2) § 31 a, stk. 1 og stk. 6, og § 33, stk. 1 og 4, om, at jobsamtaler i de første 6 måneder holdes ved personligt fremmøde, og at personen efter 6 måneder kan vælge, om jobsamtalen holdes ved personligt fremmøde, telefonisk eller med personligt digitalt fremmøde og om, at arbejdsløshedskassen skal deltage i de fælles jobsamtaler ved personligt fremmøde, hvis personen anmoder herom. Jobcenteret kan vælge, om jobsamtalerne skal holdes ved personligt fremmøde, digitalt eller telefonisk. 3) § 113, stk. 3, om at en person i ressourceforløb, der mener, at et beskæftigelsesrettet tilbud ikke tager tiltrækkeligt hensyn til personens helbredstilstand, jf. § 53, stk. 4, har ret til at få en samtale med en sundhedskoordinator fra regionens kliniske funktion og den koordinerende sagsbehandler. Jobcenteret kan vælge, om samtalen skal holdes ved personligt fremmøde eller digitalt. Stk. 2. Forsøg, der er iværksat med hjemmel i lovens kapitel 32, kan gennemføres, når det kan ske i overensstemmelse med de begrænsninger m.v., der følger af stk. 1."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Med henblik på at forebygge og inddæmme udbredelsen af covid-19 fraviges forpligtelser for det offentlige og privates rettigheder over for det offentlige i følgende regler i lov nr. 1482 af 23. december 2014 om organisering og understøttelse af beskæftigelsesindsatsen m.v. med senere ændringer og tilhørende regler fastsat i medfør af loven: 1) § 9, stk. 1, om afholdelse af møder i rehabiliteringsteamet med henblik på at afgive indstilling i sager, inden kommunen træffer afgørelser. Kommunen kan vælge, om møder i rehabiliteringsteamet skal være møder, hvor deltagerne er fysisk tilstede eller virtuelle møder. 2) § 10, stk. 2, 1. pkt., for så vidt angår kravet om, at borgeren skal deltage i rehabiliteringsteamets møder i de sager, hvor kommunen, jf. nr. 1, vælger, at sagen skal behandles i et virtuelt møde. Borgeren skal give samtykke til, at sagen behandles uden borgerens deltagelse. Ønsker borgeren at deltage, skal kommunen sikre, at dette kan ske. 3) § 11, stk. 2, om, at kommunen træffer afgørelse i sagen på baggrund af rehabiliteringsteamets indstilling i de tilfælde, hvor kommunen har valgt at afholde rehabiliteringsteamets møde virtuelt, jf. dog stk. 2. Stk. 2. Uanset stk. 1, nr. 3, træffer kommunen afgørelse på baggrund af rehabiliteringsteamets indstilling, hvis borgeren er enig i rehabiliteringsteamets indstilling eller har anmodet om, at kommunalbestyrelsen alene tager stilling til spørgsmålet om førtidspension, jf. § 17, stk. 2, i lov om social pension, og hvis kommunen ikke kan træffe afgørelse i overensstemmelse med rehabiliteringsteamets indstilling, skal sagen behandles på ny og med fysisk fremmøde i rehabiliteringsteamet. Stk. 3. Forsøg, der er iværksat med hjemmel i lovens § 55, kan gennemføres, når det kan ske i overensstemmelse med de begrænsninger m.v., der følger af stk. 1 og 2."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Med henblik på at forebygge og inddæmme udbredelsen af covid-19 fraviges forpligtelser og rettigheder for arbejdsløshedskasserne og deres medlemmer i § 13, stk. 6, i bekendtgørelse nr. 1700 af 19. august 2021 om rådighed med senere ændringer, om at samtaler holdes ved personligt fremmøde, og at et medlem efter 6 måneders sammenlagt ledighed kan vælge, om samtaler med arbejdsløshedskassen skal holdes ved personligt fremmøde, telefonisk eller digitalt via video. Arbejdsløshedskasserne kan vælge, om samtalerne skal holdes ved personligt fremmøde, digitalt eller telefonisk."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Med henblik på at forebygge og inddæmme udbredelsen af covid-19 fraviges forpligtelser for det offentlige og privates rettigheder over for det offentlige i § 13 b, stk. 1, 6.-8. pkt., i lov om sygedagpenge med senere ændringer og tilhørende regler fastsat i medfør af loven, hvorefter opfølgningen sker ved en individuel samtale med personligt fremmøde. Jobcentret kan vælge, om opfølgningssamtaler skal holdes ved personligt fremmøde, digitalt eller telefonisk. Stk. 2. Forsøg, der er iværksat med hjemmel i lovens § 80, kan gennemføres, når det kan ske i overensstemmelse med de begrænsninger m.v., der følger af stk. 1."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Med henblik på at forebygge og inddæmme udbredelsen af covid-19 fraviges forpligtelser for det offentlige og privates rettigheder til møde mellem den person, som en afgørelse vedrører og den eller de personer, der skal træffe afgørelsen, jf. § 20, stk. 3, i lov om social pension. Kommunen skal med udgangspunkt i den konkrete sag vælge, om mødet skal være et møde, hvor deltagerne er fysisk tilstede, et telefonisk eller et virtuelt møde."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. § 18, stk. 1, og § 22, stk. 3, i bekendtgørelse om en aktiv beskæftigelsesindsats, jf. bekendtgørelse nr. 2006 af 11. december 2020 med senere ændringer, om tilmelding som arbejdssøgende fraviges. Kravene om personlig fremmøde på jobcentret i forbindelse med tilmeldingen hos jobcentret finder ikke anvendelse. Jobcenteret kan vælge, om tilmeldingen og den indledende vurdering efter bekendtgørelsens § 4 for personer, der har ansøgt om kontanthjælp, selvforsørgelses- og hjemrejseydelse, overgangsydelse eller uddannelseshjælp efter lov om aktiv socialpolitik, skal ske ved personligt fremmøde, digitalt eller telefonisk."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. § 3, stk. 1, i bekendtgørelse nr. 2409 af 13. december 2021 om ret til samtale med sundhedskoordinator og koordinerende sagsbehandler for personer i ressourceforløb, fraviges i forhold til kommunens pligt til at holde et møde med sundhedskoordinator, personen og den koordinerende sagsbehandler. Kommunen kan vælge, om mødet skal afholdes ved personligt fremmøde eller digitalt."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. For at forebygge og inddæmme udbredelse af covid-19 skal besøgende på 12 år og derover have tildækket mund og næse ved brug af mundbind eller visir, når de befinder sig i lokaler i jobcentre, herunder kommunens egne lokaler og lejede lokaler, hvor jobcentret afholder samtaler, tilbud, aktiviteter m.v., jf. dog §§ 9 og 10. Stk. 2. Kravet i stk. 1 omfatter tillige medarbejdere og andre personer, der er tilknyttet det pågældende jobcenter og har kontakt til besøgende. Kravet omfatter ikke medarbejdere m.v., der opholder sig i et aflukket rum eller bag en afskærmning, hvortil alene medarbejdere m.v. har adgang. Stk. 3. Besøgende, der uberettiget undlader at bære mundbind eller visir efter stk. 1, kan bortvises."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Kravet om mundbind eller visir i § 8, stk. 1 og 2, gælder ikke personer med nedsat bevidsthedsniveau, fysiske eller mentale svækkelser eller andet, der gør, at de hverken er i stand til at bære mundbind eller visir."
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Uanset § 8, stk. 1 og 2, kan mundbind eller visir fjernes helt eller delvist, hvis det er nødvendigt, og der er en anerkendelsesværdig årsag til det, herunder i følgende situationer: 1) Under kortvarig indtagelse af mad og drikke, såfremt dette er tilladt i henhold til ordensregler for det pågældende sted. 2) Under indtagelse af medicin. 3) Under samtale med personer, der mundaflæser. 4) Hvis mundbindet eller visiret giver vejrtrækningsbesvær eller kvælningsfornemmelser. 5) Hvis politiet skal foretage identifikation. 6) Hvis børn og unge eller personer med psykisk eller fysisk funktionsnedsættelse af forskellige årsager skal trøstes eller bliver skræmt over brugen af mundbind eller visir."
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Ved mundbind forstås i § 8 engangsmundbind eller stofmundbind, der dækker næse og mund, og som er fæstnet med snor, elastik eller lignende bag ørerne eller bag hovedet og er tætsluttende omkring ansigtet. Stk. 2. Ved visir forstås i § 8 skærme af plastik, der dækker øjne, næse og mund eller næse og mund, men som ikke er tætsluttende omkring ansigtet."
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Jobcentrene skal opfylde følgende krav om information om og håndhævelse af krav til mundbind eller visir: 1) Der skal i eller ved lokalerne i jobcentre opsættes informationsmateriale om kravet om at bruge mundbind eller visir efter § 8, stk. 1, og om mulighed for bortvisning ved manglende efterkommelse af kravet, jf. § 8, stk. 3. 2) Der må alene tillades adgang for besøgende, der overholder kravet om at bruge mundbind eller visir efter § 8, stk. 1, jf. dog §§ 9 og 10. 3) Det skal sikres, at medarbejdere og andre personer, der er tilknyttet lokalerne omfattet af § 8, stk. 1, overholder kravet om at bruge mundbind eller visir efter § 8, stk. 2. 4) Det skal sikres, at besøgende, der undtagelsesvis ikke har medbragt mundbind m.v. ved fremmøde i jobcentret, som har pligt til at møde op i jobcentret, men som ikke med rimelighed i situationen kan fremskaffe mundbind m.v., vederlagsfrit kan få udleveret mundbind til brug for den konkrete situation."
    },
    {
      "provision_ref": "2:13",
      "chapter": "2",
      "section": "13",
      "content": "§ 13. Med bøde straffes den, der ikke forlader et lokale i et jobcenter efter at være blevet bortvist, jf. § 8, stk. 3, i forbindelse med den håndhævelse, som jobcentre foretager af kravet om mundbind eller visir i medfør af § 12, nr. 2."
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Bekendtgørelsen træder i kraft den 16. januar 2022. Stk. 2. Bekendtgørelsen ophæves den 1. februar 2022. Stk. 3. Bekendtgørelse nr. 2464 af 17. december 2021 om delvis suspension af samtaleform i beskæftigelsesindsatsen som følge af covid-19 og bekendtgørelse nr. 2481 af 18. december 2021 om krav af mundbind og visir i jobcentre i forbindelse med håndtering af covid-19 ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Med henblik på at forebygge og inddæmme udbredelsen af covid-19 fraviges forpligtelser for det offentlige og privates rettigheder over for det offentlige i følgende regler i lov nr. 548 af 7. maj 2019 om en aktiv beskæftigelsesindsats med senere ændringer og tilhørende regler fastsat i medfør af loven: 1) § 25 om, at cv-samtaler for dagpengemodtagere skal holdes ved personligt fremmøde hos arbejdsløshedskassen. Arbejdsløshedskasserne kan vælge, om samtalerne skal holdes ved personligt fremmøde, digitalt eller telefonisk. 2) § 31 a, stk. 1 og stk. 6, og § 33, stk. 1 og 4, om, at jobsamtaler i de første 6 måneder holdes ved personligt fremmøde, og at personen efter 6 måneder kan vælge, om jobsamtalen holdes ved personligt fremmøde, telefonisk eller med personligt digitalt fremmøde og om, at arbejdsløshedskassen skal deltage i de fælles jobsamtaler ved personligt fremmøde, hvis personen anmoder herom. Jobcenteret kan vælge, om jobsamtalerne skal holdes ved personligt fremmøde, digitalt eller telefonisk. 3) § 113, stk. 3, om at en person i ressourceforløb, der mener, at et beskæftigelsesrettet tilbud ikke tager tiltrækkeligt hensyn til personens helbredstilstand, jf. § 53, stk. 4, har ret til at få en samtale med en sundhedskoordinator fra regionens kliniske funktion og den koordinerende sagsbehandler. Jobcenteret kan vælge, om samtalen skal holdes ved personligt fremmøde eller digitalt. Stk. 2. Forsøg, der er iværksat med hjemmel i lovens kapitel 32, kan gennemføres, når det kan ske i overensstemmelse med de begrænsninger m.v., der følger af stk. 1.",
      "valid_from": "2022-01-14",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Med henblik på at forebygge og inddæmme udbredelsen af covid-19 fraviges forpligtelser for det offentlige og privates rettigheder over for det offentlige i følgende regler i lov nr. 1482 af 23. december 2014 om organisering og understøttelse af beskæftigelsesindsatsen m.v. med senere ændringer og tilhørende regler fastsat i medfør af loven: 1) § 9, stk. 1, om afholdelse af møder i rehabiliteringsteamet med henblik på at afgive indstilling i sager, inden kommunen træffer afgørelser. Kommunen kan vælge, om møder i rehabiliteringsteamet skal være møder, hvor deltagerne er fysisk tilstede eller virtuelle møder. 2) § 10, stk. 2, 1. pkt., for så vidt angår kravet om, at borgeren skal deltage i rehabiliteringsteamets møder i de sager, hvor kommunen, jf. nr. 1, vælger, at sagen skal behandles i et virtuelt møde. Borgeren skal give samtykke til, at sagen behandles uden borgerens deltagelse. Ønsker borgeren at deltage, skal kommunen sikre, at dette kan ske. 3) § 11, stk. 2, om, at kommunen træffer afgørelse i sagen på baggrund af rehabiliteringsteamets indstilling i de tilfælde, hvor kommunen har valgt at afholde rehabiliteringsteamets møde virtuelt, jf. dog stk. 2. Stk. 2. Uanset stk. 1, nr. 3, træffer kommunen afgørelse på baggrund af rehabiliteringsteamets indstilling, hvis borgeren er enig i rehabiliteringsteamets indstilling eller har anmodet om, at kommunalbestyrelsen alene tager stilling til spørgsmålet om førtidspension, jf. § 17, stk. 2, i lov om social pension, og hvis kommunen ikke kan træffe afgørelse i overensstemmelse med rehabiliteringsteamets indstilling, skal sagen behandles på ny og med fysisk fremmøde i rehabiliteringsteamet. Stk. 3. Forsøg, der er iværksat med hjemmel i lovens § 55, kan gennemføres, når det kan ske i overensstemmelse med de begrænsninger m.v., der følger af stk. 1 og 2.",
      "valid_from": "2022-01-14",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Med henblik på at forebygge og inddæmme udbredelsen af covid-19 fraviges forpligtelser og rettigheder for arbejdsløshedskasserne og deres medlemmer i § 13, stk. 6, i bekendtgørelse nr. 1700 af 19. august 2021 om rådighed med senere ændringer, om at samtaler holdes ved personligt fremmøde, og at et medlem efter 6 måneders sammenlagt ledighed kan vælge, om samtaler med arbejdsløshedskassen skal holdes ved personligt fremmøde, telefonisk eller digitalt via video. Arbejdsløshedskasserne kan vælge, om samtalerne skal holdes ved personligt fremmøde, digitalt eller telefonisk.",
      "valid_from": "2022-01-14",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Med henblik på at forebygge og inddæmme udbredelsen af covid-19 fraviges forpligtelser for det offentlige og privates rettigheder over for det offentlige i § 13 b, stk. 1, 6.-8. pkt., i lov om sygedagpenge med senere ændringer og tilhørende regler fastsat i medfør af loven, hvorefter opfølgningen sker ved en individuel samtale med personligt fremmøde. Jobcentret kan vælge, om opfølgningssamtaler skal holdes ved personligt fremmøde, digitalt eller telefonisk. Stk. 2. Forsøg, der er iværksat med hjemmel i lovens § 80, kan gennemføres, når det kan ske i overensstemmelse med de begrænsninger m.v., der følger af stk. 1.",
      "valid_from": "2022-01-14",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Med henblik på at forebygge og inddæmme udbredelsen af covid-19 fraviges forpligtelser for det offentlige og privates rettigheder til møde mellem den person, som en afgørelse vedrører og den eller de personer, der skal træffe afgørelsen, jf. § 20, stk. 3, i lov om social pension. Kommunen skal med udgangspunkt i den konkrete sag vælge, om mødet skal være et møde, hvor deltagerne er fysisk tilstede, et telefonisk eller et virtuelt møde.",
      "valid_from": "2022-01-14",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. § 18, stk. 1, og § 22, stk. 3, i bekendtgørelse om en aktiv beskæftigelsesindsats, jf. bekendtgørelse nr. 2006 af 11. december 2020 med senere ændringer, om tilmelding som arbejdssøgende fraviges. Kravene om personlig fremmøde på jobcentret i forbindelse med tilmeldingen hos jobcentret finder ikke anvendelse. Jobcenteret kan vælge, om tilmeldingen og den indledende vurdering efter bekendtgørelsens § 4 for personer, der har ansøgt om kontanthjælp, selvforsørgelses- og hjemrejseydelse, overgangsydelse eller uddannelseshjælp efter lov om aktiv socialpolitik, skal ske ved personligt fremmøde, digitalt eller telefonisk.",
      "valid_from": "2022-01-14",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. § 3, stk. 1, i bekendtgørelse nr. 2409 af 13. december 2021 om ret til samtale med sundhedskoordinator og koordinerende sagsbehandler for personer i ressourceforløb, fraviges i forhold til kommunens pligt til at holde et møde med sundhedskoordinator, personen og den koordinerende sagsbehandler. Kommunen kan vælge, om mødet skal afholdes ved personligt fremmøde eller digitalt.",
      "valid_from": "2022-01-14",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. For at forebygge og inddæmme udbredelse af covid-19 skal besøgende på 12 år og derover have tildækket mund og næse ved brug af mundbind eller visir, når de befinder sig i lokaler i jobcentre, herunder kommunens egne lokaler og lejede lokaler, hvor jobcentret afholder samtaler, tilbud, aktiviteter m.v., jf. dog §§ 9 og 10. Stk. 2. Kravet i stk. 1 omfatter tillige medarbejdere og andre personer, der er tilknyttet det pågældende jobcenter og har kontakt til besøgende. Kravet omfatter ikke medarbejdere m.v., der opholder sig i et aflukket rum eller bag en afskærmning, hvortil alene medarbejdere m.v. har adgang. Stk. 3. Besøgende, der uberettiget undlader at bære mundbind eller visir efter stk. 1, kan bortvises.",
      "valid_from": "2022-01-14",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Kravet om mundbind eller visir i § 8, stk. 1 og 2, gælder ikke personer med nedsat bevidsthedsniveau, fysiske eller mentale svækkelser eller andet, der gør, at de hverken er i stand til at bære mundbind eller visir.",
      "valid_from": "2022-01-14",
      "valid_to": null
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Uanset § 8, stk. 1 og 2, kan mundbind eller visir fjernes helt eller delvist, hvis det er nødvendigt, og der er en anerkendelsesværdig årsag til det, herunder i følgende situationer: 1) Under kortvarig indtagelse af mad og drikke, såfremt dette er tilladt i henhold til ordensregler for det pågældende sted. 2) Under indtagelse af medicin. 3) Under samtale med personer, der mundaflæser. 4) Hvis mundbindet eller visiret giver vejrtrækningsbesvær eller kvælningsfornemmelser. 5) Hvis politiet skal foretage identifikation. 6) Hvis børn og unge eller personer med psykisk eller fysisk funktionsnedsættelse af forskellige årsager skal trøstes eller bliver skræmt over brugen af mundbind eller visir.",
      "valid_from": "2022-01-14",
      "valid_to": null
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Ved mundbind forstås i § 8 engangsmundbind eller stofmundbind, der dækker næse og mund, og som er fæstnet med snor, elastik eller lignende bag ørerne eller bag hovedet og er tætsluttende omkring ansigtet. Stk. 2. Ved visir forstås i § 8 skærme af plastik, der dækker øjne, næse og mund eller næse og mund, men som ikke er tætsluttende omkring ansigtet.",
      "valid_from": "2022-01-14",
      "valid_to": null
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Jobcentrene skal opfylde følgende krav om information om og håndhævelse af krav til mundbind eller visir: 1) Der skal i eller ved lokalerne i jobcentre opsættes informationsmateriale om kravet om at bruge mundbind eller visir efter § 8, stk. 1, og om mulighed for bortvisning ved manglende efterkommelse af kravet, jf. § 8, stk. 3. 2) Der må alene tillades adgang for besøgende, der overholder kravet om at bruge mundbind eller visir efter § 8, stk. 1, jf. dog §§ 9 og 10. 3) Det skal sikres, at medarbejdere og andre personer, der er tilknyttet lokalerne omfattet af § 8, stk. 1, overholder kravet om at bruge mundbind eller visir efter § 8, stk. 2. 4) Det skal sikres, at besøgende, der undtagelsesvis ikke har medbragt mundbind m.v. ved fremmøde i jobcentret, som har pligt til at møde op i jobcentret, men som ikke med rimelighed i situationen kan fremskaffe mundbind m.v., vederlagsfrit kan få udleveret mundbind til brug for den konkrete situation.",
      "valid_from": "2022-01-14",
      "valid_to": null
    },
    {
      "provision_ref": "2:13",
      "chapter": "2",
      "section": "13",
      "content": "§ 13. Med bøde straffes den, der ikke forlader et lokale i et jobcenter efter at være blevet bortvist, jf. § 8, stk. 3, i forbindelse med den håndhævelse, som jobcentre foretager af kravet om mundbind eller visir i medfør af § 12, nr. 2.",
      "valid_from": "2022-01-14",
      "valid_to": null
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Bekendtgørelsen træder i kraft den 16. januar 2022. Stk. 2. Bekendtgørelsen ophæves den 1. februar 2022. Stk. 3. Bekendtgørelse nr. 2464 af 17. december 2021 om delvis suspension af samtaleform i beskæftigelsesindsatsen som følge af covid-19 og bekendtgørelse nr. 2481 af 18. december 2021 om krav af mundbind og visir i jobcentre i forbindelse med håndtering af covid-19 ophæves.",
      "valid_from": "2022-01-14",
      "valid_to": null
    }
  ],
  "definitions": [
    {
      "term": "mundbind",
      "definition": "i § 8 engangsmundbind eller stofmundbind, der dækker næse og mund, og som er fæstnet med snor, elastik eller lignende bag ørerne eller bag hovedet og er tætsluttende omkring ansigtet",
      "source_provision": "2:11"
    }
  ]
}
