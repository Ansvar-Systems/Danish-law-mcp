{
  "id": "2024:903",
  "type": "statute",
  "title": "Bekendtgørelse om tilskud til investeringer i kystfiskeri",
  "short_name": "BEK H#LOKDOK04",
  "status": "in_force",
  "issued_date": "2024-04-26",
  "url": "https://www.retsinformation.dk/eli/lta/2024/903/xml",
  "description": "Retsinformation source. DocumentId=DC001650; AccessionNumber=B20240090305; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Fiskeristyrelsen kan med henblik på at fremme investeringer i kommercielt kystfiskeri efter ansøgning give tilskud til styrkelse af økonomisk, socialt og miljømæssigt bæredygtige fiskeriaktiviteter i overensstemmelse med artikel 14, stk. 1, litra a, i Europa-Parlamentets og Rådets forordning (EU) nr. 2021/1139 af 7. juli 2021 om oprettelse af Den Europæiske Hav-, Fiskeri- og Akvakulturfond og om ændring af forordning (EU) 2017/1004. Stk. 2. Fiskeristyrelsen kan give tilskud inden for to indsatsområder: 1) Indsatser, der fremmer udvikling af fartøjets bæredygtighedsprofil, herunder omlægning til skånsomme redskaber og forbedring af energieffektivitet. 2) Indsatser, der direkte forbedrer logistik, fangsthåndtering eller infrastruktur, som dermed understøtter kvalitet og afsætning af kystfiskeres fangst. Stk. 3. Tilskud efter stk. 2, nr. 1, kan kun ansøges af kystfiskere, som har udført fiskeriaktiviteter i mindst 60 havdage i løbet af to kalenderår, der går forud for datoen for indgivelsen af ansøgningen. Stk. 4. Tilskud efter stk. 2, nr. 2, kan ansøges af 1) kystfiskere, som er registeret med aktive fartøjer, og som har udført fiskeriaktiviteter i mindst 60 havdage i løbet af to kalenderår, der går forud for datoen for indgivelsen af ansøgningen, 2) mindre havne og landingssteder eller 3) fiskeriforeninger, fiskeriorganisationer, havneforeninger og virksomheder, herunder også producent- og brancheorganisationer, jf. dog stk. 5. Stk. 5. Fiskeriforeninger, fiskeriorganisationer, havneforeninger og virksomheder, herunder også producent- og brancheorganisationer, kan kun søge om tilskud til investeringer på en havn eller et landingssted."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Afregninger: Datagrundlaget for landings- og fangst- og auktionsstatistikken er Fiskeristyrelsens afregningsregister. 2) Bruttosubventionsækvivalent: Den økonomiske værdi af støtten på ansøgningstidspunktet, før der er betalt skat, såfremt støtten gives i form af andet end direkte støtte. 3) Direkte sammenlignelige tilbud: Tilbud, som er udspecificerede, og omfatter den samme vare eller tjenesteydelse. Hvis et tilbud indeholder poster eller elementer, som det andet tilbud ikke gør, er det muligt at trække udgiften for disse poster fra, så priserne kan sammenlignes. 4) EU-fiskefartøj: Fiskefartøj, som er registreret i Fiskeristyrelsens fartøjsregister samt Skibsregistrets særregistre over fiskefartøjer og Skibsregistrets fartøjsfortegnelse, jf. bekendtgørelse nr. 35 af 13. januar 2023 om skibsregistrering. 5) Fangstrejse: En fangstrejses varighed regnes fra tidspunktet, hvor fartøjet forlader havn, til tidspunktet for fartøjets ankomst til havn. 6) Fartøjets længde: Fartøjets længde overalt, og for fartøjer, hvor fartøjets længde overalt ikke er opgjort, fartøjets kendingslængde. Længden overalt eller kendingslængden skal være i overensstemmelse med registreringen i Fiskeristyrelsens fartøjsregister. 7) Farvandserklæring: Føreren af et dansk fiskefartøj, der ikke er omfattet af pligten til at føre logbog, som er reguleret af § 8 i bekendtgørelse nr. 793 af 2. juni 2022 om føring af logbog m.v. 8) Havdage for fartøjer, der fører logbog: Antal døgn i et givent kalenderår, hvor et fartøj er til havs i forbindelse med en fangstrejse. Havdage udregnes som antal timer fra afrejse til ankomst divideret med 24, og herefter oprundet til nærmeste antal hele døgn. En kontinuerlig fangstrejseperiode fortsætter så længe, der er mindre end 24 timer fra ankomst til næste afsejling som defineret i nr. 5. 9) Havdage for fartøjer, der ikke fører logbog: Afregning eller anden dokumentation. En afregning tæller som en havdag, dog maksimalt en havdag pr. døgn. Datagrundlaget for landings- og fangst- og auktionsstatistikken er Fiskeristyrelsens afregningsregister. 10) Kystfiskere: Fiskeri med et EU-fiskefartøj, hvor fartøjets længde er under 17 meter. 11) Kystfiskere af mindre omfang: Fiskeri med et EU-fiskefartøj med en længde overalt på under 12 meter, som ikke anvender trukne redskaber. 12) Mindre havne og landingssteder: Udtømmende liste over de mindre fiskerihavne og landingssteder, der kan ansøge om tilskud, jf. bilag 2. 13) Omkostningsarter: De fem lønkategorier samlet set, overhead, udgifter til konsulentbistand, udgifter til materialer og andet. 14) Producent- og brancheorganisationer: Organisationer, som er anerkendt af Fiskeristyrelsen. 15) Rimelige priser: Det, der svarer til markedsprisen for den pågældende vare eller tjenesteydelse, sammenholdt med projektbeskrivelsen, omfanget og arten af varen eller tjenesteydelsen. 16) Samarbejdsaftale: En projektrelateret samarbejdsaftale mellem ansøger og en samarbejdspartner. Samarbejdsaftalen beskriver, hvordan parterne i projektet forfølger et mål af fælles interesse, og hvordan begge parter bidrager til projektets gennemførelse og deler risiko og resultater. Det fremgår af samarbejdsaftalen, at der hos samarbejdspartneren er udpeget en ansvarlig for projektets gennemførelse og økonomi. 17) Samarbejdspartner: En person, virksomhed, interesse- eller brancheorganisation, et teknisk eller videnskabeligt organ eller en myndighed, som samarbejder med ansøger om at gennemføre hele eller væsentlige dele af projektet. 18) Samme type udstyr eller sammenlignelige teknologier: Fiskeristyrelsen vil i den skønsmæssige vurdering lægge vægt på fartøjet, formålene og de planlagte foranstaltninger, materialeindkøb og anvendelse af investeringen. 19) SMV: Små og mellemstore virksomheder som defineret i Kommissionens henstilling nr. 361/2003/EF af 6. maj 2003, EU-Tidende 2003, nr. L 124, af 20. maj 2003, side 36 ff. 20) Teknologiliste: Udtømmende liste over de dokumenteret effektive teknologier og investeringer, der kan ydes tilskud til. Der kan gives tilsagn om tilskud til øvrige nødvendige udgifter i forbindelse med implementering af teknologien. Teknologilisten fremgår af bilag 1 til denne bekendtgørelse. 21) Trukne redskaber: Trawl, snurrevod, skrabere og lignende redskaber, som af et eller flere fiskefartøjer eller af et andet mekaniseret system aktivt trækkes gennem vandet."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. En ansøgning kan kun antages til behandling, hvis ansøgningen er antagelig i medfør af artikel 11, stk. 1 og 3, i Europa-Parlamentets og Rådets forordning (EU) nr. 2021/1139 af 7. juli 2021 om oprettelse af Den Europæiske Hav-, Fiskeri- og Akvakulturfond og om ændring af forordning (EU) 2017/1004."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Ansøgningen skal indeholde et udfyldt ansøgningsskema med de påkrævede oplysninger, bilag og erklæringer på tro og love. Stk. 2. Ansøgning om tilsagn om tilskud skal være modtaget i Fiskeristyrelsen inden for den periode, der annonceres på Fiskeristyrelsens hjemmeside. Stk. 3. Der skal indgives en ansøgning pr. fartøj eller en ansøgning pr. CVR-nummer for mindre havne og landingssteder, fiskeriforeninger, fiskeriorganisationer, havneforeninger og virksomheder, herunder også producent- og brancheorganisationer. Stk. 4. Projektet kan forud for ansøgningstidspunktet sættes i gang for egen regning og risiko. Projektet må dog ikke være afsluttet på ansøgningstidspunktet."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Al skriftlig kommunikation med Fiskeristyrelsen skal ske via det tilskudsadministrative system, der tilgås fra Fiskeristyrelsens hjemmeside."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Ansøgninger vurderes løbende af Fiskeristyrelsen, jf. § 1, hvorefter Fiskeristyrelsen vil træffe afgørelse om tilsagn om tilskud."
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Tilskud er navnlig betinget af, at 1) tilsagnshaver gennemfører projektet i sin helhed i overensstemmelse med tilsagnet, 2) tilsagnshaver opnår de nødvendige tilladelser efter anden lovgivning, inden anmodning om udbetaling indsendes, 3) kontrolmyndigheden sikres adgang til projektområderne og det fysiske projektmateriale i forbindelse med kontrol, 4) tilsagnshaver, under hele projektperioden og i en periode på fem år efter den sidste betaling til tilskudsmodtageren er foretaget, opfylder betingelserne om antagelighed i artikel 11 i Europa-Parlamentets og Rådets forordning (EU) nr. 2021/1129 af 7. juli 2021 om oprettelse af Den Europæiske Hav-, Fiskeri- og Akvakulturfond og om ændring af forordning (EU) 2017/1004, 5) tilsagnshaver informerer om den offentlige medfinansiering af projektet, 6) tilsagnshaver har de nødvendige midler og mekanismer til at dække omkostningerne ved drift og vedligeholdelse for projekter, der omfatter investeringer i infrastruktur eller produktive investeringer, for at sikre deres finansielle bæredygtighed, jf. artikel 73, stk. 2, litra d, i Europa-Parlamentets og Rådets forordning (EU) nr. 2021/1060 af 24. juni 2021 om fælles bestemmelser for Den Europæiske Fond for Regionaludvikling, Den Europæiske Socialfond Plus, Samhørighedsfonden, Fonden for Retfærdig Omstilling og Den Europæiske Hav,- Fiskeri- og Akvakulturfond og om finansielle regler for nævnte fonde og for Asyl-, Migrations og Integrationsfonden, Fonden for Intern Sikkerhed og instrumentet for finansiel støtte til grænseforvaltning og visumpolitik, 7) tilsagnshaver opretholder projektet og sikrer, at produktionsaktiviteten ikke flyttes uden for den NUTS 2-region, hvor der er modtaget støtte, i fem år for store virksomheder eller i tre år for SMV fra datoen for udbetaling, jf. artikel 65, stk. 1, i Europa-Parlamentets og Rådets forordning (EU) nr. 2021/1060 af 24. juni 2021 om fælles bestemmelser for Den Europæiske Fond for Regionaludvikling, Den Europæiske Socialfond Plus, Samhørighedsfonden, Fonden for Retfærdig Omstilling og Den Europæiske Hav-, Fiskeri- og Akvakulturfond og om finansielle regler for nævnte fonde og for Asyl-, Migrations- og Integrationsfonden, Fonden for Intern Sikkerhed og instrumentet for finansiel støtte til grænseforvaltning og visumpolitik, og 8) tilsagnshaver sikrer klimasikring af investeringer i infrastruktur, der har en forventet levetid på mindst fem år, jf. artikel 73, stk. 2, litra j, i Europa-Parlamentets og Rådets forordning (EU) nr. 2021/1060 af 24. juni 2021 om fælles bestemmelser for Den Europæiske Fond for Regionaludvikling, Den Europæiske Socialfond Plus, Samhørighedsfonden, Fonden for Retfærdig Omstilling og Den Europæiske Hav,- Fiskeri- og Akvakulturfond og om finansielle regler for nævnte fonde og for Asyl-, Migrations og Integrationsfonden, Fonden for Intern Sikkerhed og instrumentet for finansiel støtte til grænseforvaltning og visumpolitik. Stk. 2. Tilsagnshaver skal gøre resultaterne af projektet offentligt tilgængelige."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Tilsagnshaver skal anvende et særskilt regnskabssystem eller en passende regnskabskode for alle transaktioner med tilknytning til projektet med henblik på, at Fiskeristyrelsen kan opfylde forpligtelsen i artikel 74, stk. 1, litra a, i Europa-Parlamentets og Rådets forordning (EU) nr. 2021/1060 af 24. juni 2021 om fælles bestemmelser for Den Europæiske Fond for Regionaludvikling, Den Europæiske Socialfond Plus, Samhørighedsfonden, Fonden for Retfærdig Omstilling og Den Europæiske Hav-, Fiskeri- og Akvakulturfond og om finansielle regler for nævnte fonde og for Asyl-, Migrations- og Integrationsfonden, Fonden for Intern Sikkerhed og instrumentet for finansiel støtte til grænseforvaltning og visumpolitik."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Tilsagnshaver skal holde al dokumentation vedrørende projektets udgifter tilgængelig for Fiskeristyrelsen med henblik på, at Fiskeristyrelsen kan opfylde forpligtelsen i artikel 82 i Europa-Parlamentets og Rådets forordning (EU) nr. 2021/1060 af 24. juni 2021 om fælles bestemmelser for Den Europæiske Fond for Regionaludvikling, Den Europæiske Socialfond Plus, Samhørighedsfonden, Fonden for Retfærdig Omstilling og Den Europæiske Hav-, Fiskeri- og Akvakulturfond og om finansielle regler for nævnte fonde og for Asyl-, Migrations- og Integrationsfonden, Fonden for Intern Sikkerhed og instrumentet for finansiel støtte til grænseforvaltning og visumpolitik."
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Fiskeristyrelsen kan give tilskud til de udgifter eksklusiv moms, der er direkte relaterede til projektet, rimelige og nødvendige for at gennemføre projektet, hvor de samlede tilskudsberettigede udgifter beløber sig til mindst 25.000 kr., og kan maksimalt give tilskud på 5 mio. kr. pr. projekt pr. ansøgning. De tilskudsberettigede udgifter kan omfatte følgende: 1) Løn til tilsagnshavers og samarbejdspartners personale, der er beskæftiget med projektet, jf. dog stk. 2. 2) Op til 15 pct. overhead af den direkte lønudgift for tilsagnshavers og samarbejdspartners personale, der er beskæftiget med projektet. 3) Udgifter til konsulenter, dog til en timepris på maksimalt 1.200 kr., medmindre det dokumenteres, at en højere pris er rimelig, eller der gives andre saglige begrundelser for prisen. Konsulentens udgifter til rejser, kørsel, fortæring og repræsentation skal være indeholdt i timeprisen. 4) Udgifter til konsulenter kan maksimalt udgøre 10 pct. af de samlede tilskudsberettigede udgifter. 5) Udgifter til skiltning af EU-finansieringen af projektet. Stk. 2. Udgifter til løn til tilsagnshavers og samarbejdspartners personale, der er beskæftiget med projektet, er kun tilskudsberettigede, hvis udgifterne ikke normalt finansieres af offentlige myndigheder, offentlige institutioner, offentlige virksomheder eller kommunale fællesskaber, og når udgifterne kan dokumenteres. Stk. 3. Udgifter på over 100.000 kr. skal dokumenteres med to direkte sammenlignelige tilbud. Tilbuddene skal være afgivet af leverandører med forskellige CVR-numre, og leverandørerne skal være uafhængige af hinanden og af ansøger. Fiskeristyrelsen yder tilskud til udgiften med den laveste pris. Stk. 4. Fiskeristyrelsen kan, på baggrund af en konkret vurdering, dispensere fra stk. 3, hvis der alene findes én leverandør. Ansøgningen skal i den situation vedlægges en eneleverandørerklæring. Stk. 5. Hvis ansøger er forpligtet til at overholde udbudslovens eller tilbudslovens regler, og det fremgår af ansøgningen, at der vil blive gennemført et udbud efter udbudslovens eller tilbudslovens regler for en eller flere af de tilskudsberettigede udgifter, kræver Fiskeristyrelsen ikke to direkte sammenlignelige tilbud i henhold til stk. 3. Stk. 6. Fiskeristyrelsen yder kun tilsagn én gang i programperioden 2021-2027 til samme type udstyr eller sammenlignelige teknologier på det samme EU-fiskefartøj eller til samme ansøger."
    },
    {
      "provision_ref": "6:11",
      "chapter": "6",
      "section": "11",
      "content": "§ 11. Et projekt efter § 1 kan opnå en støtteintensitet på 50 pct. eller 80 pct. af de samlede tilskudsberettigede udgifter, jf. artikel 41 og bilag III, række nr. 7, i Europa-Parlamentets og Rådets forordning (EU) nr. 2021/1139 af 7. juli 2021 om oprettelse af Den Europæiske Hav-, Fiskeri- og Akvakulturfond og om ændring af forordning (EU) 2017/1004. Stk. 2. Tilskudsprocenten fordeles således: 1) Kystfiskere af mindre omfang kan maksimalt opnå en tilskudsprocent på 80 pct. af projektets samlede tilskudsberettigede udgifter. 2) Kystfiskere kan, jf. dog nr. 3, maksimalt opnå en tilskudsprocent på 50 pct. af projektets samlede tilskudsberettigede udgifter. 3) Kystfiskere der søger om tilskud til investering i et redskab der bidrager til gennemførelsen af landingsforpligtelsen kan maksimalt opnå en tilskudsprocent på 80 pct. af projektets samlede tilskudsberettigede udgifter. 4) Mindre fiskerihavne og landingssteder kan maksimalt opnå en tilskudsprocent på 50 pct. af projektets samlede tilskudsberettigede udgifter. 5) Fiskeriforeninger, fiskeriorganisationer, havneforeninger og virksomheder, herunder også producent- og brancheorganisationer kan maksimalt opnå en tilskudsprocent på 50 pct. af projektets samlede tilskudsberettigede udgifter."
    },
    {
      "provision_ref": "6:12",
      "chapter": "6",
      "section": "12",
      "content": "§ 12. Støtte efter denne bekendtgørelse kan kombineres med anden offentlig national støtte i form af garanti, kaution eller lignende til udgifter, der er tilskudsberettigede efter denne bekendtgørelse. Stk. 2. Ydes der anden støtte som nævnt i stk. 1, nedsættes støtten efter denne bekendtgørelse, så den samlede offentlige støtte ikke overstiger satsen i § 11, stk. 2. Stk. 3. For et projekt, der ikke kun modtager direkte støtte, må støttebeløbets bruttosubventionsækvivalent ikke overstige den maksimale støtteintensitet for offentlig støtte, der er fastsat i artikel 41 i Europa-Parlamentets og Rådets forordning (EU) nr. 2021/1139 af 7. juli 2021 om oprettelse af Den Europæiske Hav-, Fiskeri- og Akvakulturfond og om ændring af forordning (EU) 2017/1004."
    },
    {
      "provision_ref": "7:13",
      "chapter": "7",
      "section": "13",
      "content": "§ 13. Væsentlige projektændringer skal godkendes af Fiskeristyrelsen, inden de iværksættes, og anmodningen skal være modtaget i Fiskeristyrelsen senest to måneder før den dato, hvor projektet senest skal være afsluttet. Stk. 2. Anmodning om projektændring kan ikke godkendes, hvis ændringen betyder, at projektet i sin ændrede form ikke ville kunne indstilles til tilsagn. Stk. 3. Tilsagnsbeløbet kan ikke forhøjes i forbindelse med ændring af projekt. Stk. 4. Fiskeristyrelsen kan kræve tilskuddet helt eller delvis tilbage, hvis projektet afsluttes uden, at Fiskeristyrelsen har godkendt væsentlige projektændringer, jf. § 18."
    },
    {
      "provision_ref": "7:14",
      "chapter": "7",
      "section": "14",
      "content": "§ 14. Forlængelse af projektperioden med op til tre måneder skal anmeldes til Fiskeristyrelsen og skal være modtaget i Fiskeristyrelsen senest to måneder før den dato, hvor projektet senest skal være afsluttet. Stk. 2. Anmodningen skal indeholde en angivelse af dato for, hvornår projektet forventes afsluttet. Stk. 3. Forlængelse af projektperioden udover tre måneder eller forlængelse efter anmeldelse, jf. stk. 1, skal godkendes af Fiskeristyrelsen og skal være modtaget i Fiskeristyrelsen senest to måneder før den dato, hvor projektet senest skal være afsluttet. Ansøgning om forlængelse skal indeholde en beskrivelse af årsagen til, at projektet er forsinket, en angivelse af dato for, hvornår projektet forventes afsluttet, samt en begrundet redegørelse for, hvordan projektet kan gennemføres inden for den angivne nye periode. Stk. 4. Fiskeristyrelsen kan kræve tilskuddet helt eller delvis tilbage, hvis projektet afsluttes uden forudgående anmeldelse eller godkendelse af forlængelsen af projektperioden, jf. § 18."
    },
    {
      "provision_ref": "7:15",
      "chapter": "7",
      "section": "15",
      "content": "§ 15. Tilsagnshaver kan på ethvert tidspunkt anmode om, at tilsagnet overdrages til en anden, der i henhold til denne bekendtgørelse kan være tilsagnshaver, jf. stk. 3. Anmodning om overdragelse skal udfyldes af både overdrager og erhverver. Stk. 2. Anmodning om overdragelse, før projektet er afsluttet, skal være modtaget i Fiskeristyrelsen senest to måneder før den dato, hvor projektet senest skal være afsluttet. Stk. 3. Fiskeristyrelsen kan kun godkende anmodningen, hvis 1) erhververen selvstændigt kunne have opnået tilsagn, jf. § 1, og 2) erhververen opfylder alle de krav i henhold til denne bekendtgørelse, som er relevante på tidspunktet for overdragelse. Stk. 4. Den, der med godkendelsen får overdraget projektet, indtræder i alle rettigheder og pligter. Stk. 5. Fiskeristyrelsens godkendelse kan tidligst gives med virkning fra tidspunktet, hvor anmodning om overdragelse er sendt til styrelsen. Stk. 6. Fiskeristyrelsen kan kræve tilskuddet helt eller delvis tilbage, hvis tilsagnet overdrages, før Fiskeristyrelsen har godkendt overdragelsen, jf. § 18."
    },
    {
      "provision_ref": "8:16",
      "chapter": "8",
      "section": "16",
      "content": "§ 16. Udbetaling af tilskud sker på baggrund af tilsagnshavers opgørelse over afholdte og betalte tilskudsberettigede udgifter. Ved anmodning om udbetaling af tilskud vedlægges følgende: 1) Alle tilskudsberettigede udgiftsbilag. 2) De eventuelle nødvendige tilladelser til projektet efter anden lovgivning. 3) Dokumentation for betaling af udgifterne. 4) Dokumentation for afholdte udbud. 5) Dokumentation for anden offentlig national støtte i form af garanti, kaution eller lignende, jf. § 12. 6) En kontospecifikation fra regnskabssystemet for de projektrelaterede omkostninger. 7) En revisorerklæring for virksomheder, hvor ejerforholdene ikke er fuldt ud oplyste i CVR-registret. 8) Projekttilknytningsaftale. 9) Dokumentation for korrekt skiltning fysisk og på websted. 10) En slutrapport. Stk. 2. Fiskeristyrelsen kan afvise at behandle en udbetalingsanmodning, hvis bilagene efter stk. 1, nr. 1, ikke indsendes i overskuelig form, herunder hvis der vedlægges bilag, som ikke er relevante for tilsagnet. Stk. 3. Tilsagnshaver skal i udbetalingsanmodningen erklære på tro og love, at 1) tilsagnshaver er antagelig i medfør af artikel 11 i forordning (EU) nr. 2021/1060, og 2) tilsagnshaver ikke har begået svig i forbindelse med EHFF eller EHFAF, jf. artikel 11, stk. 3, i forordning (EU) nr. 2021/1139. Stk. 4. Tilskud udbetales i én slutudbetaling. Stk. 5. Alle udgifter skal være afholdt og betalt af tilsagnshaver, inden udbetalingsanmodningen indsendes. Anmodning om slutudbetaling skal være modtaget i Fiskeristyrelsen senest tre måneder efter den dato, hvor projektet senest skal være afsluttet. Inden slutudbetaling kan ske, er det en betingelse, at Fiskeristyrelsen har godkendt slutrapporten. Stk. 6. Hvis der i anmodningen om udbetaling indgår faktura, som er udstedt af en leverandør, som ikke er uafhængig af tilsagnshaver, giver Fiskeristyrelsen højest tilskud til kostprisen. Tilsagnshaver skal dokumentere kostprisen. Hvis kostprisen ikke dokumenteres, og Fiskeristyrelsen ikke kan fastsætte kostprisen skønsmæssigt, vil fakturabeløbet blive nedsat med 25 pct., før tilskuddet beregnes."
    },
    {
      "provision_ref": "8:17",
      "chapter": "8",
      "section": "17",
      "content": "§ 17. Fiskeristyrelsen overfører tilskuddet til tilsagnshavers NemKonto, der er tilknyttet det ansøgte CVR-nummer."
    },
    {
      "provision_ref": "9:18",
      "chapter": "9",
      "section": "18",
      "content": "§ 18. Fiskeristyrelsen træffer i overensstemmelse med artikel 44 i Europa-Parlamentets og Rådets forordning (EU) nr. 2021/1139 af 7. juli 2021 om oprettelse af Den Europæiske Hav-, Fiskeri- og Akvakulturfond og om ændring af forordning (EU) 2017/1004, afgørelse om helt eller delvis bortfald af tilsagn om tilskud, forholdsmæssig nedsættelse af tilskud og tilbagebetaling af allerede udbetalte tilskud, heriblandt hvis 1) ansøger har afgivet urigtige eller vildledende oplysninger eller har fortiet oplysninger af betydning for sagens afgørelse, 2) tilsagnshaver tilsidesætter sine pligter efter kapitel 7, 3) tilsagnshaver tilsidesætter sine pligter efter § 9 eller § 10, stk. 2, i lov om Hav-, Fiskeri- og Akvakulturfonden eller 4) betingelserne efter § 7 ikke er overholdt. Stk. 2. Fiskeristyrelsen træffer tilsvarende afgørelse i overensstemmelse med artikel 103 i Europa-Parlamentets og Rådets forordning (EU) nr. 2021/1060 af 24. juni 2021 om fælles bestemmelser for Den Europæiske Fond for Regionaludvikling, Den Europæiske Socialfond Plus, Samhørighedsfonden, Fonden for Retfærdig Omstilling og Den Europæiske Hav-, Fiskeri- og Akvakulturfond og om finansielle regler for nævnte fonde og for Asyl-, Migrations- og Integrationsfonden, Fonden for Intern Sikkerhed og instrumentet for finansiel støtte til grænseforvaltning og visumpolitik."
    },
    {
      "provision_ref": "9:19",
      "chapter": "9",
      "section": "19",
      "content": "§ 19. Fiskeristyrelsen kan træffe afgørelse om at foretage en forholdsmæssig nedsættelse af den samlede værdi af de tilskudsberettigede udgifter, der skulle have været i udbud, hvis udbudslovens eller tilbudslovens regler ikke er overholdt. Stk. 2. Overtrædelsen af bestemmelsen i stk. 1 medfører, at tilskuddet nedsættes forholdsmæssigt ud fra en vurdering af overtrædelsen, som står i rimeligt forhold til arten, grovheden, varigheden og hyppigheden af den pågældende støttemodtagers alvorlige overtrædelse eller strafbare handling og EHFAF-bidragets betydning for denne støttemodtagers økonomiske aktivitet, jf. artikel 44 i Europa-Parlamentets og Rådets forordning (EU) nr. 2021/1139 af 7. juli 2021 om oprettelse af Den Europæiske Hav-, Fiskeri- og Akvakulturfond og om ændring af forordning (EU) 2017/1004."
    },
    {
      "provision_ref": "10:20",
      "chapter": "10",
      "section": "20",
      "content": "§ 20. Bekendtgørelsen træder i kraft den 5. juli 2024. Stk. 2. Bekendtgørelse nr. 427 af 26. april 2024 om tilskud til investeringer i kystfiskeri ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Fiskeristyrelsen kan med henblik på at fremme investeringer i kommercielt kystfiskeri efter ansøgning give tilskud til styrkelse af økonomisk, socialt og miljømæssigt bæredygtige fiskeriaktiviteter i overensstemmelse med artikel 14, stk. 1, litra a, i Europa-Parlamentets og Rådets forordning (EU) nr. 2021/1139 af 7. juli 2021 om oprettelse af Den Europæiske Hav-, Fiskeri- og Akvakulturfond og om ændring af forordning (EU) 2017/1004. Stk. 2. Fiskeristyrelsen kan give tilskud inden for to indsatsområder: 1) Indsatser, der fremmer udvikling af fartøjets bæredygtighedsprofil, herunder omlægning til skånsomme redskaber og forbedring af energieffektivitet. 2) Indsatser, der direkte forbedrer logistik, fangsthåndtering eller infrastruktur, som dermed understøtter kvalitet og afsætning af kystfiskeres fangst. Stk. 3. Tilskud efter stk. 2, nr. 1, kan kun ansøges af kystfiskere, som har udført fiskeriaktiviteter i mindst 60 havdage i løbet af to kalenderår, der går forud for datoen for indgivelsen af ansøgningen. Stk. 4. Tilskud efter stk. 2, nr. 2, kan ansøges af 1) kystfiskere, som er registeret med aktive fartøjer, og som har udført fiskeriaktiviteter i mindst 60 havdage i løbet af to kalenderår, der går forud for datoen for indgivelsen af ansøgningen, 2) mindre havne og landingssteder eller 3) fiskeriforeninger, fiskeriorganisationer, havneforeninger og virksomheder, herunder også producent- og brancheorganisationer, jf. dog stk. 5. Stk. 5. Fiskeriforeninger, fiskeriorganisationer, havneforeninger og virksomheder, herunder også producent- og brancheorganisationer, kan kun søge om tilskud til investeringer på en havn eller et landingssted.",
      "valid_from": "2024-04-26",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Afregninger: Datagrundlaget for landings- og fangst- og auktionsstatistikken er Fiskeristyrelsens afregningsregister. 2) Bruttosubventionsækvivalent: Den økonomiske værdi af støtten på ansøgningstidspunktet, før der er betalt skat, såfremt støtten gives i form af andet end direkte støtte. 3) Direkte sammenlignelige tilbud: Tilbud, som er udspecificerede, og omfatter den samme vare eller tjenesteydelse. Hvis et tilbud indeholder poster eller elementer, som det andet tilbud ikke gør, er det muligt at trække udgiften for disse poster fra, så priserne kan sammenlignes. 4) EU-fiskefartøj: Fiskefartøj, som er registreret i Fiskeristyrelsens fartøjsregister samt Skibsregistrets særregistre over fiskefartøjer og Skibsregistrets fartøjsfortegnelse, jf. bekendtgørelse nr. 35 af 13. januar 2023 om skibsregistrering. 5) Fangstrejse: En fangstrejses varighed regnes fra tidspunktet, hvor fartøjet forlader havn, til tidspunktet for fartøjets ankomst til havn. 6) Fartøjets længde: Fartøjets længde overalt, og for fartøjer, hvor fartøjets længde overalt ikke er opgjort, fartøjets kendingslængde. Længden overalt eller kendingslængden skal være i overensstemmelse med registreringen i Fiskeristyrelsens fartøjsregister. 7) Farvandserklæring: Føreren af et dansk fiskefartøj, der ikke er omfattet af pligten til at føre logbog, som er reguleret af § 8 i bekendtgørelse nr. 793 af 2. juni 2022 om føring af logbog m.v. 8) Havdage for fartøjer, der fører logbog: Antal døgn i et givent kalenderår, hvor et fartøj er til havs i forbindelse med en fangstrejse. Havdage udregnes som antal timer fra afrejse til ankomst divideret med 24, og herefter oprundet til nærmeste antal hele døgn. En kontinuerlig fangstrejseperiode fortsætter så længe, der er mindre end 24 timer fra ankomst til næste afsejling som defineret i nr. 5. 9) Havdage for fartøjer, der ikke fører logbog: Afregning eller anden dokumentation. En afregning tæller som en havdag, dog maksimalt en havdag pr. døgn. Datagrundlaget for landings- og fangst- og auktionsstatistikken er Fiskeristyrelsens afregningsregister. 10) Kystfiskere: Fiskeri med et EU-fiskefartøj, hvor fartøjets længde er under 17 meter. 11) Kystfiskere af mindre omfang: Fiskeri med et EU-fiskefartøj med en længde overalt på under 12 meter, som ikke anvender trukne redskaber. 12) Mindre havne og landingssteder: Udtømmende liste over de mindre fiskerihavne og landingssteder, der kan ansøge om tilskud, jf. bilag 2. 13) Omkostningsarter: De fem lønkategorier samlet set, overhead, udgifter til konsulentbistand, udgifter til materialer og andet. 14) Producent- og brancheorganisationer: Organisationer, som er anerkendt af Fiskeristyrelsen. 15) Rimelige priser: Det, der svarer til markedsprisen for den pågældende vare eller tjenesteydelse, sammenholdt med projektbeskrivelsen, omfanget og arten af varen eller tjenesteydelsen. 16) Samarbejdsaftale: En projektrelateret samarbejdsaftale mellem ansøger og en samarbejdspartner. Samarbejdsaftalen beskriver, hvordan parterne i projektet forfølger et mål af fælles interesse, og hvordan begge parter bidrager til projektets gennemførelse og deler risiko og resultater. Det fremgår af samarbejdsaftalen, at der hos samarbejdspartneren er udpeget en ansvarlig for projektets gennemførelse og økonomi. 17) Samarbejdspartner: En person, virksomhed, interesse- eller brancheorganisation, et teknisk eller videnskabeligt organ eller en myndighed, som samarbejder med ansøger om at gennemføre hele eller væsentlige dele af projektet. 18) Samme type udstyr eller sammenlignelige teknologier: Fiskeristyrelsen vil i den skønsmæssige vurdering lægge vægt på fartøjet, formålene og de planlagte foranstaltninger, materialeindkøb og anvendelse af investeringen. 19) SMV: Små og mellemstore virksomheder som defineret i Kommissionens henstilling nr. 361/2003/EF af 6. maj 2003, EU-Tidende 2003, nr. L 124, af 20. maj 2003, side 36 ff. 20) Teknologiliste: Udtømmende liste over de dokumenteret effektive teknologier og investeringer, der kan ydes tilskud til. Der kan gives tilsagn om tilskud til øvrige nødvendige udgifter i forbindelse med implementering af teknologien. Teknologilisten fremgår af bilag 1 til denne bekendtgørelse. 21) Trukne redskaber: Trawl, snurrevod, skrabere og lignende redskaber, som af et eller flere fiskefartøjer eller af et andet mekaniseret system aktivt trækkes gennem vandet.",
      "valid_from": "2024-04-26",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. En ansøgning kan kun antages til behandling, hvis ansøgningen er antagelig i medfør af artikel 11, stk. 1 og 3, i Europa-Parlamentets og Rådets forordning (EU) nr. 2021/1139 af 7. juli 2021 om oprettelse af Den Europæiske Hav-, Fiskeri- og Akvakulturfond og om ændring af forordning (EU) 2017/1004.",
      "valid_from": "2024-04-26",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Ansøgningen skal indeholde et udfyldt ansøgningsskema med de påkrævede oplysninger, bilag og erklæringer på tro og love. Stk. 2. Ansøgning om tilsagn om tilskud skal være modtaget i Fiskeristyrelsen inden for den periode, der annonceres på Fiskeristyrelsens hjemmeside. Stk. 3. Der skal indgives en ansøgning pr. fartøj eller en ansøgning pr. CVR-nummer for mindre havne og landingssteder, fiskeriforeninger, fiskeriorganisationer, havneforeninger og virksomheder, herunder også producent- og brancheorganisationer. Stk. 4. Projektet kan forud for ansøgningstidspunktet sættes i gang for egen regning og risiko. Projektet må dog ikke være afsluttet på ansøgningstidspunktet.",
      "valid_from": "2024-04-26",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Al skriftlig kommunikation med Fiskeristyrelsen skal ske via det tilskudsadministrative system, der tilgås fra Fiskeristyrelsens hjemmeside.",
      "valid_from": "2024-04-26",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Ansøgninger vurderes løbende af Fiskeristyrelsen, jf. § 1, hvorefter Fiskeristyrelsen vil træffe afgørelse om tilsagn om tilskud.",
      "valid_from": "2024-04-26",
      "valid_to": null
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Tilskud er navnlig betinget af, at 1) tilsagnshaver gennemfører projektet i sin helhed i overensstemmelse med tilsagnet, 2) tilsagnshaver opnår de nødvendige tilladelser efter anden lovgivning, inden anmodning om udbetaling indsendes, 3) kontrolmyndigheden sikres adgang til projektområderne og det fysiske projektmateriale i forbindelse med kontrol, 4) tilsagnshaver, under hele projektperioden og i en periode på fem år efter den sidste betaling til tilskudsmodtageren er foretaget, opfylder betingelserne om antagelighed i artikel 11 i Europa-Parlamentets og Rådets forordning (EU) nr. 2021/1129 af 7. juli 2021 om oprettelse af Den Europæiske Hav-, Fiskeri- og Akvakulturfond og om ændring af forordning (EU) 2017/1004, 5) tilsagnshaver informerer om den offentlige medfinansiering af projektet, 6) tilsagnshaver har de nødvendige midler og mekanismer til at dække omkostningerne ved drift og vedligeholdelse for projekter, der omfatter investeringer i infrastruktur eller produktive investeringer, for at sikre deres finansielle bæredygtighed, jf. artikel 73, stk. 2, litra d, i Europa-Parlamentets og Rådets forordning (EU) nr. 2021/1060 af 24. juni 2021 om fælles bestemmelser for Den Europæiske Fond for Regionaludvikling, Den Europæiske Socialfond Plus, Samhørighedsfonden, Fonden for Retfærdig Omstilling og Den Europæiske Hav,- Fiskeri- og Akvakulturfond og om finansielle regler for nævnte fonde og for Asyl-, Migrations og Integrationsfonden, Fonden for Intern Sikkerhed og instrumentet for finansiel støtte til grænseforvaltning og visumpolitik, 7) tilsagnshaver opretholder projektet og sikrer, at produktionsaktiviteten ikke flyttes uden for den NUTS 2-region, hvor der er modtaget støtte, i fem år for store virksomheder eller i tre år for SMV fra datoen for udbetaling, jf. artikel 65, stk. 1, i Europa-Parlamentets og Rådets forordning (EU) nr. 2021/1060 af 24. juni 2021 om fælles bestemmelser for Den Europæiske Fond for Regionaludvikling, Den Europæiske Socialfond Plus, Samhørighedsfonden, Fonden for Retfærdig Omstilling og Den Europæiske Hav-, Fiskeri- og Akvakulturfond og om finansielle regler for nævnte fonde og for Asyl-, Migrations- og Integrationsfonden, Fonden for Intern Sikkerhed og instrumentet for finansiel støtte til grænseforvaltning og visumpolitik, og 8) tilsagnshaver sikrer klimasikring af investeringer i infrastruktur, der har en forventet levetid på mindst fem år, jf. artikel 73, stk. 2, litra j, i Europa-Parlamentets og Rådets forordning (EU) nr. 2021/1060 af 24. juni 2021 om fælles bestemmelser for Den Europæiske Fond for Regionaludvikling, Den Europæiske Socialfond Plus, Samhørighedsfonden, Fonden for Retfærdig Omstilling og Den Europæiske Hav,- Fiskeri- og Akvakulturfond og om finansielle regler for nævnte fonde og for Asyl-, Migrations og Integrationsfonden, Fonden for Intern Sikkerhed og instrumentet for finansiel støtte til grænseforvaltning og visumpolitik. Stk. 2. Tilsagnshaver skal gøre resultaterne af projektet offentligt tilgængelige.",
      "valid_from": "2024-04-26",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Tilsagnshaver skal anvende et særskilt regnskabssystem eller en passende regnskabskode for alle transaktioner med tilknytning til projektet med henblik på, at Fiskeristyrelsen kan opfylde forpligtelsen i artikel 74, stk. 1, litra a, i Europa-Parlamentets og Rådets forordning (EU) nr. 2021/1060 af 24. juni 2021 om fælles bestemmelser for Den Europæiske Fond for Regionaludvikling, Den Europæiske Socialfond Plus, Samhørighedsfonden, Fonden for Retfærdig Omstilling og Den Europæiske Hav-, Fiskeri- og Akvakulturfond og om finansielle regler for nævnte fonde og for Asyl-, Migrations- og Integrationsfonden, Fonden for Intern Sikkerhed og instrumentet for finansiel støtte til grænseforvaltning og visumpolitik.",
      "valid_from": "2024-04-26",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Tilsagnshaver skal holde al dokumentation vedrørende projektets udgifter tilgængelig for Fiskeristyrelsen med henblik på, at Fiskeristyrelsen kan opfylde forpligtelsen i artikel 82 i Europa-Parlamentets og Rådets forordning (EU) nr. 2021/1060 af 24. juni 2021 om fælles bestemmelser for Den Europæiske Fond for Regionaludvikling, Den Europæiske Socialfond Plus, Samhørighedsfonden, Fonden for Retfærdig Omstilling og Den Europæiske Hav-, Fiskeri- og Akvakulturfond og om finansielle regler for nævnte fonde og for Asyl-, Migrations- og Integrationsfonden, Fonden for Intern Sikkerhed og instrumentet for finansiel støtte til grænseforvaltning og visumpolitik.",
      "valid_from": "2024-04-26",
      "valid_to": null
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Fiskeristyrelsen kan give tilskud til de udgifter eksklusiv moms, der er direkte relaterede til projektet, rimelige og nødvendige for at gennemføre projektet, hvor de samlede tilskudsberettigede udgifter beløber sig til mindst 25.000 kr., og kan maksimalt give tilskud på 5 mio. kr. pr. projekt pr. ansøgning. De tilskudsberettigede udgifter kan omfatte følgende: 1) Løn til tilsagnshavers og samarbejdspartners personale, der er beskæftiget med projektet, jf. dog stk. 2. 2) Op til 15 pct. overhead af den direkte lønudgift for tilsagnshavers og samarbejdspartners personale, der er beskæftiget med projektet. 3) Udgifter til konsulenter, dog til en timepris på maksimalt 1.200 kr., medmindre det dokumenteres, at en højere pris er rimelig, eller der gives andre saglige begrundelser for prisen. Konsulentens udgifter til rejser, kørsel, fortæring og repræsentation skal være indeholdt i timeprisen. 4) Udgifter til konsulenter kan maksimalt udgøre 10 pct. af de samlede tilskudsberettigede udgifter. 5) Udgifter til skiltning af EU-finansieringen af projektet. Stk. 2. Udgifter til løn til tilsagnshavers og samarbejdspartners personale, der er beskæftiget med projektet, er kun tilskudsberettigede, hvis udgifterne ikke normalt finansieres af offentlige myndigheder, offentlige institutioner, offentlige virksomheder eller kommunale fællesskaber, og når udgifterne kan dokumenteres. Stk. 3. Udgifter på over 100.000 kr. skal dokumenteres med to direkte sammenlignelige tilbud. Tilbuddene skal være afgivet af leverandører med forskellige CVR-numre, og leverandørerne skal være uafhængige af hinanden og af ansøger. Fiskeristyrelsen yder tilskud til udgiften med den laveste pris. Stk. 4. Fiskeristyrelsen kan, på baggrund af en konkret vurdering, dispensere fra stk. 3, hvis der alene findes én leverandør. Ansøgningen skal i den situation vedlægges en eneleverandørerklæring. Stk. 5. Hvis ansøger er forpligtet til at overholde udbudslovens eller tilbudslovens regler, og det fremgår af ansøgningen, at der vil blive gennemført et udbud efter udbudslovens eller tilbudslovens regler for en eller flere af de tilskudsberettigede udgifter, kræver Fiskeristyrelsen ikke to direkte sammenlignelige tilbud i henhold til stk. 3. Stk. 6. Fiskeristyrelsen yder kun tilsagn én gang i programperioden 2021-2027 til samme type udstyr eller sammenlignelige teknologier på det samme EU-fiskefartøj eller til samme ansøger.",
      "valid_from": "2024-04-26",
      "valid_to": null
    },
    {
      "provision_ref": "6:11",
      "chapter": "6",
      "section": "11",
      "content": "§ 11. Et projekt efter § 1 kan opnå en støtteintensitet på 50 pct. eller 80 pct. af de samlede tilskudsberettigede udgifter, jf. artikel 41 og bilag III, række nr. 7, i Europa-Parlamentets og Rådets forordning (EU) nr. 2021/1139 af 7. juli 2021 om oprettelse af Den Europæiske Hav-, Fiskeri- og Akvakulturfond og om ændring af forordning (EU) 2017/1004. Stk. 2. Tilskudsprocenten fordeles således: 1) Kystfiskere af mindre omfang kan maksimalt opnå en tilskudsprocent på 80 pct. af projektets samlede tilskudsberettigede udgifter. 2) Kystfiskere kan, jf. dog nr. 3, maksimalt opnå en tilskudsprocent på 50 pct. af projektets samlede tilskudsberettigede udgifter. 3) Kystfiskere der søger om tilskud til investering i et redskab der bidrager til gennemførelsen af landingsforpligtelsen kan maksimalt opnå en tilskudsprocent på 80 pct. af projektets samlede tilskudsberettigede udgifter. 4) Mindre fiskerihavne og landingssteder kan maksimalt opnå en tilskudsprocent på 50 pct. af projektets samlede tilskudsberettigede udgifter. 5) Fiskeriforeninger, fiskeriorganisationer, havneforeninger og virksomheder, herunder også producent- og brancheorganisationer kan maksimalt opnå en tilskudsprocent på 50 pct. af projektets samlede tilskudsberettigede udgifter.",
      "valid_from": "2024-04-26",
      "valid_to": null
    },
    {
      "provision_ref": "6:12",
      "chapter": "6",
      "section": "12",
      "content": "§ 12. Støtte efter denne bekendtgørelse kan kombineres med anden offentlig national støtte i form af garanti, kaution eller lignende til udgifter, der er tilskudsberettigede efter denne bekendtgørelse. Stk. 2. Ydes der anden støtte som nævnt i stk. 1, nedsættes støtten efter denne bekendtgørelse, så den samlede offentlige støtte ikke overstiger satsen i § 11, stk. 2. Stk. 3. For et projekt, der ikke kun modtager direkte støtte, må støttebeløbets bruttosubventionsækvivalent ikke overstige den maksimale støtteintensitet for offentlig støtte, der er fastsat i artikel 41 i Europa-Parlamentets og Rådets forordning (EU) nr. 2021/1139 af 7. juli 2021 om oprettelse af Den Europæiske Hav-, Fiskeri- og Akvakulturfond og om ændring af forordning (EU) 2017/1004.",
      "valid_from": "2024-04-26",
      "valid_to": null
    },
    {
      "provision_ref": "7:13",
      "chapter": "7",
      "section": "13",
      "content": "§ 13. Væsentlige projektændringer skal godkendes af Fiskeristyrelsen, inden de iværksættes, og anmodningen skal være modtaget i Fiskeristyrelsen senest to måneder før den dato, hvor projektet senest skal være afsluttet. Stk. 2. Anmodning om projektændring kan ikke godkendes, hvis ændringen betyder, at projektet i sin ændrede form ikke ville kunne indstilles til tilsagn. Stk. 3. Tilsagnsbeløbet kan ikke forhøjes i forbindelse med ændring af projekt. Stk. 4. Fiskeristyrelsen kan kræve tilskuddet helt eller delvis tilbage, hvis projektet afsluttes uden, at Fiskeristyrelsen har godkendt væsentlige projektændringer, jf. § 18.",
      "valid_from": "2024-04-26",
      "valid_to": null
    },
    {
      "provision_ref": "7:14",
      "chapter": "7",
      "section": "14",
      "content": "§ 14. Forlængelse af projektperioden med op til tre måneder skal anmeldes til Fiskeristyrelsen og skal være modtaget i Fiskeristyrelsen senest to måneder før den dato, hvor projektet senest skal være afsluttet. Stk. 2. Anmodningen skal indeholde en angivelse af dato for, hvornår projektet forventes afsluttet. Stk. 3. Forlængelse af projektperioden udover tre måneder eller forlængelse efter anmeldelse, jf. stk. 1, skal godkendes af Fiskeristyrelsen og skal være modtaget i Fiskeristyrelsen senest to måneder før den dato, hvor projektet senest skal være afsluttet. Ansøgning om forlængelse skal indeholde en beskrivelse af årsagen til, at projektet er forsinket, en angivelse af dato for, hvornår projektet forventes afsluttet, samt en begrundet redegørelse for, hvordan projektet kan gennemføres inden for den angivne nye periode. Stk. 4. Fiskeristyrelsen kan kræve tilskuddet helt eller delvis tilbage, hvis projektet afsluttes uden forudgående anmeldelse eller godkendelse af forlængelsen af projektperioden, jf. § 18.",
      "valid_from": "2024-04-26",
      "valid_to": null
    },
    {
      "provision_ref": "7:15",
      "chapter": "7",
      "section": "15",
      "content": "§ 15. Tilsagnshaver kan på ethvert tidspunkt anmode om, at tilsagnet overdrages til en anden, der i henhold til denne bekendtgørelse kan være tilsagnshaver, jf. stk. 3. Anmodning om overdragelse skal udfyldes af både overdrager og erhverver. Stk. 2. Anmodning om overdragelse, før projektet er afsluttet, skal være modtaget i Fiskeristyrelsen senest to måneder før den dato, hvor projektet senest skal være afsluttet. Stk. 3. Fiskeristyrelsen kan kun godkende anmodningen, hvis 1) erhververen selvstændigt kunne have opnået tilsagn, jf. § 1, og 2) erhververen opfylder alle de krav i henhold til denne bekendtgørelse, som er relevante på tidspunktet for overdragelse. Stk. 4. Den, der med godkendelsen får overdraget projektet, indtræder i alle rettigheder og pligter. Stk. 5. Fiskeristyrelsens godkendelse kan tidligst gives med virkning fra tidspunktet, hvor anmodning om overdragelse er sendt til styrelsen. Stk. 6. Fiskeristyrelsen kan kræve tilskuddet helt eller delvis tilbage, hvis tilsagnet overdrages, før Fiskeristyrelsen har godkendt overdragelsen, jf. § 18.",
      "valid_from": "2024-04-26",
      "valid_to": null
    },
    {
      "provision_ref": "8:16",
      "chapter": "8",
      "section": "16",
      "content": "§ 16. Udbetaling af tilskud sker på baggrund af tilsagnshavers opgørelse over afholdte og betalte tilskudsberettigede udgifter. Ved anmodning om udbetaling af tilskud vedlægges følgende: 1) Alle tilskudsberettigede udgiftsbilag. 2) De eventuelle nødvendige tilladelser til projektet efter anden lovgivning. 3) Dokumentation for betaling af udgifterne. 4) Dokumentation for afholdte udbud. 5) Dokumentation for anden offentlig national støtte i form af garanti, kaution eller lignende, jf. § 12. 6) En kontospecifikation fra regnskabssystemet for de projektrelaterede omkostninger. 7) En revisorerklæring for virksomheder, hvor ejerforholdene ikke er fuldt ud oplyste i CVR-registret. 8) Projekttilknytningsaftale. 9) Dokumentation for korrekt skiltning fysisk og på websted. 10) En slutrapport. Stk. 2. Fiskeristyrelsen kan afvise at behandle en udbetalingsanmodning, hvis bilagene efter stk. 1, nr. 1, ikke indsendes i overskuelig form, herunder hvis der vedlægges bilag, som ikke er relevante for tilsagnet. Stk. 3. Tilsagnshaver skal i udbetalingsanmodningen erklære på tro og love, at 1) tilsagnshaver er antagelig i medfør af artikel 11 i forordning (EU) nr. 2021/1060, og 2) tilsagnshaver ikke har begået svig i forbindelse med EHFF eller EHFAF, jf. artikel 11, stk. 3, i forordning (EU) nr. 2021/1139. Stk. 4. Tilskud udbetales i én slutudbetaling. Stk. 5. Alle udgifter skal være afholdt og betalt af tilsagnshaver, inden udbetalingsanmodningen indsendes. Anmodning om slutudbetaling skal være modtaget i Fiskeristyrelsen senest tre måneder efter den dato, hvor projektet senest skal være afsluttet. Inden slutudbetaling kan ske, er det en betingelse, at Fiskeristyrelsen har godkendt slutrapporten. Stk. 6. Hvis der i anmodningen om udbetaling indgår faktura, som er udstedt af en leverandør, som ikke er uafhængig af tilsagnshaver, giver Fiskeristyrelsen højest tilskud til kostprisen. Tilsagnshaver skal dokumentere kostprisen. Hvis kostprisen ikke dokumenteres, og Fiskeristyrelsen ikke kan fastsætte kostprisen skønsmæssigt, vil fakturabeløbet blive nedsat med 25 pct., før tilskuddet beregnes.",
      "valid_from": "2024-04-26",
      "valid_to": null
    },
    {
      "provision_ref": "8:17",
      "chapter": "8",
      "section": "17",
      "content": "§ 17. Fiskeristyrelsen overfører tilskuddet til tilsagnshavers NemKonto, der er tilknyttet det ansøgte CVR-nummer.",
      "valid_from": "2024-04-26",
      "valid_to": null
    },
    {
      "provision_ref": "9:18",
      "chapter": "9",
      "section": "18",
      "content": "§ 18. Fiskeristyrelsen træffer i overensstemmelse med artikel 44 i Europa-Parlamentets og Rådets forordning (EU) nr. 2021/1139 af 7. juli 2021 om oprettelse af Den Europæiske Hav-, Fiskeri- og Akvakulturfond og om ændring af forordning (EU) 2017/1004, afgørelse om helt eller delvis bortfald af tilsagn om tilskud, forholdsmæssig nedsættelse af tilskud og tilbagebetaling af allerede udbetalte tilskud, heriblandt hvis 1) ansøger har afgivet urigtige eller vildledende oplysninger eller har fortiet oplysninger af betydning for sagens afgørelse, 2) tilsagnshaver tilsidesætter sine pligter efter kapitel 7, 3) tilsagnshaver tilsidesætter sine pligter efter § 9 eller § 10, stk. 2, i lov om Hav-, Fiskeri- og Akvakulturfonden eller 4) betingelserne efter § 7 ikke er overholdt. Stk. 2. Fiskeristyrelsen træffer tilsvarende afgørelse i overensstemmelse med artikel 103 i Europa-Parlamentets og Rådets forordning (EU) nr. 2021/1060 af 24. juni 2021 om fælles bestemmelser for Den Europæiske Fond for Regionaludvikling, Den Europæiske Socialfond Plus, Samhørighedsfonden, Fonden for Retfærdig Omstilling og Den Europæiske Hav-, Fiskeri- og Akvakulturfond og om finansielle regler for nævnte fonde og for Asyl-, Migrations- og Integrationsfonden, Fonden for Intern Sikkerhed og instrumentet for finansiel støtte til grænseforvaltning og visumpolitik.",
      "valid_from": "2024-04-26",
      "valid_to": null
    },
    {
      "provision_ref": "9:19",
      "chapter": "9",
      "section": "19",
      "content": "§ 19. Fiskeristyrelsen kan træffe afgørelse om at foretage en forholdsmæssig nedsættelse af den samlede værdi af de tilskudsberettigede udgifter, der skulle have været i udbud, hvis udbudslovens eller tilbudslovens regler ikke er overholdt. Stk. 2. Overtrædelsen af bestemmelsen i stk. 1 medfører, at tilskuddet nedsættes forholdsmæssigt ud fra en vurdering af overtrædelsen, som står i rimeligt forhold til arten, grovheden, varigheden og hyppigheden af den pågældende støttemodtagers alvorlige overtrædelse eller strafbare handling og EHFAF-bidragets betydning for denne støttemodtagers økonomiske aktivitet, jf. artikel 44 i Europa-Parlamentets og Rådets forordning (EU) nr. 2021/1139 af 7. juli 2021 om oprettelse af Den Europæiske Hav-, Fiskeri- og Akvakulturfond og om ændring af forordning (EU) 2017/1004.",
      "valid_from": "2024-04-26",
      "valid_to": null
    },
    {
      "provision_ref": "10:20",
      "chapter": "10",
      "section": "20",
      "content": "§ 20. Bekendtgørelsen træder i kraft den 5. juli 2024. Stk. 2. Bekendtgørelse nr. 427 af 26. april 2024 om tilskud til investeringer i kystfiskeri ophæves.",
      "valid_from": "2024-04-26",
      "valid_to": null
    }
  ],
  "definitions": []
}
