{
  "id": "2020:653",
  "type": "statute",
  "title": "Bekendtgørelse om klassificering og fastsættelse af mål for naturtilstanden i internationale naturbeskyttelsesområder",
  "short_name": "BEK H#LOKDOK04",
  "status": "in_force",
  "issued_date": "2020-05-19",
  "url": "https://www.retsinformation.dk/eli/lta/2020/653/xml",
  "description": "Retsinformation source. DocumentId=CK002223; AccessionNumber=B20200065305; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse indeholder de nærmere regler om klassificering og fastsættelse af mål for naturtilstanden i internationale naturbeskyttelsesområder som led i Natura 2000-planlægningen og Natura 2000-skovplanlægningen."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Inden for det enkelte udpegede internationale naturbeskyttelsesområde inddeles de naturtyper og levesteder for arter, der er omfattet af habitatdirektivets bilag I og II og fuglebeskyttelsesdirektivets artikel 4, stk. 1 og 2, og som indgår i udpegningsgrundlaget for det pågældende område, i tilstandsklasse I – V i overensstemmelse med de kriterier, som for hver naturtype og levested for arter fastsættes i bilag 1-7 til denne bekendtgørelse, jf. dog stk. 5. Stk. 2. Tilstandsklasserne I-V er en naturkvalitetsskala, der er udtryk for følgende: 1) Tilstandsklasse I: Høj naturtilstand. 2) Tilstandsklasse II: God naturtilstand. 3) Tilstandsklasse III: Moderat naturtilstand. 4) Tilstandsklasse IV: Ringe naturtilstand. 5) Tilstandsklasse V: Dårlig naturtilstand. Stk. 3. Naturtyper og levesteder for arter i tilstandsklasse I og II bidrager til opnåelse af gunstig bevaringsstatus, forudsat at den nødvendige indsats for naturtypen gennemføres. Stk. 4. For naturtyper og arter, for hvilke der endnu ikke er fastsat nærmere kriterier for indplaceringen efter naturkvalitetsskalaen, jf. stk. 1-3, skal tilstandsvurderingen i basisanalysen foretages på følgende måde: 1) Data for en naturtype eller en arts levested vurderes efter, om de er stabile, i fremgang eller i tilbagegang. 2) Hvis tilstanden af en naturtype eller en arts levested ikke er kendt, vurderes den som ukendt. Stk. 5. Bilag 2 gælder ikke for revisionen af Natura 2000-planen, jf. stk. 4."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. For hvert udpeget internationalt naturbeskyttelsesområde fastsættes mål for områdets naturtilstand med henblik på at bidrage til opnåelse af gunstig bevaringsstatus, jf. § 6. Der kan fastsættes forskellige mål for delområder inden for det udpegede område. Stk. 2. Det overordnede mål er at sikre eller genoprette gunstig bevaringsstatus for de naturtyper og levesteder for de vilde dyre- og plantearter, som området er udpeget for, set i forhold til de udpegede områder i henholdsvis den danske atlantiske region og den danske kontinentale region (biogeografisk niveau). Stk. 3. De konkrete mål for områder, der er udpeget som både fuglebeskyttelsesområde og habitatområde, skal tilgodese udpegningsgrundlaget for begge udpegninger. Stk. 4. For de udpegede områder, der tillige er omfattet af bestemmelser i Rådets direktiv nr. 2000/60/EF af 23. oktober 2000 om fastlæggelse af en ramme for Fællesskabets vandpolitiske foranstaltninger (vandrammedirektivet), gælder efter dette direktivs art. 4, stk. 2, det strengeste miljømål, jf. dog § 4, stk. 4. Stk. 5. De udpegede områder må ikke målsættes lavere end den bedste naturtilstand, som er dokumenteret siden fuglebeskyttelsesdirektivets ikrafttræden i 1981 og habitatdirektivets ikrafttræden i 1994, jf. dog § 4, stk. 4."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Fastsættelsen af mål for naturtilstanden skal ske på grundlag af basisanalyserne, jf. miljømålslovens § 41 og bekendtgørelse om tilvejebringelse af Natura 2000-skovplanlægning. Målene for det enkelte udpegede område fastsættes endvidere på baggrund af følgende: 1) Områdets aktuelle og potentielle betydning for sikring af gunstig bevaringsstatus på biogeografisk niveau inden for Danmarks grænser for de naturtyper og levesteder for arter, som området er udpeget for. 2) En konkret afvejning af evt. modstridende naturinteresser inden for det enkelte internationale naturbeskyttelsesområde. Stk. 2. Ved målfastsættelsen skal det sikres, at tilstanden og det samlede areal af de naturtyper og levesteder for arter, som det enkelte område er udpeget for, og som i basisanalysen er klassificeret i tilstandsklasse I eller II, er stabil eller i fremgang inden for dette område. Det skal også sikres, at tilstanden for de naturtyper og levesteder, som i det enkelte område er klassificeret i tilstandsklasse III – V, er i fremgang op mod tilstandsklasse I eller II, samt at det samlede areal af disse naturtyper og levesteder er stabil eller i fremgang inden for dette område, jf. dog stk. 3 og stk. 4. Stk. 3. Ved målfastsættelsen skal der tages stilling til, om der ønskes fastholdelse af nuværende eller genoprettet naturtilstand eller en urørt, dynamisk naturtilstand, der vil fremme opnåelse af gunstig bevaringsstatus for andre naturtyper eller levesteder for arter, der er optaget på habitatdirektivets bilag I og II. Hvis der ønskes naturlig succession og naturlig bestandsudvikling i et udpeget område eller delområde, skal der gennem målfastsættelsen for andre udpegede områder sikres gunstig bevaringsstatus på biogeografisk niveau inden for Danmarks grænser for de naturtyper og arter, der indgår i udpegningsgrundlaget, men som må forudses at forsvinde ved naturlig succession og naturlig bestandsudvikling. Stk. 4. Bestemmelsen i stk. 2 kan fraviges for en eller flere af de naturtyper og levesteder for arter, som området er udpeget for, hvis det er uforeneligt med gunstig bevaringsstatus for de andre naturtyper og levesteder for arter, som området er udpeget for, og som efter en konkret afvejning, jf. § 5, prioriteres højere."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Ved afvejningen af modstridende naturinteresser inden for et internationalt naturbeskyttelsesområde, jf. § 4, stk. 1, nr. 2, skal der lægges særlig vægt på: 1) De i habitatdirektivet udpegede prioriterede naturtyper og arter (*mærkede naturtyper og arter). 2) De fuglearter, som er optaget på fuglebeskyttelsesdirektivets bilag 1 eller er omfattet af dette direktivs art. 4, stk. 2. 3) Europa-Kommissionens udmeldinger om prioritering af udvalgte naturtyper og arter. 4) Den geografiske repræsentation og bevaringsstatus af de udpegede naturtyper og arter. 5) Arter, der er optaget på habitatdirektivets bilag IV. Stk. 2. Ved afvejningen af modstridende naturinteresser inden for et internationalt naturbeskyttelsesområde, jf. § 4, stk. 1, nr. 2, kan der lægges særlig vægt på: 1) De udpegede naturtypers og arters robusthed overfor påvirkninger på kort og lang sigt. 2) De udpegede naturtypers og arters økologiske behov. 3) Nationale naturværdier, herunder fredede arter, ansvarsarter, rødlistede arter og arter som ligger til grund for udvælgelsen af naturmæssigt særligt værdifulde skove. 4) Forekomster af specielle strukturer og arter af særlig dansk kultur- og naturhistorisk interesse. 5) Hensyn til regionale og lokale særpræg med respekt for det overordnede mål, jf. § 3, stk. 2."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Målene for det enkelte internationale naturbeskyttelsesområde er langsigtede, men kan justeres i forbindelse med revisionen af Natura 2000-planen."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Bekendtgørelsen træder i kraft den 1. juni 2020. Stk. 2. Bekendtgørelse nr. 945 af 27. juni 2016 om klassificering og fastsættelse af mål for naturtilstanden i internationale naturbeskyttelsesområder ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse indeholder de nærmere regler om klassificering og fastsættelse af mål for naturtilstanden i internationale naturbeskyttelsesområder som led i Natura 2000-planlægningen og Natura 2000-skovplanlægningen.",
      "valid_from": "2020-05-19",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Inden for det enkelte udpegede internationale naturbeskyttelsesområde inddeles de naturtyper og levesteder for arter, der er omfattet af habitatdirektivets bilag I og II og fuglebeskyttelsesdirektivets artikel 4, stk. 1 og 2, og som indgår i udpegningsgrundlaget for det pågældende område, i tilstandsklasse I – V i overensstemmelse med de kriterier, som for hver naturtype og levested for arter fastsættes i bilag 1-7 til denne bekendtgørelse, jf. dog stk. 5. Stk. 2. Tilstandsklasserne I-V er en naturkvalitetsskala, der er udtryk for følgende: 1) Tilstandsklasse I: Høj naturtilstand. 2) Tilstandsklasse II: God naturtilstand. 3) Tilstandsklasse III: Moderat naturtilstand. 4) Tilstandsklasse IV: Ringe naturtilstand. 5) Tilstandsklasse V: Dårlig naturtilstand. Stk. 3. Naturtyper og levesteder for arter i tilstandsklasse I og II bidrager til opnåelse af gunstig bevaringsstatus, forudsat at den nødvendige indsats for naturtypen gennemføres. Stk. 4. For naturtyper og arter, for hvilke der endnu ikke er fastsat nærmere kriterier for indplaceringen efter naturkvalitetsskalaen, jf. stk. 1-3, skal tilstandsvurderingen i basisanalysen foretages på følgende måde: 1) Data for en naturtype eller en arts levested vurderes efter, om de er stabile, i fremgang eller i tilbagegang. 2) Hvis tilstanden af en naturtype eller en arts levested ikke er kendt, vurderes den som ukendt. Stk. 5. Bilag 2 gælder ikke for revisionen af Natura 2000-planen, jf. stk. 4.",
      "valid_from": "2020-05-19",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. For hvert udpeget internationalt naturbeskyttelsesområde fastsættes mål for områdets naturtilstand med henblik på at bidrage til opnåelse af gunstig bevaringsstatus, jf. § 6. Der kan fastsættes forskellige mål for delområder inden for det udpegede område. Stk. 2. Det overordnede mål er at sikre eller genoprette gunstig bevaringsstatus for de naturtyper og levesteder for de vilde dyre- og plantearter, som området er udpeget for, set i forhold til de udpegede områder i henholdsvis den danske atlantiske region og den danske kontinentale region (biogeografisk niveau). Stk. 3. De konkrete mål for områder, der er udpeget som både fuglebeskyttelsesområde og habitatområde, skal tilgodese udpegningsgrundlaget for begge udpegninger. Stk. 4. For de udpegede områder, der tillige er omfattet af bestemmelser i Rådets direktiv nr. 2000/60/EF af 23. oktober 2000 om fastlæggelse af en ramme for Fællesskabets vandpolitiske foranstaltninger (vandrammedirektivet), gælder efter dette direktivs art. 4, stk. 2, det strengeste miljømål, jf. dog § 4, stk. 4. Stk. 5. De udpegede områder må ikke målsættes lavere end den bedste naturtilstand, som er dokumenteret siden fuglebeskyttelsesdirektivets ikrafttræden i 1981 og habitatdirektivets ikrafttræden i 1994, jf. dog § 4, stk. 4.",
      "valid_from": "2020-05-19",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Fastsættelsen af mål for naturtilstanden skal ske på grundlag af basisanalyserne, jf. miljømålslovens § 41 og bekendtgørelse om tilvejebringelse af Natura 2000-skovplanlægning. Målene for det enkelte udpegede område fastsættes endvidere på baggrund af følgende: 1) Områdets aktuelle og potentielle betydning for sikring af gunstig bevaringsstatus på biogeografisk niveau inden for Danmarks grænser for de naturtyper og levesteder for arter, som området er udpeget for. 2) En konkret afvejning af evt. modstridende naturinteresser inden for det enkelte internationale naturbeskyttelsesområde. Stk. 2. Ved målfastsættelsen skal det sikres, at tilstanden og det samlede areal af de naturtyper og levesteder for arter, som det enkelte område er udpeget for, og som i basisanalysen er klassificeret i tilstandsklasse I eller II, er stabil eller i fremgang inden for dette område. Det skal også sikres, at tilstanden for de naturtyper og levesteder, som i det enkelte område er klassificeret i tilstandsklasse III – V, er i fremgang op mod tilstandsklasse I eller II, samt at det samlede areal af disse naturtyper og levesteder er stabil eller i fremgang inden for dette område, jf. dog stk. 3 og stk. 4. Stk. 3. Ved målfastsættelsen skal der tages stilling til, om der ønskes fastholdelse af nuværende eller genoprettet naturtilstand eller en urørt, dynamisk naturtilstand, der vil fremme opnåelse af gunstig bevaringsstatus for andre naturtyper eller levesteder for arter, der er optaget på habitatdirektivets bilag I og II. Hvis der ønskes naturlig succession og naturlig bestandsudvikling i et udpeget område eller delområde, skal der gennem målfastsættelsen for andre udpegede områder sikres gunstig bevaringsstatus på biogeografisk niveau inden for Danmarks grænser for de naturtyper og arter, der indgår i udpegningsgrundlaget, men som må forudses at forsvinde ved naturlig succession og naturlig bestandsudvikling. Stk. 4. Bestemmelsen i stk. 2 kan fraviges for en eller flere af de naturtyper og levesteder for arter, som området er udpeget for, hvis det er uforeneligt med gunstig bevaringsstatus for de andre naturtyper og levesteder for arter, som området er udpeget for, og som efter en konkret afvejning, jf. § 5, prioriteres højere.",
      "valid_from": "2020-05-19",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Ved afvejningen af modstridende naturinteresser inden for et internationalt naturbeskyttelsesområde, jf. § 4, stk. 1, nr. 2, skal der lægges særlig vægt på: 1) De i habitatdirektivet udpegede prioriterede naturtyper og arter (*mærkede naturtyper og arter). 2) De fuglearter, som er optaget på fuglebeskyttelsesdirektivets bilag 1 eller er omfattet af dette direktivs art. 4, stk. 2. 3) Europa-Kommissionens udmeldinger om prioritering af udvalgte naturtyper og arter. 4) Den geografiske repræsentation og bevaringsstatus af de udpegede naturtyper og arter. 5) Arter, der er optaget på habitatdirektivets bilag IV. Stk. 2. Ved afvejningen af modstridende naturinteresser inden for et internationalt naturbeskyttelsesområde, jf. § 4, stk. 1, nr. 2, kan der lægges særlig vægt på: 1) De udpegede naturtypers og arters robusthed overfor påvirkninger på kort og lang sigt. 2) De udpegede naturtypers og arters økologiske behov. 3) Nationale naturværdier, herunder fredede arter, ansvarsarter, rødlistede arter og arter som ligger til grund for udvælgelsen af naturmæssigt særligt værdifulde skove. 4) Forekomster af specielle strukturer og arter af særlig dansk kultur- og naturhistorisk interesse. 5) Hensyn til regionale og lokale særpræg med respekt for det overordnede mål, jf. § 3, stk. 2.",
      "valid_from": "2020-05-19",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Målene for det enkelte internationale naturbeskyttelsesområde er langsigtede, men kan justeres i forbindelse med revisionen af Natura 2000-planen.",
      "valid_from": "2020-05-19",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Bekendtgørelsen træder i kraft den 1. juni 2020. Stk. 2. Bekendtgørelse nr. 945 af 27. juni 2016 om klassificering og fastsættelse af mål for naturtilstanden i internationale naturbeskyttelsesområder ophæves.",
      "valid_from": "2020-05-19",
      "valid_to": null
    }
  ],
  "definitions": []
}
