{
  "id": "2025:1503",
  "type": "statute",
  "title": "Bekendtgørelse om honning",
  "short_name": "BEK H#LOKDOK04",
  "status": "in_force",
  "issued_date": "2025-12-02",
  "url": "https://www.retsinformation.dk/eli/lta/2025/1503/xml",
  "description": "Retsinformation source. DocumentId=DC002068; AccessionNumber=B20250150305; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. I denne bekendtgørelse fastsættes bestemmelser om varebetegnelser og mærkning samt regler om sammensætning af honning eller produkter heraf, som defineret i § 2 og bilag 1."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Ved honning forstås det naturlige søde stof, der frembringes af Apis mellifera-bier på grundlag af plantenektar eller udsvedning fra planters levende dele eller ekskrementer fra plantesugende insekter på planters levende dele, som bierne opsuger, omdanner ved at blande dem med deres egne særlige stoffer, oplagrer, deponerer og lader modne i honningtavler."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Honning og produkter heraf skal opfylde kravene i bilag 2 vedrørende kendetegn og sammensætning."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Honning må ikke tilsættes fødevareingredienser, herunder tilsætningsstoffer til fødevarer, ligesom andre tilsætninger end honning er forbudt, hvis produktet markedsføres som honning eller anvendes i et produkt, der er bestemt til konsum. Stk. 2. Honning skal så vidt muligt være fri for uvedkommende organiske eller uorganiske stoffer. Stk. 3. Hverken pollen eller andre af honningens karakteristiske bestanddele må fjernes, medmindre dette er uundgåeligt, når uvedkommende uorganiske eller organiske stoffer fjernes, jf. dog bilag 1, punkt 1, litra b, nr. 6."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Honning må ikke 1) have en fremmed smag eller lugt, 2) være begyndt at gære, 3) have en kunstigt ændret surhedsgrad eller 4) være varmebehandlet således, at de naturlige enzymer er blevet ødelagt eller væsentligt svækket. Stk. 2. Undtaget fra bestemmelserne i stk. 1, nr. 1, 2 og 4, er bagerihonning, som defineret i bilag 1, punkt 2."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Betegnelsen »honning« er forbeholdt det i § 2 definerede produkt og skal i handlen benyttes som betegnelse for dette produkt. Stk. 2. Varebetegnelserne i bilag 1, punkt 1 og 2, er forbeholdt de i bilaget definerede produkter og skal i handlen benyttes som betegnelse for dem. Stk. 3. Betegnelsen »honning« kan anvendes i stedet for varebetegnelserne angivet i denne bestemmelses stk. 2, dog ikke for så vidt angår tavlehonning, honning med stykker af honningtavler og bagerihonning."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Med undtagelse af bagerihonning, kan varebetegnelsen suppleres med angivelser vedrørende honningens: 1) Oprindelse fra blomsterarter eller planter, hvis produktet helt eller hovedsageligt stammer derfra og besidder den angivne oprindelses organoleptiske, fysisk-kemiske og mikroskopiske egenskaber. 2) Regionale, territoriale eller topografiske oprindelse, hvis produktet helt hidrører fra det angivne sted. 3) Specifikke kvalitetskriterier."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Når bagerihonning anvendes som ingrediens i en sammensat fødevare, kan betegnelsen »honning« anvendes i varebetegnelsen for den sammensatte fødevare i stedet for betegnelsen »bagerihonning«. Dog skal det af ingredienslisten fremgå, at der er anvendt bagerihonning."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Det oprindelsesland, hvor honningen er høstet, skal angives på etiketten. Hvis honningen har oprindelse i mere end ét land, skal de oprindelseslande, hvor honningen er høstet, angives på etiketten i det primære synsfelt i aftagende størrelsesorden efter deres andel i vægt sammen med den procentdel, som hver enkelt af disse oprindelseslande udgør. Der tillades en tolerance på 5 % for hver individuel andel i blandingen, der beregnes på grundlag af den erhvervsdrivendes sporbarhedsdokumentation. Stk. 2. Hvis antallet af oprindelseslande for honning i en blanding er større end fire, og de fire største andele udgør mere end 50 % af blandingen, er det tilladt alene at angive procentdelen for de fire største andele, mens de resterende oprindelseslande skal angives i aftagende størrelsesorden uden procentdel. Stk. 3. Ved pakninger indeholdende nettomængder af honning på under 30 g kan oprindelseslandenes navne erstattes af en kode på to bogstaver i overensstemmelse med tobogstavskoden (alpha-2) i den seneste gældende udgave af den internationale ISO-standard 3166-1."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Eftersom pollen er en naturlig karakteristisk bestanddel i honning, betragtes pollen ikke som en ingrediens som omhandlet i artikel 2, stk. 2, litra f, i Europa-Parlamentets og Rådets forordning (EU) 1169/2011 om fødevareinformation til forbrugerne, i de produkter, der er defineret i bilag 1 til denne bekendtgørelse."
    },
    {
      "provision_ref": "1:11",
      "chapter": "1",
      "section": "11",
      "content": "§ 11. For bagerihonning skal angivelsen »kun til madlavning« anføres på etiketten tæt ved varebetegnelsen."
    },
    {
      "provision_ref": "1:12",
      "chapter": "1",
      "section": "12",
      "content": "§ 12. For bagerihonning skal den fulde varebetegnelse, som er anført i bilag 1, punkt 2, klart fremgå af bulkcontainere, emballage og salgsdokumenter."
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Detailpakninger af honning skal have en advarselsmærkning, hvor det klart fremgår, at produktet ikke bør gives til børn under 1 år."
    },
    {
      "provision_ref": "1:14",
      "chapter": "1",
      "section": "14",
      "content": "§ 14. Med bøde straffes den, der overtræder §§ 3-4, § 5, stk. 1, §§ 6-9 eller §§ 11-13. Stk. 2. Straffen kan stige til fængsel i indtil 2 år, hvis overtrædelsen er begået med fortsæt eller grov uagtsomhed, og der ved overtrædelsen er 1) forvoldt skade på sundheden eller fremkaldt fare herfor eller 2) opnået eller tilsigtet opnået en økonomisk fordel for den pågældende selv eller andre, herunder ved besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens kapitel 5."
    },
    {
      "provision_ref": "1:15",
      "chapter": "1",
      "section": "15",
      "content": "§ 15. Bekendtgørelsen træder i kraft den 14. juni 2026. Stk. 2. Bekendtgørelse nr. 774 af 4. juni 2015 om honning ophæves. Stk. 3. Produkter, der er bragt i omsætning eller mærket i overensstemmelse med bekendtgørelse nr. 774 af 4. juni 2015 om honning inden den 14. juni 2026, kan fortsat markedsføres, indtil lagrene er opbrugt."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. I denne bekendtgørelse fastsættes bestemmelser om varebetegnelser og mærkning samt regler om sammensætning af honning eller produkter heraf, som defineret i § 2 og bilag 1.",
      "valid_from": "2025-12-02",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Ved honning forstås det naturlige søde stof, der frembringes af Apis mellifera-bier på grundlag af plantenektar eller udsvedning fra planters levende dele eller ekskrementer fra plantesugende insekter på planters levende dele, som bierne opsuger, omdanner ved at blande dem med deres egne særlige stoffer, oplagrer, deponerer og lader modne i honningtavler.",
      "valid_from": "2025-12-02",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Honning og produkter heraf skal opfylde kravene i bilag 2 vedrørende kendetegn og sammensætning.",
      "valid_from": "2025-12-02",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Honning må ikke tilsættes fødevareingredienser, herunder tilsætningsstoffer til fødevarer, ligesom andre tilsætninger end honning er forbudt, hvis produktet markedsføres som honning eller anvendes i et produkt, der er bestemt til konsum. Stk. 2. Honning skal så vidt muligt være fri for uvedkommende organiske eller uorganiske stoffer. Stk. 3. Hverken pollen eller andre af honningens karakteristiske bestanddele må fjernes, medmindre dette er uundgåeligt, når uvedkommende uorganiske eller organiske stoffer fjernes, jf. dog bilag 1, punkt 1, litra b, nr. 6.",
      "valid_from": "2025-12-02",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Honning må ikke 1) have en fremmed smag eller lugt, 2) være begyndt at gære, 3) have en kunstigt ændret surhedsgrad eller 4) være varmebehandlet således, at de naturlige enzymer er blevet ødelagt eller væsentligt svækket. Stk. 2. Undtaget fra bestemmelserne i stk. 1, nr. 1, 2 og 4, er bagerihonning, som defineret i bilag 1, punkt 2.",
      "valid_from": "2025-12-02",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Betegnelsen »honning« er forbeholdt det i § 2 definerede produkt og skal i handlen benyttes som betegnelse for dette produkt. Stk. 2. Varebetegnelserne i bilag 1, punkt 1 og 2, er forbeholdt de i bilaget definerede produkter og skal i handlen benyttes som betegnelse for dem. Stk. 3. Betegnelsen »honning« kan anvendes i stedet for varebetegnelserne angivet i denne bestemmelses stk. 2, dog ikke for så vidt angår tavlehonning, honning med stykker af honningtavler og bagerihonning.",
      "valid_from": "2025-12-02",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Med undtagelse af bagerihonning, kan varebetegnelsen suppleres med angivelser vedrørende honningens: 1) Oprindelse fra blomsterarter eller planter, hvis produktet helt eller hovedsageligt stammer derfra og besidder den angivne oprindelses organoleptiske, fysisk-kemiske og mikroskopiske egenskaber. 2) Regionale, territoriale eller topografiske oprindelse, hvis produktet helt hidrører fra det angivne sted. 3) Specifikke kvalitetskriterier.",
      "valid_from": "2025-12-02",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Når bagerihonning anvendes som ingrediens i en sammensat fødevare, kan betegnelsen »honning« anvendes i varebetegnelsen for den sammensatte fødevare i stedet for betegnelsen »bagerihonning«. Dog skal det af ingredienslisten fremgå, at der er anvendt bagerihonning.",
      "valid_from": "2025-12-02",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Det oprindelsesland, hvor honningen er høstet, skal angives på etiketten. Hvis honningen har oprindelse i mere end ét land, skal de oprindelseslande, hvor honningen er høstet, angives på etiketten i det primære synsfelt i aftagende størrelsesorden efter deres andel i vægt sammen med den procentdel, som hver enkelt af disse oprindelseslande udgør. Der tillades en tolerance på 5 % for hver individuel andel i blandingen, der beregnes på grundlag af den erhvervsdrivendes sporbarhedsdokumentation. Stk. 2. Hvis antallet af oprindelseslande for honning i en blanding er større end fire, og de fire største andele udgør mere end 50 % af blandingen, er det tilladt alene at angive procentdelen for de fire største andele, mens de resterende oprindelseslande skal angives i aftagende størrelsesorden uden procentdel. Stk. 3. Ved pakninger indeholdende nettomængder af honning på under 30 g kan oprindelseslandenes navne erstattes af en kode på to bogstaver i overensstemmelse med tobogstavskoden (alpha-2) i den seneste gældende udgave af den internationale ISO-standard 3166-1.",
      "valid_from": "2025-12-02",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Eftersom pollen er en naturlig karakteristisk bestanddel i honning, betragtes pollen ikke som en ingrediens som omhandlet i artikel 2, stk. 2, litra f, i Europa-Parlamentets og Rådets forordning (EU) 1169/2011 om fødevareinformation til forbrugerne, i de produkter, der er defineret i bilag 1 til denne bekendtgørelse.",
      "valid_from": "2025-12-02",
      "valid_to": null
    },
    {
      "provision_ref": "1:11",
      "chapter": "1",
      "section": "11",
      "content": "§ 11. For bagerihonning skal angivelsen »kun til madlavning« anføres på etiketten tæt ved varebetegnelsen.",
      "valid_from": "2025-12-02",
      "valid_to": null
    },
    {
      "provision_ref": "1:12",
      "chapter": "1",
      "section": "12",
      "content": "§ 12. For bagerihonning skal den fulde varebetegnelse, som er anført i bilag 1, punkt 2, klart fremgå af bulkcontainere, emballage og salgsdokumenter.",
      "valid_from": "2025-12-02",
      "valid_to": null
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Detailpakninger af honning skal have en advarselsmærkning, hvor det klart fremgår, at produktet ikke bør gives til børn under 1 år.",
      "valid_from": "2025-12-02",
      "valid_to": null
    },
    {
      "provision_ref": "1:14",
      "chapter": "1",
      "section": "14",
      "content": "§ 14. Med bøde straffes den, der overtræder §§ 3-4, § 5, stk. 1, §§ 6-9 eller §§ 11-13. Stk. 2. Straffen kan stige til fængsel i indtil 2 år, hvis overtrædelsen er begået med fortsæt eller grov uagtsomhed, og der ved overtrædelsen er 1) forvoldt skade på sundheden eller fremkaldt fare herfor eller 2) opnået eller tilsigtet opnået en økonomisk fordel for den pågældende selv eller andre, herunder ved besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens kapitel 5.",
      "valid_from": "2025-12-02",
      "valid_to": null
    },
    {
      "provision_ref": "1:15",
      "chapter": "1",
      "section": "15",
      "content": "§ 15. Bekendtgørelsen træder i kraft den 14. juni 2026. Stk. 2. Bekendtgørelse nr. 774 af 4. juni 2015 om honning ophæves. Stk. 3. Produkter, der er bragt i omsætning eller mærket i overensstemmelse med bekendtgørelse nr. 774 af 4. juni 2015 om honning inden den 14. juni 2026, kan fortsat markedsføres, indtil lagrene er opbrugt.",
      "valid_from": "2025-12-02",
      "valid_to": null
    }
  ],
  "definitions": [
    {
      "term": "honning",
      "definition": "det naturlige søde stof, der frembringes af Apis mellifera-bier på grundlag af plantenektar eller udsvedning fra planters levende dele eller ekskrementer fra plantesugende insekter på planters levende dele, som bierne opsuger, omdanner ved at blande dem med deres egne særlige stoffer, oplagrer, deponerer og lader modne i honningtavler",
      "source_provision": "1:2"
    }
  ]
}
