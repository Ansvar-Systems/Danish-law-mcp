{
  "id": "2023:1117",
  "type": "statute",
  "title": "Bekendtgørelse om nationalt tilskud til kommunale projekter vedrørende vandløbsrestaurering",
  "short_name": "BEK H#LOKDOK04",
  "status": "in_force",
  "issued_date": "2023-08-28",
  "url": "https://www.retsinformation.dk/eli/lta/2023/1117/xml",
  "description": "Retsinformation source. DocumentId=DD000309; AccessionNumber=B20230111705; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse fastlægger rammer og kriterier for tilskud i henhold til § 37, stk. 2, 2. pkt., i lov om vandløb til kommunale projekter, der vedrører vandløbsrestaurering. Formålet med ordningen er at bidrage til genopretning af gydepladser og passager for fisk og at forbedre forholdene for flora og fauna i øvrigt for omkostningseffektivt at nå miljømål for konkrete vandområder fastlagt ved bekendtgørelse om miljømål for overfladevandområder og grundvandsforekomster."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Der kan ydes tilskud til følgende projekttyper: 1) Forundersøgelse af projekter vedrørende vandløbsrestaurering i vandløbstypologi 1. 2) Gennemførelse af projekter vedrørende vandløbsrestaurering i vandløbstypologi 1. Stk. 2. Tilskud ydes til den projektansvarlige kommune."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. I denne bekendtgørelse forstås ved: 1) Vandløbsrestaurering: Gennemførelse af foranstaltninger til genopretning af vandområder, som er fastlagt i bekendtgørelse om indsatsprogrammer for vandområdedistrikter. 2) Projektansvarlige kommune: Den kommune, hvori vandløbsrestaureringen skal gennemføres eller en anden kommune, der efter aftale påtager sig forpligtelsen til at udføre projektet. I de tilfælde, hvor et projekt omfatter vandløbsrestaurering i flere kommuner, vælges én kommune som projektansvarlig og ansøger på vegne af de kommuner, som er omfattet af projektet. 3) Detailprojekt: Detaljeret beskrivelse af anlægsarbejde, som kan danne grundlag for tilbudsgivning fra entreprenører. 4) Forundersøgelse: En undersøgelse, der gennemføres forud for gennemførelse af vandløbsrestaurering, og som muliggør en vurdering af, om et projekt kan gennemføres. Forundersøgelsen skal beskrive projektet, og hvordan projektet kan bidrage til at fremme formålet med denne ordning. Forundersøgelsen omfatter undersøgelse af de anlægstekniske muligheder for gennemførelse af projektet, projektets konsekvenser, herunder for de biologiske forhold i og omkring vandløbet, konsekvenser for berørte lodsejere, projektets udgifter samt en beskrivelse af muligheden for at opnå de myndighedstilladelser, der er nødvendige for gennemførelsen af vandløbsrestaureringen. 5) Vandløbstypologi 1: vandløb der har en bredde på op til 2 meter."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Vandløbsrestaurering efter denne bekendtgørelse inddeles i følgende foranstaltninger: 1) Mindre strækningsbaserede restaureringer. 2) Genslyngning. 3) Åbning af rørlagte strækninger. 4) Fjernelse af fysiske spærringer. 5) Etablering af sandfang. 6) Etablering af okkerrensningsanlæg."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. De tilskudsberettigede omkostninger til forundersøgelser eller projekter til gennemførelse af vandløbsrestaureringer kan omfatte følgende: 1) Løn til tilsagnshavers personale, der er beskæftiget med projektet, jf. dog stk. 4. 2) 18 pct. overhead af den direkte lønudgift for tilsagnshavers personale, der er beskæftiget med projektet. 3) Rejseudgifter, herunder kørsel i egen bil. 4) Udgifter til information og møder. 5) Udgifter til konsulenter, dog til en timepris på maksimalt 1.200 kr. Konsulentens udgifter til rejser, kørsel, fortæring og repræsentation skal være indeholdt i timeprisen. Deltagende kommuner, som ikke er den projektansvarlige kommune, skal medtage deres udgifter til personaleløn, overhead og rejseudgifter som udgifter til konsulenter. 6) Udgifter til leje og leasing af udstyr og materialer, såfremt det er som led i restaureringsarbejdet ved vandløbet. Udgifterne skal være nødvendige for og direkte relateret til gennemførelse af projektet. Stk. 2. Til gennemførelse af vandløbsrestaureringsprojekter kan de tilskudsberettigede udgifter endvidere omfatte følgende: 1) Udgifter til anlægsarbejder, herunder til køb af nye materialer og til nødvendig transport af disse materialer. 2) Udgifter til undersøgelser. Stk. 3. Udgifterne, jf. stk. 1 og 2, skal være nødvendige for og direkte relateret til gennemførelsen af projektet. Stk. 4. Udgifter til løn til tilsagnshavers personale beskæftiget med projektet er kun tilskudsberettigede, hvis udgifterne ikke normalt finansieres af offentlige myndigheder, offentlige institutioner, offentlige virksomheder eller kommunale fællesskaber. Stk. 5. Miljøstyrelsen kan godkende andre projektudgifter end dem, der er anført i stk. 1 og 2, som tilskudsberettigede, såfremt Miljøstyrelsen vurderer, at udgifterne er af væsentlig betydning for at realisere projektet."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. De tilskudsberettigede projektomkostninger kan ikke omfatte følgende: 1) Advokatudgifter. 2) Almindelige driftsudgifter. 3) Udgifter i form af naturalydelser. 4) Udgifter til at varetage sædvanlige myndighedsopgaver. 5) Udgifter til bogholderi, debitoropfølgning, fakturering, udarbejdelse af skatte- og driftsregnskab. 6) Udgifter til køb af grunde og bygninger og udgifter forbundet hermed. 7) Udgifter til køb af maskiner, køretøjer og udstyr. 8) Udgifter til moms, medmindre denne endeligt bæres af tilsagnshaver. 9) Udgifter til produkter, som tilsagnshaver sælger fra egen virksomhed. 10) Udgifter til projekter, der kun omfatter forskningsaktiviteter. 11) Udgifter til reparation af udstyr. 12) Udgifter til simple genanskaffelser. 13) Udgifter til udarbejdelse af ansøgning om tilsagn om tilskud. 14) Udgifter vedrørende aktiviteter, som tilsagnshaver er forpligtet til at realisere i medfør af anden lovgivning. 15) Udgifter, der ikke er specificerede i budgettet. 16) Udgifter, hvor fakturaen ikke er udstedt til tilsagnshaver. 17) Udgifter, hvortil der er modtaget tilskud fra anden offentlig myndighed, som ikke er tilsagnshaver i relation til udgiften. 18) Udgifter, hvortil der allerede er givet tilskud til tilsvarende projekt. 19) Udgifter, som tilsagnshaver ikke har betalt, inden tilsagnshaver sender ansøgning om udbetaling af tilskud, jf. § 21. 20) Udgifter, som tilsagnshaver har afholdt, inden Miljøstyrelsen har givet tilsagn om tilskud eller givet tilladelse til at sætte projektet i gang. Udgifter til detailprojektering, som er afholdt før igangsættelsestilladelse er givet, er dog tilskudsberettigede, såfremt forundersøgelsen viser, at projektet er omkostningseffektivt, og at det lever op til kriterierne beskrevet i kapitel 3. 21) Udgifter til brug af egne maskiner, køretøjer og udstyr, jf. dog stk. 2 og § 5, stk. 1, nr. 3. 22) Værdien af eget arbejde og udgifter til tilsagnshavers eget arbejde, herunder arbejde udført af formænd og tegningsberettigede bestyrelsesmedlemmer i foreninger og organisationer. 23) Udgifter til direkte udsætning af levende akvatiske organismer. Stk. 2. Hvis der anvendes egne maskiner, køretøjer og udstyr, skal opgaven konkurrenceudsættes med undtagelse af udgifter omfattet af § 5, stk. 1, nr. 3."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Miljøstyrelsen kan yde tilskud på op til 100 pct. af de tilskudsberettigede omkostninger."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Tilsagn om tilskud er betinget af, at projektet ikke påbegyndes, før ansøger har modtaget en tilladelse til at igangsætte projektet fra Miljøstyrelsen. Stk. 2. Udgifter til detailprojektering, som er afholdt før igangsættelsestilladelse er givet, er dog tilskudsberettigede, såfremt forundersøgelsen viser, at projektet er omkostningseffektivt, og at det lever op til kriterierne beskrevet i kapitel 2, jf. § 6, stk. 1, nr. 20."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. En ansøgning om tilskud til forundersøgelse eller gennemførelse af et projekt, skal indeholde alle foranstaltninger for vandområdet, som er fastlagt i bekendtgørelse om indsatsprogrammer. Stk. 2. Der kan søges om tilskud til ét eller flere vandområder pr. ansøgning, dog maksimalt 5 vandområder. Stk. 3. Et vandområde kan deles, hvis: 1) vandområdet dækker en samlet vandløbsstrækning på mere end 10 km, 2) vandområdet strækker sig over flere kommuner, 3) der for vandområdet er fastlagt en foranstaltning om fjernelse af flere fysiske spærringer, f.eks. ved dambrug, vandkraftværker eller vandmøller, eller 4) vandområdet indeholder foranstaltning i form af restaurering af ådale i kombination med andre foranstaltninger."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Vejledende referenceværdier for kommunale projekter om vandløbsrestaurering fremgår af bilag 1 og anvendes som udgangspunkt for beregning af et maksimalt tilskudsbeløb pr. forundersøgelse, jf. § 11, og pr. gennemførelse, jf. § 12. Stk. 2. Ved ansøgning om tilskud til forundersøgelser eller gennemførelser af et projekt kan der maksimalt opnås tilskud på 1,5 gange den vejledende referenceværdi. Overstiger det ansøgte tilskudsbeløb dette, kan Miljøstyrelsen nedjustere tilsagnsbeløbet ved indstilling af tilsagn, såfremt projektet i øvrigt lever op til kriterierne i §§ 11 og 12 om opnåelse af tilsagn om tilskud, jf. dog § 11, stk. 2, eller § 12, stk. 2. Stk. 3. Ved ansøgning om tilskud til forundersøgelse eller gennemførelse af et projekt om sandfang bliver det maksimale tilskudsbeløb, beregnet på baggrund af den vejledende referenceværdi for maksimalt 2 sandfang. Stk. 4. Ved ansøgning om tilskud til forundersøgelse eller gennemførelse af et projekt om okkerrensningsanlæg bliver det maksimale tilskudsbeløb, beregnet på baggrund af den vejledende referenceværdi for 1 okkerrensningsanlæg."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. For Miljøstyrelsens vurdering af ansøgninger om tilskud til forundersøgelse af kommunale projekter vedrørende vandløbsrestaurering gælder følgende kriterier: 1) Ansøgningen om tilskud til forundersøgelse vedrører vandløbsrestaureringer inden for et vandområde fastlagt i bekendtgørelsen om indsatsprogrammer for vandområdedistrikter. 2) Ansøgningen om tilskud til forundersøgelse vedrører vandløbsrestaureringer i vandløbstypologi 1. 3) Det ansøgte tilskudsbeløb til forundersøgelsen udgør maksimalt 1,5 gange den vejledende referenceværdi, jf. dog stk. 2. 4) Forundersøgelsen vil gøre det muligt at vurdere, om en gennemførelse af projektet vil opfylde kriterierne fastsat i § 13. 5) Forundersøgelsen skal indeholde en oversigt over, hvilke regler gennemførelsen af projektet er omfattet af, en vurdering af muligheden for at opnå de nødvendige myndighedstilladelser samt billeder af den vandløbsstrækning, hvor indsatserne forventes gennemført. 6) Projektet bidrager tilstrækkeligt til opfyldelse af formålet, jf. § 1. Stk. 2. En forundersøgelse af et projekt vedrørende vandløbsrestaurering med et ansøgt beløb på mere end 1,5 gange den vejledende referenceværdi kan efter en konkret vurdering anses som tilskudsberettiget i følgende tilfælde: 1) Det projekt, der forundersøges, vedrører fjernelse af spærring ved et dambrug, som nedlægges efter frivillig aftale mellem kommunen og dambruget, og kommunen har tidligere fået tilsagn om tilskud efter en statslig tilskudsordning til opkøb af retten til opstemning af vandløbet. 2) En gennemførelse af det projekt, der forundersøges, vil have betydelig effekt i forhold til formålet med vandløbsrestaureringen, jf. § 1."
    },
    {
      "provision_ref": "3:12",
      "chapter": "3",
      "section": "12",
      "content": "§ 12. For Miljøstyrelsens vurdering af ansøgninger om tilskud til gennemførelse af kommunale projekter vedrørende vandløbsrestaurering gælder følgende kriterier: 1) Projektet vedrører vandløbsrestaureringer inden for et vandområde fastlagt i bekendtgørelse om indsatsprogrammer for vandområdedistrikter. 2) Ansøgningen om tilskud til gennemførelse vedrører vandløbsrestaureringer i vandløbstypologi 1. 3) Projektet bidrager tilstrækkeligt til opfyldelse af formålet, jf. § 1. 4) Det ansøgte tilskudsbeløb til projektet udgør maksimalt 1,5 gange den vejledende referenceværdi, jf. dog stk. 2. 5) Ved mindre strækningsbaserede restaureringer som omfatter udlægning af groft materiale og udskiftning af bundmateriale skal materialet bestå af naturligt bundsubstrat som grus, sten og dødt ved. 6) Ved mindre strækningsbaserede restaureringer som omfatter hævning af vandløbsbunden uden genslyngning skal bunden hæves, således at vandløbsbunden ligger tættere på terræn. Nr. 5 finder tilsvarende anvendelse. 7) Ved åbning af rørlagte strækninger med hævning af bund og udlægning af groft materiale eller hævning af bund og genslyngning må brinkanlæg ikke være stejlere end 1:1,5. Faldet på strækningen skal være mindst 1 promille og højest 10 promille. Nr. 5, 6 og 10 finder tilsvarende anvendelse. 8) Ved åbning af rørlagte strækninger uden hverken hævning af bund eller genslyngning, men med udlægning af groft materiale, må brinkanlæg ikke være stejlere end 1:1,5. Faldet på strækningen skal være mindst 1 promille og højest 10 promille. Nr. 5 finder tilsvarende anvendelse. 9) Ved mindre strækningsbaserede restaurering som omfatter plantning af træer langs vandløb skal træerne plantes under kronekanten på brinken. Træerne skal være hjemmehørende, løvfældende arter, og de skal plantes i grupper. 10) Ved genslyngning skal vandløbet lægges tilbage til det forløb og den profil, det havde før udretning af vandløbet, eller til et tilsvarende naturligt forløb . Faldet på vandløbet skal være mindst 1 promille og højest 10 promille, og brinkanlæg må ikke være stejlere end 1:1,5. Nr. 5 finder tilsvarende anvendelse. 11) Ved fjernelse af fysiske spærringer må faldet ikke overstige 10 promille og brinkanlæg må ikke være stejlere end 1:1,5. Ved etablering af omløbsstryg dimensioneres stryget således, at der opretholdes mindst 50 pct. af medianminimumsvandføringen i stryget samtidig med, at der ikke må fjernes mere end 50 pct. af medianminimumsvandføringen fra stryget. Nr. 5 finder tilsvarende anvendelse. 12) Ved etablering af sandfang skal størrelsen af sandfanget være tilpasset maksimalvandføringen i vandløbet. 13) Ved etablering af okkerrensningsanlæg skal anlægget dimensioneres således, at opholdstiden er mindst 10 timer ved middelvandføring. Stk. 2. Et projekt vedrørende vandløbsrestaurering med et ansøgt beløb på mere end 1,5 gange den vejledende referenceværdi kan efter en konkret vurdering anses som tilskudsberettiget i følgende tilfælde: 1) Projektet omfatter fjernelse af en spærring ved et dambrug, som nedlægges efter frivillig aftale mellem kommunen og dambruget, og hvor kommunen tidligere har fået tilsagn om tilskud efter en statslig tilskudsordning til opkøb af retten til opstemning af vandløbet. 2) En gennemførelse af projektet vil have betydelig effekt i forhold til formålet med vandløbsrestaureringen, jf. § 1. Stk. 3. Kriterierne i stk. 1, nr. 7, 8 og 10, og stk. 1, nr. 11, 1. pkt., kan fraviges under henvisning til konkrete naturmæssige, landskabelige, bygningsmæssige eller kulturhistoriske forhold eller til væsentlig infrastruktur. Stk. 4. Kriterierne i stk. 1, nr. 11, 2. pkt., kan særlige tilfælde fraviges for vandløb med naturlig stor variation i vandføringer over året, hvis Miljøstyrelsen vurderer, at det er forsvarligt i forhold til at sikre kontinuiteten i det pågældende vandløb, og hvis projektet fortsat sikrer varetagelsen af formålet med kommunale projekter vedrørende vandløbsrestaurering, jf. § 1."
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Tilsagnshaver skal: 1) Afslutte projektet senest 1 år fra datoen for meddelelse af tilsagn om tilskud til forundersøgelser, og senest 3 år efter meddelelse af tilsagn om tilskud til gennemførelse af projektet, jf. dog §§ 19 og 20. 2) Sikre, at projektet opretholdes og ikke ændres væsentligt i forhold til formålet i 5 år fra datoen for slutudbetaling."
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Ansøgning om tilsagn om tilskud skal sendes via en digital selvbetjeningsløsning, som kan tilgås via www.vandprojekter.dk. Stk. 2. Miljøstyrelsen kvitterer for, at ansøgningen er modtaget og kan i forbindelse hermed give tilladelse til, at projektet sættes i gang. Stk. 3. Ansøgningsfrister annonceres på Miljøstyrelsens hjemmeside. Stk. 4. Der kan alene søges om tilskud til én projekttype, jf. § 2, pr. ansøgning. Stk. 5. Ansøgningen skal indeholde følgende: 1) De oplysninger, der anmodes om i den digitale selvbetjeningsløsning. 2) Vedrører ansøgningen et gennemførelsesprojekt, vedlægges en forundersøgelse eller anden projektbeskrivelse, herunder repræsentative billeder af de vandløbsstrækninger, som vandløbsprojektet vedrører."
    },
    {
      "provision_ref": "5:15",
      "chapter": "5",
      "section": "15",
      "content": "§ 15. Miljøstyrelsen træffer afgørelse om tilsagn om tilskud efter § 37, stk. 2, 2. pkt., i lov om vandløb og bestemmelserne i denne bekendtgørelse. Miljøstyrelsen kan meddele tilsagn om tilskud inden for de bevillingsmæssige rammer afsat på finansloven. Stk. 2. Der kan gives tilskud til detailprojektering i forbindelse med enten forundersøgelse eller gennemførelse af et projekt. Der kan kun gives tilskud til detailprojektering én gang. Stk. 3. Indeholder forundersøgelsen et detailprojekt, er detailprojektet kun tilskudsberettiget, hvis forundersøgelsen viser, at gennemførelse af projektet er omkostningseffektivt og opfylder de kriterier, der er fastsat i kapitel 3."
    },
    {
      "provision_ref": "5:16",
      "chapter": "5",
      "section": "16",
      "content": "§ 16. Miljøstyrelsen træffer afgørelse om helt eller delvist afslag på en ansøgning om tilskud i følgende tilfælde: 1) Ansøger har givet urigtige eller vildledende oplysninger eller har fortiet oplysninger af betydning for sagens afgørelse. 2) De bevillingsmæssige rammer er opbrugt. 3) De påkrævede oplysninger i ansøgningen ikke er afgivet. 4) Det ansøgte projekt er ikke tilstrækkeligt omkostningseffektivt set i forhold til projektets samlede udgifter, jf. kapitel 3. 5) Det ansøgte projekt bidrager ikke i tilstrækkeligt omfang til at opfylde formålet med ordningen, jf. § 1. 6) Det ansøgte projekt opfylder ikke krav fastsat i § 9. 7) Det ansøgte projekt ikke opfylder kriterierne for henholdsvis forundersøgelser og gennemførelser, jf. kapitel 3. 8) Udgifterne ikke er tilskudsberettigede, jf. § 6. 9) De anslåede udgifter er urimelige."
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Miljøstyrelsen prioriterer ansøgningerne ud fra tidspunktet for, hvornår de er fuldt oplyste."
    },
    {
      "provision_ref": "6:18",
      "chapter": "6",
      "section": "18",
      "content": "§ 18. Anmodning om udbetaling skal sendes til Miljøstyrelsen via den digitale selvbetjeningsløsning senest 3 måneder efter projektperiodens udløb. Anmodningen skal omfatte følgende: 1) Besvarelse af de påkrævede oplysninger i selvbetjeningsløsningen. 2) Ved forundersøgelser vedlægges forundersøgelsen, herunder detailprojektering, hvis en sådan foreligger. 3) Ved gennemførelser vedlægges en slutrapport, inkl. fotodokumentation, redegørelse for de realiserede tiltag samt beskrivelse af den forventede effekt af indsatsen. 4) Ledelsespåtegnet slutregnskab, der indeholder alle tilskudsberettigede udgifter. 5) Dokumentation for lønudgifter og tidsregistrering for de medarbejdere, der har medvirket i projektet. 6) Dokumentation for nødvendige myndighedsafgørelser for gennemførelsesprojekter. 7) Dokumentation for kommunens tilskudsberettigede projektudgifter. 8) Dokumentation for eventuelle tilbud og underhåndsbud. Stk. 2. Alle udgifter skal være afholdt og betalt af tilsagnshaver inden udbetalingsanmodningen indsendes."
    },
    {
      "provision_ref": "7:19",
      "chapter": "7",
      "section": "19",
      "content": "§ 19. Miljøstyrelsen kan efter ansøgning godkende en ændring af et projekt, herunder forlængelse af projektperioden, på betingelse af, at ændringen er i overensstemmelse med projektets formål, jf. dog stk. 4. Miljøstyrelsen meddeler godkendelse af ændringen, inden ændringen må sættes i gang. Stk. 2. Ansøgning om ændring af et projekt kan kun godkendes, hvis ændringen betyder, at projektet i sin ændrede form fortsat overholder kriterierne i kapitel 3, henholdsvis §§ 11 og 12. Stk. 3. Tilsagnsbeløb kan ikke forhøjes i forbindelse med ændring af et projekt. Stk. 4. Tilsagnshaver kan inden for det samlede projektbudget og uden Miljøstyrelsens forudgående godkendelse foretage omfordeling af budgetposter på op til 10 procent af det samlede tilsagnsbeløb eller op til 25.000 kr., dog maksimalt for i alt 200.000 kr."
    },
    {
      "provision_ref": "7:20",
      "chapter": "7",
      "section": "20",
      "content": "§ 20. Miljøstyrelsen kan efter ansøgning fra den projektansvarlige kommune tillade, at et meddelt tilsagn om tilskud overdrages til en anden kommune, der ifølge § 2, stk. 2, kan være tilsagnshaver. Den kommune, der får overdraget tilsagnet, overtager alle rettigheder og forpligtelser i tilsagnet."
    },
    {
      "provision_ref": "8:21",
      "chapter": "8",
      "section": "21",
      "content": "§ 21. Miljøstyrelsen forestår den fysiske og administrative kontrol samt regnskabskontrollen af projekter, der modtager tilskud."
    },
    {
      "provision_ref": "8:22",
      "chapter": "8",
      "section": "22",
      "content": "§ 22. Enhver, der modtager tilsagn efter denne bekendtgørelse, er forpligtet til efter anmodning at afgive enhver oplysning, der har betydning for Miljøstyrelsens behandling af ansøgninger om tilsagn eller udbetaling samt kontrol med de fastsatte betingelser og vilkår. Stk. 2. Tilsagnshaver skal bl.a. 1) afgive de oplysninger, som Miljøstyrelsen beder om, i indtil to år efter, at projektet er afsluttet, 2) sikre at dokumentation for, at udbudsloven eller tilbudsloven er overholdt, er tilgængelig i mindst 5 år og 6 måneder fra datoen for slutudbetaling af tilskud, hvis projektet eller dele heraf er omfattet af disse regler, og 3) sikre, at udbetalingsanmodning med tilhørende regnskabsbilag er tilgængelig i mindst 5 år og 6 måneder regnet fra datoen for udbetaling af tilskud."
    },
    {
      "provision_ref": "9:23",
      "chapter": "9",
      "section": "23",
      "content": "§ 23. Miljøstyrelsen kan træffe afgørelse om helt eller delvist bortfald af tilsagn og tilbagebetaling af tilskud, hvis 1) kriterier for tilskudsberettigelse i kapitel 3 ikke er opfyldt, 2) hele projektet eller væsentlige dele af projektet ikke gennemføres i overensstemmelse med tilsagnet, jf. dog § 24, 3) tilsagnshaver har givet urigtige eller vildledende oplysninger eller har fortiet oplysninger af betydning for tilskud efter denne bekendtgørelse, eller 4) tilsagnshaver tilsidesætter sine pligter, jf. § 22."
    },
    {
      "provision_ref": "9:24",
      "chapter": "9",
      "section": "24",
      "content": "§ 24. Miljøstyrelsen kan træffe afgørelse om nedsættelse eller tilbagebetaling af tilskud, hvis 1) tilsagnshaver har givet urigtige eller vildledende oplysninger eller har fortiet oplysninger af betydning for sagens afgørelse, eller 2) en eller flere betingelser for at yde tilskud ikke længere er til stede, jf. kapitel 3. Stk. 2. Stk. 1 finder ikke anvendelse for overtrædelser i situationer, hvor projektet fortsat efter Miljøstyrelsens vurdering lever op til formålet med ordningen, jf. § 1, og hvor projektet ville have opnået tilsagn om tilskud på denne ordning, jf. § 15, stk. 1. Stk. 3. For at fastlægge omfanget af en overtrædelse efter stk. 1 vurderer Miljøstyrelsen, hvor stor en del af projektet er berørt af overtrædelsen. Der sker kun nedsættelse for den berørte del."
    },
    {
      "provision_ref": "9:25",
      "chapter": "9",
      "section": "25",
      "content": "§ 25. Overskrides seneste dato for projektets afslutning, jf. § 13, nr. 1, nedsættes tilskuddet med følgende procentsatser: 1) 0-30 kalenderdage for sen afslutning af projektet medfører 5 procent nedsættelse. 2) 31-60 kalenderdage for sen afslutning af projektet medfører 10 procent. nedsættelse. 3) 61-90 kalenderdage for sen afslutning af projektet medfører 15 procent nedsættelse. 4) Mere end 90 kalenderdage for sen afslutning af projektet medfører bortfald af tilsagn."
    },
    {
      "provision_ref": "9:26",
      "chapter": "9",
      "section": "26",
      "content": "§ 26. Modtages en ansøgning om udbetaling af tilskud efter fastsat frist nedsætter Miljøstyrelsen udbetalingen med 1 procent pr. kalenderdag. Stk. 2. En forsinkelse på mere end 50 kalenderdage medfører 100 procent nedsættelse af udbetalingen og bortfald af tilsagn."
    },
    {
      "provision_ref": "9:27",
      "chapter": "9",
      "section": "27",
      "content": "§ 27. Miljøstyrelsen kræver tilskuddet delvist tilbagebetalt, hvis projektet ikke opretholdes, jf. § 14, nr. 2. Stk. 2. Der anvendes følgende procentsatser: 1) Hvis projektet er opretholdt i mindre end 3 år, medfører det, at 80 procent. af tilskuddet kræves tilbagebetalt. 2) Hvis projektet er opretholdt i 3 år eller mere, men mindre end 5 år, medfører det, at 20 procent af tilskuddet kræves tilbagebetalt."
    },
    {
      "provision_ref": "10:28",
      "chapter": "10",
      "section": "28",
      "content": "§ 28. Miljøstyrelsen kan anerkende tilfælde af force majeure eller andre ekstraordinære omstændigheder, der forhindrer tilsagnshaver i at realisere projektet, og dermed ikke medfører bortfald af tilsagn og tilbagebetaling eller nedsættelse af tilskud, jf. kapitel 9. Stk. 2. Hvis tilsagnshaver ønsker at påberåbe sig force majeure eller andre ekstraordinære omstændigheder, skal dette meddeles Miljøstyrelsen skriftligt senest 15 arbejdsdage efter det tidspunkt, hvor tilsagnshaver er i stand til at gøre det. Meddelelsen skal være vedlagt fyldestgørende dokumentation. Stk. 3. Det er en betingelse for anerkendelse af force majeure eller andre ekstraordinære omstændigheder i konkrete tilfælde, at de indtrufne begivenheder forhindrer tilsagnshaver i at opfylde sine forpligtelser, og at tilsagnshaver ikke ved en forholdsmæssig indsats kunne have sikret sig herimod."
    },
    {
      "provision_ref": "11:29",
      "chapter": "11",
      "section": "29",
      "content": "§ 29. Al skriftlig kommunikation med Miljøstyrelsen i forbindelse med tilskud efter denne bekendtgørelse skal ske via den digitale selvbetjeningsløsning eller via vandprojekter@mst.dk."
    },
    {
      "provision_ref": "12:30",
      "chapter": "12",
      "section": "30",
      "content": "§ 30. Miljøstyrelsens afgørelser efter denne bekendtgørelse kan ikke påklages til anden administrativ myndighed."
    },
    {
      "provision_ref": "13:31",
      "chapter": "13",
      "section": "31",
      "content": "§ 31. Bekendtgørelsen træder i kraft den 30. august 2023. Stk. 2. Bekendtgørelse nr. 330 af 14. marts 2022 om nationalt tilskud til kommunale projekter vedrørende vandløbsrestaurering ophæves."
    },
    {
      "provision_ref": "13:32",
      "chapter": "13",
      "section": "32",
      "content": "§ 32. Ansøgninger om ændringer af forundersøgelser eller gennemførelse af projekter, behandles efter de hidtil gældende regler i bekendtgørelse nr. 330 af den 14. marts 2022, hvis ændringen vedrører et projekt, som er indsendt i perioden den 14. marts 2022 til den 30. august 2023."
    },
    {
      "provision_ref": "13:33",
      "chapter": "13",
      "section": "33",
      "content": "§ 33. Ansøgninger om ændringer af forundersøgelser eller gennemførelse af projekter behandles efter de hidtil gældende regler i bekendtgørelse nr. 649 af 13. april 2021, hvis ændringen vedrører et projekt, indsendt inden den 14. marts 2022."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse fastlægger rammer og kriterier for tilskud i henhold til § 37, stk. 2, 2. pkt., i lov om vandløb til kommunale projekter, der vedrører vandløbsrestaurering. Formålet med ordningen er at bidrage til genopretning af gydepladser og passager for fisk og at forbedre forholdene for flora og fauna i øvrigt for omkostningseffektivt at nå miljømål for konkrete vandområder fastlagt ved bekendtgørelse om miljømål for overfladevandområder og grundvandsforekomster.",
      "valid_from": "2023-08-28",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Der kan ydes tilskud til følgende projekttyper: 1) Forundersøgelse af projekter vedrørende vandløbsrestaurering i vandløbstypologi 1. 2) Gennemførelse af projekter vedrørende vandløbsrestaurering i vandløbstypologi 1. Stk. 2. Tilskud ydes til den projektansvarlige kommune.",
      "valid_from": "2023-08-28",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. I denne bekendtgørelse forstås ved: 1) Vandløbsrestaurering: Gennemførelse af foranstaltninger til genopretning af vandområder, som er fastlagt i bekendtgørelse om indsatsprogrammer for vandområdedistrikter. 2) Projektansvarlige kommune: Den kommune, hvori vandløbsrestaureringen skal gennemføres eller en anden kommune, der efter aftale påtager sig forpligtelsen til at udføre projektet. I de tilfælde, hvor et projekt omfatter vandløbsrestaurering i flere kommuner, vælges én kommune som projektansvarlig og ansøger på vegne af de kommuner, som er omfattet af projektet. 3) Detailprojekt: Detaljeret beskrivelse af anlægsarbejde, som kan danne grundlag for tilbudsgivning fra entreprenører. 4) Forundersøgelse: En undersøgelse, der gennemføres forud for gennemførelse af vandløbsrestaurering, og som muliggør en vurdering af, om et projekt kan gennemføres. Forundersøgelsen skal beskrive projektet, og hvordan projektet kan bidrage til at fremme formålet med denne ordning. Forundersøgelsen omfatter undersøgelse af de anlægstekniske muligheder for gennemførelse af projektet, projektets konsekvenser, herunder for de biologiske forhold i og omkring vandløbet, konsekvenser for berørte lodsejere, projektets udgifter samt en beskrivelse af muligheden for at opnå de myndighedstilladelser, der er nødvendige for gennemførelsen af vandløbsrestaureringen. 5) Vandløbstypologi 1: vandløb der har en bredde på op til 2 meter.",
      "valid_from": "2023-08-28",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Vandløbsrestaurering efter denne bekendtgørelse inddeles i følgende foranstaltninger: 1) Mindre strækningsbaserede restaureringer. 2) Genslyngning. 3) Åbning af rørlagte strækninger. 4) Fjernelse af fysiske spærringer. 5) Etablering af sandfang. 6) Etablering af okkerrensningsanlæg.",
      "valid_from": "2023-08-28",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. De tilskudsberettigede omkostninger til forundersøgelser eller projekter til gennemførelse af vandløbsrestaureringer kan omfatte følgende: 1) Løn til tilsagnshavers personale, der er beskæftiget med projektet, jf. dog stk. 4. 2) 18 pct. overhead af den direkte lønudgift for tilsagnshavers personale, der er beskæftiget med projektet. 3) Rejseudgifter, herunder kørsel i egen bil. 4) Udgifter til information og møder. 5) Udgifter til konsulenter, dog til en timepris på maksimalt 1.200 kr. Konsulentens udgifter til rejser, kørsel, fortæring og repræsentation skal være indeholdt i timeprisen. Deltagende kommuner, som ikke er den projektansvarlige kommune, skal medtage deres udgifter til personaleløn, overhead og rejseudgifter som udgifter til konsulenter. 6) Udgifter til leje og leasing af udstyr og materialer, såfremt det er som led i restaureringsarbejdet ved vandløbet. Udgifterne skal være nødvendige for og direkte relateret til gennemførelse af projektet. Stk. 2. Til gennemførelse af vandløbsrestaureringsprojekter kan de tilskudsberettigede udgifter endvidere omfatte følgende: 1) Udgifter til anlægsarbejder, herunder til køb af nye materialer og til nødvendig transport af disse materialer. 2) Udgifter til undersøgelser. Stk. 3. Udgifterne, jf. stk. 1 og 2, skal være nødvendige for og direkte relateret til gennemførelsen af projektet. Stk. 4. Udgifter til løn til tilsagnshavers personale beskæftiget med projektet er kun tilskudsberettigede, hvis udgifterne ikke normalt finansieres af offentlige myndigheder, offentlige institutioner, offentlige virksomheder eller kommunale fællesskaber. Stk. 5. Miljøstyrelsen kan godkende andre projektudgifter end dem, der er anført i stk. 1 og 2, som tilskudsberettigede, såfremt Miljøstyrelsen vurderer, at udgifterne er af væsentlig betydning for at realisere projektet.",
      "valid_from": "2023-08-28",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. De tilskudsberettigede projektomkostninger kan ikke omfatte følgende: 1) Advokatudgifter. 2) Almindelige driftsudgifter. 3) Udgifter i form af naturalydelser. 4) Udgifter til at varetage sædvanlige myndighedsopgaver. 5) Udgifter til bogholderi, debitoropfølgning, fakturering, udarbejdelse af skatte- og driftsregnskab. 6) Udgifter til køb af grunde og bygninger og udgifter forbundet hermed. 7) Udgifter til køb af maskiner, køretøjer og udstyr. 8) Udgifter til moms, medmindre denne endeligt bæres af tilsagnshaver. 9) Udgifter til produkter, som tilsagnshaver sælger fra egen virksomhed. 10) Udgifter til projekter, der kun omfatter forskningsaktiviteter. 11) Udgifter til reparation af udstyr. 12) Udgifter til simple genanskaffelser. 13) Udgifter til udarbejdelse af ansøgning om tilsagn om tilskud. 14) Udgifter vedrørende aktiviteter, som tilsagnshaver er forpligtet til at realisere i medfør af anden lovgivning. 15) Udgifter, der ikke er specificerede i budgettet. 16) Udgifter, hvor fakturaen ikke er udstedt til tilsagnshaver. 17) Udgifter, hvortil der er modtaget tilskud fra anden offentlig myndighed, som ikke er tilsagnshaver i relation til udgiften. 18) Udgifter, hvortil der allerede er givet tilskud til tilsvarende projekt. 19) Udgifter, som tilsagnshaver ikke har betalt, inden tilsagnshaver sender ansøgning om udbetaling af tilskud, jf. § 21. 20) Udgifter, som tilsagnshaver har afholdt, inden Miljøstyrelsen har givet tilsagn om tilskud eller givet tilladelse til at sætte projektet i gang. Udgifter til detailprojektering, som er afholdt før igangsættelsestilladelse er givet, er dog tilskudsberettigede, såfremt forundersøgelsen viser, at projektet er omkostningseffektivt, og at det lever op til kriterierne beskrevet i kapitel 3. 21) Udgifter til brug af egne maskiner, køretøjer og udstyr, jf. dog stk. 2 og § 5, stk. 1, nr. 3. 22) Værdien af eget arbejde og udgifter til tilsagnshavers eget arbejde, herunder arbejde udført af formænd og tegningsberettigede bestyrelsesmedlemmer i foreninger og organisationer. 23) Udgifter til direkte udsætning af levende akvatiske organismer. Stk. 2. Hvis der anvendes egne maskiner, køretøjer og udstyr, skal opgaven konkurrenceudsættes med undtagelse af udgifter omfattet af § 5, stk. 1, nr. 3.",
      "valid_from": "2023-08-28",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Miljøstyrelsen kan yde tilskud på op til 100 pct. af de tilskudsberettigede omkostninger.",
      "valid_from": "2023-08-28",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Tilsagn om tilskud er betinget af, at projektet ikke påbegyndes, før ansøger har modtaget en tilladelse til at igangsætte projektet fra Miljøstyrelsen. Stk. 2. Udgifter til detailprojektering, som er afholdt før igangsættelsestilladelse er givet, er dog tilskudsberettigede, såfremt forundersøgelsen viser, at projektet er omkostningseffektivt, og at det lever op til kriterierne beskrevet i kapitel 2, jf. § 6, stk. 1, nr. 20.",
      "valid_from": "2023-08-28",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. En ansøgning om tilskud til forundersøgelse eller gennemførelse af et projekt, skal indeholde alle foranstaltninger for vandområdet, som er fastlagt i bekendtgørelse om indsatsprogrammer. Stk. 2. Der kan søges om tilskud til ét eller flere vandområder pr. ansøgning, dog maksimalt 5 vandområder. Stk. 3. Et vandområde kan deles, hvis: 1) vandområdet dækker en samlet vandløbsstrækning på mere end 10 km, 2) vandområdet strækker sig over flere kommuner, 3) der for vandområdet er fastlagt en foranstaltning om fjernelse af flere fysiske spærringer, f.eks. ved dambrug, vandkraftværker eller vandmøller, eller 4) vandområdet indeholder foranstaltning i form af restaurering af ådale i kombination med andre foranstaltninger.",
      "valid_from": "2023-08-28",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Vejledende referenceværdier for kommunale projekter om vandløbsrestaurering fremgår af bilag 1 og anvendes som udgangspunkt for beregning af et maksimalt tilskudsbeløb pr. forundersøgelse, jf. § 11, og pr. gennemførelse, jf. § 12. Stk. 2. Ved ansøgning om tilskud til forundersøgelser eller gennemførelser af et projekt kan der maksimalt opnås tilskud på 1,5 gange den vejledende referenceværdi. Overstiger det ansøgte tilskudsbeløb dette, kan Miljøstyrelsen nedjustere tilsagnsbeløbet ved indstilling af tilsagn, såfremt projektet i øvrigt lever op til kriterierne i §§ 11 og 12 om opnåelse af tilsagn om tilskud, jf. dog § 11, stk. 2, eller § 12, stk. 2. Stk. 3. Ved ansøgning om tilskud til forundersøgelse eller gennemførelse af et projekt om sandfang bliver det maksimale tilskudsbeløb, beregnet på baggrund af den vejledende referenceværdi for maksimalt 2 sandfang. Stk. 4. Ved ansøgning om tilskud til forundersøgelse eller gennemførelse af et projekt om okkerrensningsanlæg bliver det maksimale tilskudsbeløb, beregnet på baggrund af den vejledende referenceværdi for 1 okkerrensningsanlæg.",
      "valid_from": "2023-08-28",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. For Miljøstyrelsens vurdering af ansøgninger om tilskud til forundersøgelse af kommunale projekter vedrørende vandløbsrestaurering gælder følgende kriterier: 1) Ansøgningen om tilskud til forundersøgelse vedrører vandløbsrestaureringer inden for et vandområde fastlagt i bekendtgørelsen om indsatsprogrammer for vandområdedistrikter. 2) Ansøgningen om tilskud til forundersøgelse vedrører vandløbsrestaureringer i vandløbstypologi 1. 3) Det ansøgte tilskudsbeløb til forundersøgelsen udgør maksimalt 1,5 gange den vejledende referenceværdi, jf. dog stk. 2. 4) Forundersøgelsen vil gøre det muligt at vurdere, om en gennemførelse af projektet vil opfylde kriterierne fastsat i § 13. 5) Forundersøgelsen skal indeholde en oversigt over, hvilke regler gennemførelsen af projektet er omfattet af, en vurdering af muligheden for at opnå de nødvendige myndighedstilladelser samt billeder af den vandløbsstrækning, hvor indsatserne forventes gennemført. 6) Projektet bidrager tilstrækkeligt til opfyldelse af formålet, jf. § 1. Stk. 2. En forundersøgelse af et projekt vedrørende vandløbsrestaurering med et ansøgt beløb på mere end 1,5 gange den vejledende referenceværdi kan efter en konkret vurdering anses som tilskudsberettiget i følgende tilfælde: 1) Det projekt, der forundersøges, vedrører fjernelse af spærring ved et dambrug, som nedlægges efter frivillig aftale mellem kommunen og dambruget, og kommunen har tidligere fået tilsagn om tilskud efter en statslig tilskudsordning til opkøb af retten til opstemning af vandløbet. 2) En gennemførelse af det projekt, der forundersøges, vil have betydelig effekt i forhold til formålet med vandløbsrestaureringen, jf. § 1.",
      "valid_from": "2023-08-28",
      "valid_to": null
    },
    {
      "provision_ref": "3:12",
      "chapter": "3",
      "section": "12",
      "content": "§ 12. For Miljøstyrelsens vurdering af ansøgninger om tilskud til gennemførelse af kommunale projekter vedrørende vandløbsrestaurering gælder følgende kriterier: 1) Projektet vedrører vandløbsrestaureringer inden for et vandområde fastlagt i bekendtgørelse om indsatsprogrammer for vandområdedistrikter. 2) Ansøgningen om tilskud til gennemførelse vedrører vandløbsrestaureringer i vandløbstypologi 1. 3) Projektet bidrager tilstrækkeligt til opfyldelse af formålet, jf. § 1. 4) Det ansøgte tilskudsbeløb til projektet udgør maksimalt 1,5 gange den vejledende referenceværdi, jf. dog stk. 2. 5) Ved mindre strækningsbaserede restaureringer som omfatter udlægning af groft materiale og udskiftning af bundmateriale skal materialet bestå af naturligt bundsubstrat som grus, sten og dødt ved. 6) Ved mindre strækningsbaserede restaureringer som omfatter hævning af vandløbsbunden uden genslyngning skal bunden hæves, således at vandløbsbunden ligger tættere på terræn. Nr. 5 finder tilsvarende anvendelse. 7) Ved åbning af rørlagte strækninger med hævning af bund og udlægning af groft materiale eller hævning af bund og genslyngning må brinkanlæg ikke være stejlere end 1:1,5. Faldet på strækningen skal være mindst 1 promille og højest 10 promille. Nr. 5, 6 og 10 finder tilsvarende anvendelse. 8) Ved åbning af rørlagte strækninger uden hverken hævning af bund eller genslyngning, men med udlægning af groft materiale, må brinkanlæg ikke være stejlere end 1:1,5. Faldet på strækningen skal være mindst 1 promille og højest 10 promille. Nr. 5 finder tilsvarende anvendelse. 9) Ved mindre strækningsbaserede restaurering som omfatter plantning af træer langs vandløb skal træerne plantes under kronekanten på brinken. Træerne skal være hjemmehørende, løvfældende arter, og de skal plantes i grupper. 10) Ved genslyngning skal vandløbet lægges tilbage til det forløb og den profil, det havde før udretning af vandløbet, eller til et tilsvarende naturligt forløb . Faldet på vandløbet skal være mindst 1 promille og højest 10 promille, og brinkanlæg må ikke være stejlere end 1:1,5. Nr. 5 finder tilsvarende anvendelse. 11) Ved fjernelse af fysiske spærringer må faldet ikke overstige 10 promille og brinkanlæg må ikke være stejlere end 1:1,5. Ved etablering af omløbsstryg dimensioneres stryget således, at der opretholdes mindst 50 pct. af medianminimumsvandføringen i stryget samtidig med, at der ikke må fjernes mere end 50 pct. af medianminimumsvandføringen fra stryget. Nr. 5 finder tilsvarende anvendelse. 12) Ved etablering af sandfang skal størrelsen af sandfanget være tilpasset maksimalvandføringen i vandløbet. 13) Ved etablering af okkerrensningsanlæg skal anlægget dimensioneres således, at opholdstiden er mindst 10 timer ved middelvandføring. Stk. 2. Et projekt vedrørende vandløbsrestaurering med et ansøgt beløb på mere end 1,5 gange den vejledende referenceværdi kan efter en konkret vurdering anses som tilskudsberettiget i følgende tilfælde: 1) Projektet omfatter fjernelse af en spærring ved et dambrug, som nedlægges efter frivillig aftale mellem kommunen og dambruget, og hvor kommunen tidligere har fået tilsagn om tilskud efter en statslig tilskudsordning til opkøb af retten til opstemning af vandløbet. 2) En gennemførelse af projektet vil have betydelig effekt i forhold til formålet med vandløbsrestaureringen, jf. § 1. Stk. 3. Kriterierne i stk. 1, nr. 7, 8 og 10, og stk. 1, nr. 11, 1. pkt., kan fraviges under henvisning til konkrete naturmæssige, landskabelige, bygningsmæssige eller kulturhistoriske forhold eller til væsentlig infrastruktur. Stk. 4. Kriterierne i stk. 1, nr. 11, 2. pkt., kan særlige tilfælde fraviges for vandløb med naturlig stor variation i vandføringer over året, hvis Miljøstyrelsen vurderer, at det er forsvarligt i forhold til at sikre kontinuiteten i det pågældende vandløb, og hvis projektet fortsat sikrer varetagelsen af formålet med kommunale projekter vedrørende vandløbsrestaurering, jf. § 1.",
      "valid_from": "2023-08-28",
      "valid_to": null
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Tilsagnshaver skal: 1) Afslutte projektet senest 1 år fra datoen for meddelelse af tilsagn om tilskud til forundersøgelser, og senest 3 år efter meddelelse af tilsagn om tilskud til gennemførelse af projektet, jf. dog §§ 19 og 20. 2) Sikre, at projektet opretholdes og ikke ændres væsentligt i forhold til formålet i 5 år fra datoen for slutudbetaling.",
      "valid_from": "2023-08-28",
      "valid_to": null
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Ansøgning om tilsagn om tilskud skal sendes via en digital selvbetjeningsløsning, som kan tilgås via www.vandprojekter.dk. Stk. 2. Miljøstyrelsen kvitterer for, at ansøgningen er modtaget og kan i forbindelse hermed give tilladelse til, at projektet sættes i gang. Stk. 3. Ansøgningsfrister annonceres på Miljøstyrelsens hjemmeside. Stk. 4. Der kan alene søges om tilskud til én projekttype, jf. § 2, pr. ansøgning. Stk. 5. Ansøgningen skal indeholde følgende: 1) De oplysninger, der anmodes om i den digitale selvbetjeningsløsning. 2) Vedrører ansøgningen et gennemførelsesprojekt, vedlægges en forundersøgelse eller anden projektbeskrivelse, herunder repræsentative billeder af de vandløbsstrækninger, som vandløbsprojektet vedrører.",
      "valid_from": "2023-08-28",
      "valid_to": null
    },
    {
      "provision_ref": "5:15",
      "chapter": "5",
      "section": "15",
      "content": "§ 15. Miljøstyrelsen træffer afgørelse om tilsagn om tilskud efter § 37, stk. 2, 2. pkt., i lov om vandløb og bestemmelserne i denne bekendtgørelse. Miljøstyrelsen kan meddele tilsagn om tilskud inden for de bevillingsmæssige rammer afsat på finansloven. Stk. 2. Der kan gives tilskud til detailprojektering i forbindelse med enten forundersøgelse eller gennemførelse af et projekt. Der kan kun gives tilskud til detailprojektering én gang. Stk. 3. Indeholder forundersøgelsen et detailprojekt, er detailprojektet kun tilskudsberettiget, hvis forundersøgelsen viser, at gennemførelse af projektet er omkostningseffektivt og opfylder de kriterier, der er fastsat i kapitel 3.",
      "valid_from": "2023-08-28",
      "valid_to": null
    },
    {
      "provision_ref": "5:16",
      "chapter": "5",
      "section": "16",
      "content": "§ 16. Miljøstyrelsen træffer afgørelse om helt eller delvist afslag på en ansøgning om tilskud i følgende tilfælde: 1) Ansøger har givet urigtige eller vildledende oplysninger eller har fortiet oplysninger af betydning for sagens afgørelse. 2) De bevillingsmæssige rammer er opbrugt. 3) De påkrævede oplysninger i ansøgningen ikke er afgivet. 4) Det ansøgte projekt er ikke tilstrækkeligt omkostningseffektivt set i forhold til projektets samlede udgifter, jf. kapitel 3. 5) Det ansøgte projekt bidrager ikke i tilstrækkeligt omfang til at opfylde formålet med ordningen, jf. § 1. 6) Det ansøgte projekt opfylder ikke krav fastsat i § 9. 7) Det ansøgte projekt ikke opfylder kriterierne for henholdsvis forundersøgelser og gennemførelser, jf. kapitel 3. 8) Udgifterne ikke er tilskudsberettigede, jf. § 6. 9) De anslåede udgifter er urimelige.",
      "valid_from": "2023-08-28",
      "valid_to": null
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Miljøstyrelsen prioriterer ansøgningerne ud fra tidspunktet for, hvornår de er fuldt oplyste.",
      "valid_from": "2023-08-28",
      "valid_to": null
    },
    {
      "provision_ref": "6:18",
      "chapter": "6",
      "section": "18",
      "content": "§ 18. Anmodning om udbetaling skal sendes til Miljøstyrelsen via den digitale selvbetjeningsløsning senest 3 måneder efter projektperiodens udløb. Anmodningen skal omfatte følgende: 1) Besvarelse af de påkrævede oplysninger i selvbetjeningsløsningen. 2) Ved forundersøgelser vedlægges forundersøgelsen, herunder detailprojektering, hvis en sådan foreligger. 3) Ved gennemførelser vedlægges en slutrapport, inkl. fotodokumentation, redegørelse for de realiserede tiltag samt beskrivelse af den forventede effekt af indsatsen. 4) Ledelsespåtegnet slutregnskab, der indeholder alle tilskudsberettigede udgifter. 5) Dokumentation for lønudgifter og tidsregistrering for de medarbejdere, der har medvirket i projektet. 6) Dokumentation for nødvendige myndighedsafgørelser for gennemførelsesprojekter. 7) Dokumentation for kommunens tilskudsberettigede projektudgifter. 8) Dokumentation for eventuelle tilbud og underhåndsbud. Stk. 2. Alle udgifter skal være afholdt og betalt af tilsagnshaver inden udbetalingsanmodningen indsendes.",
      "valid_from": "2023-08-28",
      "valid_to": null
    },
    {
      "provision_ref": "7:19",
      "chapter": "7",
      "section": "19",
      "content": "§ 19. Miljøstyrelsen kan efter ansøgning godkende en ændring af et projekt, herunder forlængelse af projektperioden, på betingelse af, at ændringen er i overensstemmelse med projektets formål, jf. dog stk. 4. Miljøstyrelsen meddeler godkendelse af ændringen, inden ændringen må sættes i gang. Stk. 2. Ansøgning om ændring af et projekt kan kun godkendes, hvis ændringen betyder, at projektet i sin ændrede form fortsat overholder kriterierne i kapitel 3, henholdsvis §§ 11 og 12. Stk. 3. Tilsagnsbeløb kan ikke forhøjes i forbindelse med ændring af et projekt. Stk. 4. Tilsagnshaver kan inden for det samlede projektbudget og uden Miljøstyrelsens forudgående godkendelse foretage omfordeling af budgetposter på op til 10 procent af det samlede tilsagnsbeløb eller op til 25.000 kr., dog maksimalt for i alt 200.000 kr.",
      "valid_from": "2023-08-28",
      "valid_to": null
    },
    {
      "provision_ref": "7:20",
      "chapter": "7",
      "section": "20",
      "content": "§ 20. Miljøstyrelsen kan efter ansøgning fra den projektansvarlige kommune tillade, at et meddelt tilsagn om tilskud overdrages til en anden kommune, der ifølge § 2, stk. 2, kan være tilsagnshaver. Den kommune, der får overdraget tilsagnet, overtager alle rettigheder og forpligtelser i tilsagnet.",
      "valid_from": "2023-08-28",
      "valid_to": null
    },
    {
      "provision_ref": "8:21",
      "chapter": "8",
      "section": "21",
      "content": "§ 21. Miljøstyrelsen forestår den fysiske og administrative kontrol samt regnskabskontrollen af projekter, der modtager tilskud.",
      "valid_from": "2023-08-28",
      "valid_to": null
    },
    {
      "provision_ref": "8:22",
      "chapter": "8",
      "section": "22",
      "content": "§ 22. Enhver, der modtager tilsagn efter denne bekendtgørelse, er forpligtet til efter anmodning at afgive enhver oplysning, der har betydning for Miljøstyrelsens behandling af ansøgninger om tilsagn eller udbetaling samt kontrol med de fastsatte betingelser og vilkår. Stk. 2. Tilsagnshaver skal bl.a. 1) afgive de oplysninger, som Miljøstyrelsen beder om, i indtil to år efter, at projektet er afsluttet, 2) sikre at dokumentation for, at udbudsloven eller tilbudsloven er overholdt, er tilgængelig i mindst 5 år og 6 måneder fra datoen for slutudbetaling af tilskud, hvis projektet eller dele heraf er omfattet af disse regler, og 3) sikre, at udbetalingsanmodning med tilhørende regnskabsbilag er tilgængelig i mindst 5 år og 6 måneder regnet fra datoen for udbetaling af tilskud.",
      "valid_from": "2023-08-28",
      "valid_to": null
    },
    {
      "provision_ref": "9:23",
      "chapter": "9",
      "section": "23",
      "content": "§ 23. Miljøstyrelsen kan træffe afgørelse om helt eller delvist bortfald af tilsagn og tilbagebetaling af tilskud, hvis 1) kriterier for tilskudsberettigelse i kapitel 3 ikke er opfyldt, 2) hele projektet eller væsentlige dele af projektet ikke gennemføres i overensstemmelse med tilsagnet, jf. dog § 24, 3) tilsagnshaver har givet urigtige eller vildledende oplysninger eller har fortiet oplysninger af betydning for tilskud efter denne bekendtgørelse, eller 4) tilsagnshaver tilsidesætter sine pligter, jf. § 22.",
      "valid_from": "2023-08-28",
      "valid_to": null
    },
    {
      "provision_ref": "9:24",
      "chapter": "9",
      "section": "24",
      "content": "§ 24. Miljøstyrelsen kan træffe afgørelse om nedsættelse eller tilbagebetaling af tilskud, hvis 1) tilsagnshaver har givet urigtige eller vildledende oplysninger eller har fortiet oplysninger af betydning for sagens afgørelse, eller 2) en eller flere betingelser for at yde tilskud ikke længere er til stede, jf. kapitel 3. Stk. 2. Stk. 1 finder ikke anvendelse for overtrædelser i situationer, hvor projektet fortsat efter Miljøstyrelsens vurdering lever op til formålet med ordningen, jf. § 1, og hvor projektet ville have opnået tilsagn om tilskud på denne ordning, jf. § 15, stk. 1. Stk. 3. For at fastlægge omfanget af en overtrædelse efter stk. 1 vurderer Miljøstyrelsen, hvor stor en del af projektet er berørt af overtrædelsen. Der sker kun nedsættelse for den berørte del.",
      "valid_from": "2023-08-28",
      "valid_to": null
    },
    {
      "provision_ref": "9:25",
      "chapter": "9",
      "section": "25",
      "content": "§ 25. Overskrides seneste dato for projektets afslutning, jf. § 13, nr. 1, nedsættes tilskuddet med følgende procentsatser: 1) 0-30 kalenderdage for sen afslutning af projektet medfører 5 procent nedsættelse. 2) 31-60 kalenderdage for sen afslutning af projektet medfører 10 procent. nedsættelse. 3) 61-90 kalenderdage for sen afslutning af projektet medfører 15 procent nedsættelse. 4) Mere end 90 kalenderdage for sen afslutning af projektet medfører bortfald af tilsagn.",
      "valid_from": "2023-08-28",
      "valid_to": null
    },
    {
      "provision_ref": "9:26",
      "chapter": "9",
      "section": "26",
      "content": "§ 26. Modtages en ansøgning om udbetaling af tilskud efter fastsat frist nedsætter Miljøstyrelsen udbetalingen med 1 procent pr. kalenderdag. Stk. 2. En forsinkelse på mere end 50 kalenderdage medfører 100 procent nedsættelse af udbetalingen og bortfald af tilsagn.",
      "valid_from": "2023-08-28",
      "valid_to": null
    },
    {
      "provision_ref": "9:27",
      "chapter": "9",
      "section": "27",
      "content": "§ 27. Miljøstyrelsen kræver tilskuddet delvist tilbagebetalt, hvis projektet ikke opretholdes, jf. § 14, nr. 2. Stk. 2. Der anvendes følgende procentsatser: 1) Hvis projektet er opretholdt i mindre end 3 år, medfører det, at 80 procent. af tilskuddet kræves tilbagebetalt. 2) Hvis projektet er opretholdt i 3 år eller mere, men mindre end 5 år, medfører det, at 20 procent af tilskuddet kræves tilbagebetalt.",
      "valid_from": "2023-08-28",
      "valid_to": null
    },
    {
      "provision_ref": "10:28",
      "chapter": "10",
      "section": "28",
      "content": "§ 28. Miljøstyrelsen kan anerkende tilfælde af force majeure eller andre ekstraordinære omstændigheder, der forhindrer tilsagnshaver i at realisere projektet, og dermed ikke medfører bortfald af tilsagn og tilbagebetaling eller nedsættelse af tilskud, jf. kapitel 9. Stk. 2. Hvis tilsagnshaver ønsker at påberåbe sig force majeure eller andre ekstraordinære omstændigheder, skal dette meddeles Miljøstyrelsen skriftligt senest 15 arbejdsdage efter det tidspunkt, hvor tilsagnshaver er i stand til at gøre det. Meddelelsen skal være vedlagt fyldestgørende dokumentation. Stk. 3. Det er en betingelse for anerkendelse af force majeure eller andre ekstraordinære omstændigheder i konkrete tilfælde, at de indtrufne begivenheder forhindrer tilsagnshaver i at opfylde sine forpligtelser, og at tilsagnshaver ikke ved en forholdsmæssig indsats kunne have sikret sig herimod.",
      "valid_from": "2023-08-28",
      "valid_to": null
    },
    {
      "provision_ref": "11:29",
      "chapter": "11",
      "section": "29",
      "content": "§ 29. Al skriftlig kommunikation med Miljøstyrelsen i forbindelse med tilskud efter denne bekendtgørelse skal ske via den digitale selvbetjeningsløsning eller via vandprojekter@mst.dk.",
      "valid_from": "2023-08-28",
      "valid_to": null
    },
    {
      "provision_ref": "12:30",
      "chapter": "12",
      "section": "30",
      "content": "§ 30. Miljøstyrelsens afgørelser efter denne bekendtgørelse kan ikke påklages til anden administrativ myndighed.",
      "valid_from": "2023-08-28",
      "valid_to": null
    },
    {
      "provision_ref": "13:31",
      "chapter": "13",
      "section": "31",
      "content": "§ 31. Bekendtgørelsen træder i kraft den 30. august 2023. Stk. 2. Bekendtgørelse nr. 330 af 14. marts 2022 om nationalt tilskud til kommunale projekter vedrørende vandløbsrestaurering ophæves.",
      "valid_from": "2023-08-28",
      "valid_to": null
    },
    {
      "provision_ref": "13:32",
      "chapter": "13",
      "section": "32",
      "content": "§ 32. Ansøgninger om ændringer af forundersøgelser eller gennemførelse af projekter, behandles efter de hidtil gældende regler i bekendtgørelse nr. 330 af den 14. marts 2022, hvis ændringen vedrører et projekt, som er indsendt i perioden den 14. marts 2022 til den 30. august 2023.",
      "valid_from": "2023-08-28",
      "valid_to": null
    },
    {
      "provision_ref": "13:33",
      "chapter": "13",
      "section": "33",
      "content": "§ 33. Ansøgninger om ændringer af forundersøgelser eller gennemførelse af projekter behandles efter de hidtil gældende regler i bekendtgørelse nr. 649 af 13. april 2021, hvis ændringen vedrører et projekt, indsendt inden den 14. marts 2022.",
      "valid_from": "2023-08-28",
      "valid_to": null
    }
  ],
  "definitions": []
}
