{
  "id": "2010:1465",
  "type": "statute",
  "title": "Bekendtgørelse om indkøb og fordeling af de af Statens Kunstfond erhvervede kunstværker",
  "short_name": "BEK H#LOKDOK04",
  "status": "in_force",
  "issued_date": "2010-12-16",
  "url": "https://www.retsinformation.dk/eli/lta/2010/1465/xml",
  "description": "Retsinformation source. DocumentId=AK000793; AccessionNumber=B20100146505; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Statens Kunstfonds indkøbs- og deponeringsordning skal dels gennem indkøbet virke igangsættende og stimulerende for kunstnerne, dels gennem fordelingen give borgerne i hele landet mulighed for at møde kunst af høj kvalitet."
    },
    {
      "provision_ref": "2",
      "section": "2",
      "content": "§ 2. Indkøbene foretages af Statens Kunstfonds Billedkunstneriske Indkøbs- og Legatudvalg og af Statens Kunstfonds Kunsthåndværk- og Designudvalg. Stk. 2. Kvaliteten af den kunstneriske produktion og det kunstneriske talent er afgørende for indkøbene. Samtidig skal indkøbene afspejle bredden og mangfoldigheden i den samtidige kunstproduktion og foretages med henblik på placering i det offentlige rum. Stk. 3. Udvalgene kan indkøbe færdige værker og bestille værker hos kunstnere med henblik på en bestemt anvendelse. Udvalgene kan samarbejde med Statens Kunstfonds andre udvalg om specifikke projekter."
    },
    {
      "provision_ref": "3",
      "section": "3",
      "content": "§ 3. De indkøbte kunstværker skal fordeles, så de kommer offentligheden og videre kredse til gode. I fordelingen bør en videst mulig geografisk spredning tilsigtes. Stk. 2. Statens Kunstfond kan deponere værker i op til 10 år, udlåne værker i kortere perioder, tildele bestillingsværker og indgå i andre konkrete projekter, som fremmer ordningens formål. Statens Kunstfond fastsætter de nærmere vilkår for de forskellige former for tildelinger af fondens værker, herunder institutionens ansvar for opbevaring af værkerne. Stk. 3. Alle statslige, regionale, kommunale og andre institutioner kan ansøge om værker ved en årlig ansøgningsfrist. Stk. 4. Ved vurderingen af ansøgningen lægges der vægt på institutionens grad af offentlighed, egnethed til præsentation og udstilling af værker samt værkernes tilgængelighed og de bevaringsmæssige forhold på stedet."
    },
    {
      "provision_ref": "4",
      "section": "4",
      "content": "§ 4. Kunststyrelsen har ansvaret for administrationen af de indkøbte værker. Stk. 2. Kunststyrelsen kan, indtil de indkøbte værker er fordelt, stille disse til rådighed for udstillinger eller andre særlige tiltag, der gør de pågældende værker tilgængelige for offentligheden i en begrænset periode."
    },
    {
      "provision_ref": "5",
      "section": "5",
      "content": "§ 5. Værker, der viser sig at have værdi for kulturarven, kan anbringes på statslige og statsanerkendte kunstmuseer, 10 år efter at de er blevet indkøbt. Stk. 2. På baggrund af en oversigt udarbejdet af Kunststyrelsen kan de statslige og statsanerkendte kunstmuseer ansøge om værker 10 år efter indkøbstidspunktet. Kulturarvsstyrelsen træffer endelig afgørelse om fordelingen af værkerne til museerne. Værkerne indgår herefter i de enkelte museers samlinger som disses ejendom."
    },
    {
      "provision_ref": "6",
      "section": "6",
      "content": "§ 6. En institution, der i henhold til § 5 har måttet afgive et deponeret museumsrelevant værk, skal så vidt muligt tilbydes et andet værk ved førstkommende fordeling af værker fra fonden."
    },
    {
      "provision_ref": "7",
      "section": "7",
      "content": "§ 7. Deponerede kunstværker overgår til den pågældende institution som dennes ejendom 10 år efter værkets indkøb, medmindre de udtages som museumsrelevante, jf. § 5. Stk. 2. Med overtagelsen af ejerskabet over værket overtager institutionen ansvaret for kunstværkets vedligeholdelse. Stk. 3. Når særlige forhold taler for det, kan ejerskab overdrages til institutionerne tidligere. Stk. 4. Ved bestillingsværker overgår ejerskabet til institutionen med overdragelsen af værket."
    },
    {
      "provision_ref": "8",
      "section": "8",
      "content": "§ 8. Bekendtgørelsen træder i kraft den 21. december 2010. Stk. 2. For institutioner, der allerede har overtaget ejerskabet over uddeponerede værker, bortfalder den tidligere forpligtelse, jf. § 7, stk. 2, i Kulturministeriets bekendtgørelse nr. 293 af 4. maj 1988 om, at der kun må foretages dispositioner over værkerne efter aftale med det tilsynsførende kunstmuseum. Stk. 3. Kulturministeriets bekendtgørelse nr. 293 af 4. maj 1988 om fordeling af de af Statens Kunstfond erhvervede kunstværker ophæves."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Statens Kunstfonds indkøbs- og deponeringsordning skal dels gennem indkøbet virke igangsættende og stimulerende for kunstnerne, dels gennem fordelingen give borgerne i hele landet mulighed for at møde kunst af høj kvalitet.",
      "valid_from": "2010-12-16",
      "valid_to": null
    },
    {
      "provision_ref": "2",
      "section": "2",
      "content": "§ 2. Indkøbene foretages af Statens Kunstfonds Billedkunstneriske Indkøbs- og Legatudvalg og af Statens Kunstfonds Kunsthåndværk- og Designudvalg. Stk. 2. Kvaliteten af den kunstneriske produktion og det kunstneriske talent er afgørende for indkøbene. Samtidig skal indkøbene afspejle bredden og mangfoldigheden i den samtidige kunstproduktion og foretages med henblik på placering i det offentlige rum. Stk. 3. Udvalgene kan indkøbe færdige værker og bestille værker hos kunstnere med henblik på en bestemt anvendelse. Udvalgene kan samarbejde med Statens Kunstfonds andre udvalg om specifikke projekter.",
      "valid_from": "2010-12-16",
      "valid_to": null
    },
    {
      "provision_ref": "3",
      "section": "3",
      "content": "§ 3. De indkøbte kunstværker skal fordeles, så de kommer offentligheden og videre kredse til gode. I fordelingen bør en videst mulig geografisk spredning tilsigtes. Stk. 2. Statens Kunstfond kan deponere værker i op til 10 år, udlåne værker i kortere perioder, tildele bestillingsværker og indgå i andre konkrete projekter, som fremmer ordningens formål. Statens Kunstfond fastsætter de nærmere vilkår for de forskellige former for tildelinger af fondens værker, herunder institutionens ansvar for opbevaring af værkerne. Stk. 3. Alle statslige, regionale, kommunale og andre institutioner kan ansøge om værker ved en årlig ansøgningsfrist. Stk. 4. Ved vurderingen af ansøgningen lægges der vægt på institutionens grad af offentlighed, egnethed til præsentation og udstilling af værker samt værkernes tilgængelighed og de bevaringsmæssige forhold på stedet.",
      "valid_from": "2010-12-16",
      "valid_to": null
    },
    {
      "provision_ref": "4",
      "section": "4",
      "content": "§ 4. Kunststyrelsen har ansvaret for administrationen af de indkøbte værker. Stk. 2. Kunststyrelsen kan, indtil de indkøbte værker er fordelt, stille disse til rådighed for udstillinger eller andre særlige tiltag, der gør de pågældende værker tilgængelige for offentligheden i en begrænset periode.",
      "valid_from": "2010-12-16",
      "valid_to": null
    },
    {
      "provision_ref": "5",
      "section": "5",
      "content": "§ 5. Værker, der viser sig at have værdi for kulturarven, kan anbringes på statslige og statsanerkendte kunstmuseer, 10 år efter at de er blevet indkøbt. Stk. 2. På baggrund af en oversigt udarbejdet af Kunststyrelsen kan de statslige og statsanerkendte kunstmuseer ansøge om værker 10 år efter indkøbstidspunktet. Kulturarvsstyrelsen træffer endelig afgørelse om fordelingen af værkerne til museerne. Værkerne indgår herefter i de enkelte museers samlinger som disses ejendom.",
      "valid_from": "2010-12-16",
      "valid_to": null
    },
    {
      "provision_ref": "6",
      "section": "6",
      "content": "§ 6. En institution, der i henhold til § 5 har måttet afgive et deponeret museumsrelevant værk, skal så vidt muligt tilbydes et andet værk ved førstkommende fordeling af værker fra fonden.",
      "valid_from": "2010-12-16",
      "valid_to": null
    },
    {
      "provision_ref": "7",
      "section": "7",
      "content": "§ 7. Deponerede kunstværker overgår til den pågældende institution som dennes ejendom 10 år efter værkets indkøb, medmindre de udtages som museumsrelevante, jf. § 5. Stk. 2. Med overtagelsen af ejerskabet over værket overtager institutionen ansvaret for kunstværkets vedligeholdelse. Stk. 3. Når særlige forhold taler for det, kan ejerskab overdrages til institutionerne tidligere. Stk. 4. Ved bestillingsværker overgår ejerskabet til institutionen med overdragelsen af værket.",
      "valid_from": "2010-12-16",
      "valid_to": null
    },
    {
      "provision_ref": "8",
      "section": "8",
      "content": "§ 8. Bekendtgørelsen træder i kraft den 21. december 2010. Stk. 2. For institutioner, der allerede har overtaget ejerskabet over uddeponerede værker, bortfalder den tidligere forpligtelse, jf. § 7, stk. 2, i Kulturministeriets bekendtgørelse nr. 293 af 4. maj 1988 om, at der kun må foretages dispositioner over værkerne efter aftale med det tilsynsførende kunstmuseum. Stk. 3. Kulturministeriets bekendtgørelse nr. 293 af 4. maj 1988 om fordeling af de af Statens Kunstfond erhvervede kunstværker ophæves.",
      "valid_from": "2010-12-16",
      "valid_to": null
    }
  ],
  "definitions": []
}
