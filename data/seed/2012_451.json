{
  "id": "2012:451",
  "type": "statute",
  "title": "Anordning om ikrafttræden for Færøerne af lov om ændring af lov om Danmarks Nationalbank",
  "short_name": "ANG I#LOKDOK17",
  "status": "in_force",
  "issued_date": "2012-05-23",
  "url": "https://www.retsinformation.dk/eli/lta/2012/451/xml",
  "description": "Retsinformation source. DocumentId=BP000178; AccessionNumber=B20120045103; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "14",
      "section": "14",
      "content": "§ 14 a. Banken indsamler, bearbejder og offentliggør statistiske oplysninger inden for dens kompetenceområde og kan anvende disse oplysninger, når det er nødvendigt for udførelsen af dens opgaver, jf. § 1. Stk. 2. Banken kan anmode følgende juridiske og fysiske personer om inden for en frist at meddele de nærmere angivne oplysninger, som vedkommende er i besiddelse af, og som er nødvendige for bankens udførelse af de i stk. 1 nævnte opgaver: 1) Juridiske og fysiske personer, som har hjemsted på Færøerne, og som udøver finansiel virksomhed i henhold til lov om finansiel virksomhed eller anden finansiel lovgivning. 2) Juridiske og fysiske personer med hjemsted på Færøerne, som har økonomiske mellemværender med udlandet. 3) Juridiske og fysiske personer med hjemsted på Færøerne, som har udstedt eller ejer værdipapirer eller forestår handel med eller clearing og afvikling af finansielle produkter. 4) Filialer el. lign. på Færøerne, der ikke betragtes som juridiske og fysiske personer, men som i øvrigt er omfattet af definitionerne i nr. 1-3. Stk. 3. Med bøde straffes de personer m.v., som er nævnt i stk. 2, der undlader rettidigt at meddele de oplysninger, banken anmoder om, eller som forsætligt eller ved grov uagtsomhed afgiver urigtige oplysninger. Der kan pålægges selskaber m.v. (juridiske personer) strafansvar efter reglerne i straffelovens 5. kapitel. Stk. 4. Banken kan videregive fortrolige statistiske oplysninger, i det omfang og med den detaljeringsgrad det er nødvendigt for udførelsen af pågældendes opgaver til følgende: 1) Det Europæiske System af Centralbanker. 2) European Systemic Risk Board. Stk. 5. oplysninger, der kan videregives efter stk. 4, er oplysninger på individniveau, der gør det muligt direkte eller indirekte at identificere de i stk. 2 nævnte personer m.v."
    }
  ],
  "provision_versions": [
    {
      "provision_ref": "14",
      "section": "14",
      "content": "§ 14 a. Banken indsamler, bearbejder og offentliggør statistiske oplysninger inden for dens kompetenceområde og kan anvende disse oplysninger, når det er nødvendigt for udførelsen af dens opgaver, jf. § 1. Stk. 2. Banken kan anmode følgende juridiske og fysiske personer om inden for en frist at meddele de nærmere angivne oplysninger, som vedkommende er i besiddelse af, og som er nødvendige for bankens udførelse af de i stk. 1 nævnte opgaver: 1) Juridiske og fysiske personer, som har hjemsted på Færøerne, og som udøver finansiel virksomhed i henhold til lov om finansiel virksomhed eller anden finansiel lovgivning. 2) Juridiske og fysiske personer med hjemsted på Færøerne, som har økonomiske mellemværender med udlandet. 3) Juridiske og fysiske personer med hjemsted på Færøerne, som har udstedt eller ejer værdipapirer eller forestår handel med eller clearing og afvikling af finansielle produkter. 4) Filialer el. lign. på Færøerne, der ikke betragtes som juridiske og fysiske personer, men som i øvrigt er omfattet af definitionerne i nr. 1-3. Stk. 3. Med bøde straffes de personer m.v., som er nævnt i stk. 2, der undlader rettidigt at meddele de oplysninger, banken anmoder om, eller som forsætligt eller ved grov uagtsomhed afgiver urigtige oplysninger. Der kan pålægges selskaber m.v. (juridiske personer) strafansvar efter reglerne i straffelovens 5. kapitel. Stk. 4. Banken kan videregive fortrolige statistiske oplysninger, i det omfang og med den detaljeringsgrad det er nødvendigt for udførelsen af pågældendes opgaver til følgende: 1) Det Europæiske System af Centralbanker. 2) European Systemic Risk Board. Stk. 5. oplysninger, der kan videregives efter stk. 4, er oplysninger på individniveau, der gør det muligt direkte eller indirekte at identificere de i stk. 2 nævnte personer m.v.",
      "valid_from": "2012-05-23",
      "valid_to": null
    }
  ],
  "definitions": []
}
