{
  "id": "2015:942",
  "type": "statute",
  "title": "Bekendtgørelse om plantesortsnavne",
  "short_name": "BEK H#LOKDOK04",
  "status": "in_force",
  "issued_date": "2015-08-11",
  "url": "https://www.retsinformation.dk/eli/lta/2015/942/xml",
  "description": "Retsinformation source. DocumentId=CK000063; AccessionNumber=B20150094205; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Den, der efter lov om plantenyheder har anmeldt en sort til optagelse i Plantenyhedsregisteret, skal snarest muligt og senest tre måneder efter en anmodning herom fra Plantenyhedsnævnet fremsende et forslag til sortsnavn, der opfylder betingelserne i § 2 for godkendelse. Stk. 2. Den, der efter bekendtgørelse om en fortegnelse over godkendte sorter af landbrugsplante- og grønsagsarter (sortslisten) har anmeldt en sort til optagelse på sortslisten skal snarest muligt og senest tre måneder efter en anmodning herom fra TystofteFonden fremsende et forslag til sortsnavn, der opfylder betingelserne i § 2 for godkendelse. Stk. 3. For så vidt angår bevaringssorter og hobbysorter skal det historisk kendte sortsnavn fremsendes til TystofteFonden til registrering senest i forbindelse med anmeldelse om optagelse på sortsliste. TystofteFonden kan registrere mere end én betegnelse for en sort, hvis alle de pågældende betegnelser er historisk kendte."
    },
    {
      "provision_ref": "2",
      "section": "2",
      "content": "§ 2. Sortsnavnet skal være egnet som generisk betegnelse for sorten og som identifikation af denne. Stk. 2. En sortsbetegnelse er egnet, hvis den opfylder betingelserne i Det Europæiske Fællesskabs rådsforordning (EF) nr. 2100/94 om EF-sortsbeskyttelse, artikel 63, og i kommissionsforordning (EF) nr. 637/2009 om gennemførelsesbestemmelser med hensyn til egnetheden af sortsbetegnelser for landbrugsplantearter og grøntsagsarter."
    },
    {
      "provision_ref": "3",
      "section": "3",
      "content": "§ 3. Forslag til sortsnavn kan afvises, 1) hvis navnet ikke opfylder betingelserne i § 2, 2) hvis en medlemsstat af Den Internationale Konvention om Beskyttelse af Plantenyheder (UPOV) meddeler, at navnet ikke vil kunne godkendes i denne stat, og, 3) for så vidt angår udenlandske sorter, hvis navnet er beskyttet her i landet efter anden lovgivning. Stk. 2. Afvises et forslag til sortsnavn, kan anmelderen foreslå et nyt navn inden for en frist på tre måneder."
    },
    {
      "provision_ref": "4",
      "section": "4",
      "content": "§ 4. Finder Plantenyhedsnævnet eller NaturErhvervstyrelsen, at det foreslåede sortsnavn opfylder betingelserne for godkendelse i § 2, godkendes og registreres navnet og offentliggøres i »Meddelelser fra Sortsafprøvningen«, senest i forbindelse med meddelelsen om registreringen af sorten."
    },
    {
      "provision_ref": "5",
      "section": "5",
      "content": "§ 5. Viser det sig efterfølgende, at sortsnavnet ikke opfylder betingelserne for godkendelse i § 2, kan godkendelsen tilbagekaldes, og det kan pålægges anmelderen inden for en frist på tre måneder at foreslå et nyt navn, der opfylder disse betingelser. Stk. 2. I en overgangsperiode fastsat af Plantenyhedsnævnet eller NaturErhvervstyrelsen kan det oprindelige navn benyttes som supplerende betegnelse sammen med det godkendte, nye sortsnavn. Efter udløbet af overgangsperioden må det oprindelige sortsnavn ikke benyttes."
    },
    {
      "provision_ref": "6",
      "section": "6",
      "content": "§ 6. Sortsnavnet skal anvendes ved salg, markedsføring eller anden omtale af sorten, også efter at registreringen af sorten er slettet. Ved salg skal sortsnavnet være angivet tydeligt og let læseligt. Stk. 2. Anvendes et varemærke, firmanavn eller lignende tillægsbetegnelse i forbindelse med sortsnavnet, skal sortsnavnet anføres, så det er let genkendeligt som sortsnavn. Tillægsbetegnelsen skal være anmeldt til Plantenyhedsnævnet eller NaturErhvervstyrelsen."
    },
    {
      "provision_ref": "7",
      "section": "7",
      "content": "§ 7. Overtrædelse af § 5, stk. 2, 2. pkt., og § 6 straffes med bøde. Stk. 2. Der kan pålægges selskaber m. v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "8",
      "section": "8",
      "content": "§ 8. Bekendtgørelsen træder i kraft den 15. august 2015 og har virkning fra den 1. juli 2015. Stk. 2. Bekendtgørelse nr. 1491 af 15. december 2010 om plantesortsnavne ophæves."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Den, der efter lov om plantenyheder har anmeldt en sort til optagelse i Plantenyhedsregisteret, skal snarest muligt og senest tre måneder efter en anmodning herom fra Plantenyhedsnævnet fremsende et forslag til sortsnavn, der opfylder betingelserne i § 2 for godkendelse. Stk. 2. Den, der efter bekendtgørelse om en fortegnelse over godkendte sorter af landbrugsplante- og grønsagsarter (sortslisten) har anmeldt en sort til optagelse på sortslisten skal snarest muligt og senest tre måneder efter en anmodning herom fra TystofteFonden fremsende et forslag til sortsnavn, der opfylder betingelserne i § 2 for godkendelse. Stk. 3. For så vidt angår bevaringssorter og hobbysorter skal det historisk kendte sortsnavn fremsendes til TystofteFonden til registrering senest i forbindelse med anmeldelse om optagelse på sortsliste. TystofteFonden kan registrere mere end én betegnelse for en sort, hvis alle de pågældende betegnelser er historisk kendte.",
      "valid_from": "2015-08-11",
      "valid_to": null
    },
    {
      "provision_ref": "2",
      "section": "2",
      "content": "§ 2. Sortsnavnet skal være egnet som generisk betegnelse for sorten og som identifikation af denne. Stk. 2. En sortsbetegnelse er egnet, hvis den opfylder betingelserne i Det Europæiske Fællesskabs rådsforordning (EF) nr. 2100/94 om EF-sortsbeskyttelse, artikel 63, og i kommissionsforordning (EF) nr. 637/2009 om gennemførelsesbestemmelser med hensyn til egnetheden af sortsbetegnelser for landbrugsplantearter og grøntsagsarter.",
      "valid_from": "2015-08-11",
      "valid_to": null
    },
    {
      "provision_ref": "3",
      "section": "3",
      "content": "§ 3. Forslag til sortsnavn kan afvises, 1) hvis navnet ikke opfylder betingelserne i § 2, 2) hvis en medlemsstat af Den Internationale Konvention om Beskyttelse af Plantenyheder (UPOV) meddeler, at navnet ikke vil kunne godkendes i denne stat, og, 3) for så vidt angår udenlandske sorter, hvis navnet er beskyttet her i landet efter anden lovgivning. Stk. 2. Afvises et forslag til sortsnavn, kan anmelderen foreslå et nyt navn inden for en frist på tre måneder.",
      "valid_from": "2015-08-11",
      "valid_to": null
    },
    {
      "provision_ref": "4",
      "section": "4",
      "content": "§ 4. Finder Plantenyhedsnævnet eller NaturErhvervstyrelsen, at det foreslåede sortsnavn opfylder betingelserne for godkendelse i § 2, godkendes og registreres navnet og offentliggøres i »Meddelelser fra Sortsafprøvningen«, senest i forbindelse med meddelelsen om registreringen af sorten.",
      "valid_from": "2015-08-11",
      "valid_to": null
    },
    {
      "provision_ref": "5",
      "section": "5",
      "content": "§ 5. Viser det sig efterfølgende, at sortsnavnet ikke opfylder betingelserne for godkendelse i § 2, kan godkendelsen tilbagekaldes, og det kan pålægges anmelderen inden for en frist på tre måneder at foreslå et nyt navn, der opfylder disse betingelser. Stk. 2. I en overgangsperiode fastsat af Plantenyhedsnævnet eller NaturErhvervstyrelsen kan det oprindelige navn benyttes som supplerende betegnelse sammen med det godkendte, nye sortsnavn. Efter udløbet af overgangsperioden må det oprindelige sortsnavn ikke benyttes.",
      "valid_from": "2015-08-11",
      "valid_to": null
    },
    {
      "provision_ref": "6",
      "section": "6",
      "content": "§ 6. Sortsnavnet skal anvendes ved salg, markedsføring eller anden omtale af sorten, også efter at registreringen af sorten er slettet. Ved salg skal sortsnavnet være angivet tydeligt og let læseligt. Stk. 2. Anvendes et varemærke, firmanavn eller lignende tillægsbetegnelse i forbindelse med sortsnavnet, skal sortsnavnet anføres, så det er let genkendeligt som sortsnavn. Tillægsbetegnelsen skal være anmeldt til Plantenyhedsnævnet eller NaturErhvervstyrelsen.",
      "valid_from": "2015-08-11",
      "valid_to": null
    },
    {
      "provision_ref": "7",
      "section": "7",
      "content": "§ 7. Overtrædelse af § 5, stk. 2, 2. pkt., og § 6 straffes med bøde. Stk. 2. Der kan pålægges selskaber m. v. (juridiske personer) strafansvar efter reglerne i straffelovens 5. kapitel.",
      "valid_from": "2015-08-11",
      "valid_to": null
    },
    {
      "provision_ref": "8",
      "section": "8",
      "content": "§ 8. Bekendtgørelsen træder i kraft den 15. august 2015 og har virkning fra den 1. juli 2015. Stk. 2. Bekendtgørelse nr. 1491 af 15. december 2010 om plantesortsnavne ophæves.",
      "valid_from": "2015-08-11",
      "valid_to": null
    }
  ],
  "definitions": []
}
