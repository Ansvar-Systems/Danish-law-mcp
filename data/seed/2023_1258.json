{
  "id": "2023:1258",
  "type": "statute",
  "title": "Bekendtgørelse om værdisikring af erstatning og kompensation til minkavlere med mink i 2020",
  "short_name": "BEK H#LOKDOK04",
  "status": "in_force",
  "issued_date": "2023-10-26",
  "url": "https://www.retsinformation.dk/eli/lta/2023/1258/xml",
  "description": "Retsinformation source. DocumentId=DC001309; AccessionNumber=B20230125805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen fastsætter regler om værdisikring af erstatning og kompensation, der er tildelt minkvirksomheder med egenproduktion af mink i 2020 efter bekendtgørelse om fuldstændig erstatning og kompensation til minkvirksomheder og fuldstændig kompensation til følgeerhverv til minkvirksomheder som følge af det midlertidige forbud mod hold af mink (nedlukningsbekendtgørelsen), bekendtgørelse om forhøjelse af forskud på erstatning og kompensation til minkvirksomheder med egenproduktion af mink i 2020 ved permanent nedlukning af minkvirksomhedens drift og bekendtgørelse om forenklet model for fuldstændig erstatning og kompensation til minkvirksomheder med egenproduktion af mink i 2020 ved permanent nedlukning af minkvirksomhedens drift (bekendtgørelse om forenklet model for erstatning)."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Minkvirksomhed med egenproduktion af mink i 2020: a) Enhver virksomhed ejet af en fysisk eller juridisk person, der har været i drift frem til den 4. november 2020, og som havde egenproduktion af mink i Danmark i 2020. b) Enhver virksomhed ejet af en fysisk eller juridisk person, som er ophørt i perioden fra den 15. juni 2020 til den 4. november 2020, og som havde egenproduktion af mink i Danmark i 2020."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Fødevarestyrelsen tildeler og udbetaler værdisikring af erstatningsbeløb, der er tildelt en minkvirksomhed med egenproduktion af mink i 2020 efter reglerne nævnt i § 1. Værdisikringen tildeles til minkvirksomheden, uanset om erstatnings- og kompensationsbeløb efter reglerne nævnt i § 1 er fordelt til andre. Værdisikringen fastsættes som en månedlig forrentning beregnet på grundlag af forbrugerprisindekset PRIS111 eller senere opdateringer af dette indeks med udgangspunkt i indekset for januar 2022, der beregningsteknisk sættes til indeks 100. Værdisikringen beregnes fra den 1. januar 2022 til og med det senest offentliggjorte forbrugerprisindeks opgjort på månedsbasis forud for afgørelsesdatoen. Erstatningsbeløb værdisikres ikke, hvis det beregnede indeks fra den 1. januar 2022 indtil seneste offentliggjorte forbrugerprisindeks forud for afgørelsesdatoen er under indeks 100. Stk. 2. Ved afgørelsesdatoen forstås: 1) Datoen for Fødevarestyrelsens første afgørelse om udbetaling af forhøjet forskudserstatning, jf. § 3, stk. 1, i bekendtgørelse om forhøjelse af forskud på nedlukningserstatning. 2) Datoen for Fødevarestyrelsens første afgørelse om udbetaling af erstatning efter den forenklede model, jf. § 3, stk. 1, i bekendtgørelse om forenklet model for erstatning. 3) Datoen for erstatnings- og taksationskommissionens første samlede afgørelse om udbetaling af nedlukningserstatning, jf. § 14, stk. 1, 1. pkt., i bekendtgørelse om erstatnings- og taksationskommissioner og overerstatnings- og taksationskommissioner til behandling af sager om erstatning og kompensation til minkvirksomheder og visse følgeerhverv (erstatnings- og taksationsbekendtgørelsen), jf. dog nr. 4. 4) Datoen for erstatnings- og taksationskommissionens udsendelse af meddelelse om sagens afslutning, hvis sagen om nedlukningserstatning afsluttes, som følge af at parterne tiltræder et forslag om erstatning, jf. erstatnings- og taksationsbekendtgørelsens § 13, stk. 6. Stk. 3. Følgende erstatningsbeløb udbetalt efter reglerne i § 1 værdisikres: 1) Forhøjet forskud på nedlukningserstatning: Erstatning fastsat i medfør af § 3, stk. 1, i bekendtgørelse om forhøjelse af forskud på nedlukningserstatning, fratrukket eventuel modregning efter § 10, stk. 2 og 3, i bekendtgørelse om forhøjelse af forskud på nedlukningserstatning. 2) Erstatning efter bekendtgørelse om forenklet model for erstatning: Erstatning fastsat i medfør af §§ 4-12, i bekendtgørelse om forenklet model for erstatning, fratrukket eventuel modregning efter §§ 20-21, i bekendtgørelse om forenklet model for erstatning. 3) Erstatning efter nedlukningsbekendtgørelsen: Erstatning fastsat i medfør af §§ 4-6, §§ 8-10 og § 12, i nedlukningsbekendtgørelsen, fratrukket eventuelt fradrag og modregning mv. efter nedlukningsbekendtgørelsens § 20, stk. 3, og §§ 26-27. Stk. 4. Hvis der træffes afgørelse eller afsiges dom, hvorefter den forhøjede forskudserstatning, erstatning efter den forenklede model eller nedlukningserstatning, jf. stk. 3, nr. 1-3, skal forhøjes, værdisikres forhøjelsen af erstatningen fra den 1. januar 2022 frem til og med det senest offentliggjorte forbrugerprisindeks forud for den første afgørelse, jf. stk. 2. Hvis der træffes afgørelse eller afsiges dom, hvorefter en af de nævnte erstatninger nedsættes, nedsættes værdisikringen tilsvarende, og differencen mellem den oprindeligt tildelte værdisikring og den nedsatte værdisikring tilbagebetales af minkvirksomheden, jf. § 8."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Tildeling af værdisikring af erstatning efter nedlukningsbekendtgørelsen forudsætter, at minkvirksomheden har indleveret et revisorpåtegnet oplysningsskema til erstatnings- og taksationskommissionen, jf. nedlukningsbekendtgørelsens § 18, stk. 1, senest den 1. april 2024."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Tildeling af værdisikring af erstatning efter bekendtgørelse om forenklet model for erstatning forudsætter, at minkvirksomheden har indleveret et revisorpåtegnet oplysningsskema til Fødevarestyrelsen, jf. § 15, stk. 1, i bekendtgørelse om forenklet model for erstatning, senest den 31. marts 2024."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Afgørelser truffet af Fødevarestyrelsen efter § 3 i denne bekendtgørelse kan ikke påklages til Miljø- og Fødevareklagenævnet eller anden administrativ myndighed."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Krav, der omfattes af lov om inddrivelse af gæld til det offentlige, modregnes ikke i udbetalinger efter denne bekendtgørelse."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Uretmæssigt modtagne beløb efter denne bekendtgørelse, herunder beløb modtaget i strid med artikel 107 og 108 i traktaten om Den Europæiske Unions funktionsmåde, skal tilbagebetales af virksomheden til Fødevarestyrelsen. Stk. 2. Beløb, der skal tilbagebetales efter stk. 1, tillægges rente beregnet fra udbetalingsdatoen. Renten fastsættes efter den metode for rentefastsættelse, der følger af kapitel V i Kommissionens forordning nr. 794/2004 af 21. april 2004 om gennemførelse af Rådets forordning (EU) 2015/1589 om fastlæggelse af regler for anvendelsen af artikel 108 i traktaten om Den Europæiske Unions funktionsmåde med senere ændringer."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Bekendtgørelsen træder i kraft den 31. oktober 2023. Stk. 2. Der kan først tildeles og udbetales værdisikring efter denne bekendtgørelse, når Europa-Kommissionen har truffet afgørelse enten om at godkende ordningen, eller at Kommissionens godkendelse ikke er nødvendig."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen fastsætter regler om værdisikring af erstatning og kompensation, der er tildelt minkvirksomheder med egenproduktion af mink i 2020 efter bekendtgørelse om fuldstændig erstatning og kompensation til minkvirksomheder og fuldstændig kompensation til følgeerhverv til minkvirksomheder som følge af det midlertidige forbud mod hold af mink (nedlukningsbekendtgørelsen), bekendtgørelse om forhøjelse af forskud på erstatning og kompensation til minkvirksomheder med egenproduktion af mink i 2020 ved permanent nedlukning af minkvirksomhedens drift og bekendtgørelse om forenklet model for fuldstændig erstatning og kompensation til minkvirksomheder med egenproduktion af mink i 2020 ved permanent nedlukning af minkvirksomhedens drift (bekendtgørelse om forenklet model for erstatning).",
      "valid_from": "2023-10-26",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Minkvirksomhed med egenproduktion af mink i 2020: a) Enhver virksomhed ejet af en fysisk eller juridisk person, der har været i drift frem til den 4. november 2020, og som havde egenproduktion af mink i Danmark i 2020. b) Enhver virksomhed ejet af en fysisk eller juridisk person, som er ophørt i perioden fra den 15. juni 2020 til den 4. november 2020, og som havde egenproduktion af mink i Danmark i 2020.",
      "valid_from": "2023-10-26",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Fødevarestyrelsen tildeler og udbetaler værdisikring af erstatningsbeløb, der er tildelt en minkvirksomhed med egenproduktion af mink i 2020 efter reglerne nævnt i § 1. Værdisikringen tildeles til minkvirksomheden, uanset om erstatnings- og kompensationsbeløb efter reglerne nævnt i § 1 er fordelt til andre. Værdisikringen fastsættes som en månedlig forrentning beregnet på grundlag af forbrugerprisindekset PRIS111 eller senere opdateringer af dette indeks med udgangspunkt i indekset for januar 2022, der beregningsteknisk sættes til indeks 100. Værdisikringen beregnes fra den 1. januar 2022 til og med det senest offentliggjorte forbrugerprisindeks opgjort på månedsbasis forud for afgørelsesdatoen. Erstatningsbeløb værdisikres ikke, hvis det beregnede indeks fra den 1. januar 2022 indtil seneste offentliggjorte forbrugerprisindeks forud for afgørelsesdatoen er under indeks 100. Stk. 2. Ved afgørelsesdatoen forstås: 1) Datoen for Fødevarestyrelsens første afgørelse om udbetaling af forhøjet forskudserstatning, jf. § 3, stk. 1, i bekendtgørelse om forhøjelse af forskud på nedlukningserstatning. 2) Datoen for Fødevarestyrelsens første afgørelse om udbetaling af erstatning efter den forenklede model, jf. § 3, stk. 1, i bekendtgørelse om forenklet model for erstatning. 3) Datoen for erstatnings- og taksationskommissionens første samlede afgørelse om udbetaling af nedlukningserstatning, jf. § 14, stk. 1, 1. pkt., i bekendtgørelse om erstatnings- og taksationskommissioner og overerstatnings- og taksationskommissioner til behandling af sager om erstatning og kompensation til minkvirksomheder og visse følgeerhverv (erstatnings- og taksationsbekendtgørelsen), jf. dog nr. 4. 4) Datoen for erstatnings- og taksationskommissionens udsendelse af meddelelse om sagens afslutning, hvis sagen om nedlukningserstatning afsluttes, som følge af at parterne tiltræder et forslag om erstatning, jf. erstatnings- og taksationsbekendtgørelsens § 13, stk. 6. Stk. 3. Følgende erstatningsbeløb udbetalt efter reglerne i § 1 værdisikres: 1) Forhøjet forskud på nedlukningserstatning: Erstatning fastsat i medfør af § 3, stk. 1, i bekendtgørelse om forhøjelse af forskud på nedlukningserstatning, fratrukket eventuel modregning efter § 10, stk. 2 og 3, i bekendtgørelse om forhøjelse af forskud på nedlukningserstatning. 2) Erstatning efter bekendtgørelse om forenklet model for erstatning: Erstatning fastsat i medfør af §§ 4-12, i bekendtgørelse om forenklet model for erstatning, fratrukket eventuel modregning efter §§ 20-21, i bekendtgørelse om forenklet model for erstatning. 3) Erstatning efter nedlukningsbekendtgørelsen: Erstatning fastsat i medfør af §§ 4-6, §§ 8-10 og § 12, i nedlukningsbekendtgørelsen, fratrukket eventuelt fradrag og modregning mv. efter nedlukningsbekendtgørelsens § 20, stk. 3, og §§ 26-27. Stk. 4. Hvis der træffes afgørelse eller afsiges dom, hvorefter den forhøjede forskudserstatning, erstatning efter den forenklede model eller nedlukningserstatning, jf. stk. 3, nr. 1-3, skal forhøjes, værdisikres forhøjelsen af erstatningen fra den 1. januar 2022 frem til og med det senest offentliggjorte forbrugerprisindeks forud for den første afgørelse, jf. stk. 2. Hvis der træffes afgørelse eller afsiges dom, hvorefter en af de nævnte erstatninger nedsættes, nedsættes værdisikringen tilsvarende, og differencen mellem den oprindeligt tildelte værdisikring og den nedsatte værdisikring tilbagebetales af minkvirksomheden, jf. § 8.",
      "valid_from": "2023-10-26",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Tildeling af værdisikring af erstatning efter nedlukningsbekendtgørelsen forudsætter, at minkvirksomheden har indleveret et revisorpåtegnet oplysningsskema til erstatnings- og taksationskommissionen, jf. nedlukningsbekendtgørelsens § 18, stk. 1, senest den 1. april 2024.",
      "valid_from": "2023-10-26",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Tildeling af værdisikring af erstatning efter bekendtgørelse om forenklet model for erstatning forudsætter, at minkvirksomheden har indleveret et revisorpåtegnet oplysningsskema til Fødevarestyrelsen, jf. § 15, stk. 1, i bekendtgørelse om forenklet model for erstatning, senest den 31. marts 2024.",
      "valid_from": "2023-10-26",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Afgørelser truffet af Fødevarestyrelsen efter § 3 i denne bekendtgørelse kan ikke påklages til Miljø- og Fødevareklagenævnet eller anden administrativ myndighed.",
      "valid_from": "2023-10-26",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Krav, der omfattes af lov om inddrivelse af gæld til det offentlige, modregnes ikke i udbetalinger efter denne bekendtgørelse.",
      "valid_from": "2023-10-26",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Uretmæssigt modtagne beløb efter denne bekendtgørelse, herunder beløb modtaget i strid med artikel 107 og 108 i traktaten om Den Europæiske Unions funktionsmåde, skal tilbagebetales af virksomheden til Fødevarestyrelsen. Stk. 2. Beløb, der skal tilbagebetales efter stk. 1, tillægges rente beregnet fra udbetalingsdatoen. Renten fastsættes efter den metode for rentefastsættelse, der følger af kapitel V i Kommissionens forordning nr. 794/2004 af 21. april 2004 om gennemførelse af Rådets forordning (EU) 2015/1589 om fastlæggelse af regler for anvendelsen af artikel 108 i traktaten om Den Europæiske Unions funktionsmåde med senere ændringer.",
      "valid_from": "2023-10-26",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Bekendtgørelsen træder i kraft den 31. oktober 2023. Stk. 2. Der kan først tildeles og udbetales værdisikring efter denne bekendtgørelse, når Europa-Kommissionen har truffet afgørelse enten om at godkende ordningen, eller at Kommissionens godkendelse ikke er nødvendig.",
      "valid_from": "2023-10-26",
      "valid_to": null
    }
  ],
  "definitions": []
}
