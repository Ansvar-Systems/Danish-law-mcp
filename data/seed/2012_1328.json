{
  "id": "2012:1328",
  "type": "statute",
  "title": "Bekendtgørelse om skibsassistentuddannelsens afslutningsmodul",
  "short_name": "BEK H#LOKDOK04",
  "status": "in_force",
  "issued_date": "2012-12-17",
  "url": "https://www.retsinformation.dk/eli/lta/2012/1328/xml",
  "description": "Retsinformation source. DocumentId=BR000150; AccessionNumber=B20120132805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Skibsassistentuddannelsens afslutningsmodul har til formål at give personer, der ønsker beskæftigelse inden for søfartsområdet, en teoretisk og praktisk faglig uddannelse, der gør dem i stand til at udføre forekommende praktisk arbejde inden for dæks- og maskinområdet på en sikkerhedsmæssig forsvarlig måde. Stk. 2. Skibsassistentuddannelsens afslutningsmodul skal opfylde kravene i den internationale konvention om uddannelse af søfarende, om sønæring og om vagthold med senere ændringer (STCW-konventionen), reglement VI/1 om grundlæggende sikkerhedsmæssig oplæring og de teoretiske elementer i reglement II/4 om vagthold. Stk. 3. Uddannelsens formål er endvidere på basis af grund- og afslutningsmodul samt den mellemliggende praktiske sejlads at give eleven uddannelse med henblik på opfyldelse af kravene i STCW-konventionens kapitel II/5 og III/5, begrænset til færdigheder baseret på normale driftstilstande og rutineopgaver i forbindelse med skibets drift samt at motivere til videreuddannelse inden for det maritime uddannelsessystem."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Skibsassistentuddannelsens afslutningsmodul er indplaceret på niveau 3 i den danske kvalifikationsramme for livslang læring. Stk. 2. Uddannelsen skal give eleverne redskaber til at udvikle sig i det forpligtende fællesskab, der nødvendigvis findes i en skibsbesætning."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Mål for læringsudbyttet omfatter den viden, de færdigheder og kompetencer, som en skibsassistent skal opnå på afslutningsmodul. Stk. 2. Læringsmål for viden er, at skibsassistenten med gennemført afslutningsmodul har 1) viden om skibes opbygning, indretning, maskineri og andet udstyr, 2) viden om skibets navigatoriske og maskintekniske arbejdsområder, 3) forståelse for betydningen af godt vedligeholdsarbejde om bord, 4) viden om forskellige risici ved arbejdets udførelse i forskellige typer skibe, således at ulykker og arbejdsskader kan undgås, 5) viden om transportprocesser og håndtering af last og 6) viden om entreprenørskab i form af grundlæggende begreber og inspiration til forbedring af eksisterende og udvikling af nye processer og arbejdsgange. Stk. 3. Læringsmål for færdigheder er, at skibsassistenten med gennemført afslutningsmodul kan 1) deltage aktivt i udvikling og bevarelse af et sikkert og sundt arbejdsmiljø, 2) selvstændigt udføre konkrete vedligeholdelses- og reparationsopgaver om bord i et skib, 3) anvende og vedligeholde redningsmidler, 4) udføre praktisk arbejde om bord med tovværk, wire og surringsgrej, 5) udføre arbejdet i overensstemmelse med fastsatte normer for kvalitet, 6) udføre praktisk brandbekæmpelse, 7) bidrage til forbedring af arbejdets udførelse og kvalitet og 8) anvende og kommunikere på et aktivt engelsk inden for de for professionen relevante områder. Stk. 4. Læringsmål for kompetencer er, at skibsassistenten med gennemført afslutningsmodul kan 1) indgå aktivt i samarbejdet omkring planlægning af arbejdsopgaver, 2) selvstændigt udføre praktiske opgaver i forbindelse med almindeligt skibsarbejde, herunder vedligeholdelsesarbejde, og 3) lede og udføre mindre transportprocesser ved håndtering af kraner mv. Stk. 5. Eleven skal efter endt uddannelse opfylde kravene i STCW-konventionen i overensstemmelse med Søfartsstyrelsens kvalifikationskrav herom, vedrørende 1) betjening af redningsbåde, -flåder og mand- over-bord både, jf. STCW-konventionens reglement VI/2, paragraf 1, 2) duelighedsbevis i motorpasning og 3) sikringsberedskab og særlige sikringsopgaver i skibe, jf. STCW-konventionens reglement VI/6, paragraf 4."
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Uddannelsen tilrettelægges med stigende sværhedsgrad og kompleksitet gennem forløbet. Stk. 2. Ny national og international viden og nye metoder, der er relevante for skibsassistenter, integreres i undervisningen. Stk. 3. Varierende undervisningsformer skal understøtte elevens udvikling af selvstændighed og samarbejdsevner samt evne til at tænke nyt. Stk. 4. Der er mulighed for at udbyde uddannelsen med modulopbygning. Stk. 5. Uddannelsen tilrettelægges med tværfaglige elementer, der simulerer situationer og aktiviteter, som skibsassistenten kan møde i sit arbejdsliv."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Uddannelsesinstitutionen er ansvarlig for gennemførelsen af uddannelsen i sin helhed, herunder for eventuel udlagt undervisning."
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Skibsassistentuddannelsens afslutningsmodul er normeret til 0,5 studenterårsværk, svarende til 30 point i European Credit Transfer System (ECTS-point)."
    },
    {
      "provision_ref": "5:7",
      "chapter": "5",
      "section": "7",
      "content": "§ 7. Uddannelsesinstitutionen optager elever på skibsassistentuddannelsens afslutningsmodul og sikrer, at de opfylder adgangskravene. Stk. 2. På afslutningsmodul kan optages personer, som efter at have gennemført grundmodul har udført tjeneste som ubefaren skibsassistent i søgående handelsskibe over 20 BT i mindst 6 måneder. Stk. 3. Adgang til uddannelsen til skibsassistent (afslutningsmodul) forudsætter, at ansøgeren 1) er i besiddelse af et gyldigt sundhedsbevis for søfarende og fiskere, 2) er skikket til udkig og 3) har et gyldigt vagtholdsbevis."
    },
    {
      "provision_ref": "6:8",
      "chapter": "6",
      "section": "8",
      "content": "§ 8. Uddannelsesinstitutionen fastsætter i en studieordning regler og vejledning for planlægning og gennemførelse af undervisningsforløb. Studieordningen skal indeholde en beskrivelse af, hvorledes uddannelsesinstitutionen i tilrettelæggelsen af uddannelsen opfylder kravene i kapitel 3 i denne bekendtgørelse, det i bilag 1 angivne indhold og kravene i STCW-konventionen. Stk. 2. I studieordningen fastsættes endvidere nærmere regler for 1) uddannelsens mål, 2) uddannelsens struktur og opbygning, herunder moduler og ECTS-point, 3) undervisnings- og samarbejdsformer, 4) samarbejde med erhverv og andre uddannelsesinstitutioner, 5) studieplaner, 6) eksaminer og anvendte bedømmelsesformer, 7) studieaktivitet, 8) merit, 9) orlov og 10) dispensation. Stk. 3. Det skal fremgå af studieordningen, at institutionen kan dispensere fra de regler i studieordningen, der alene er fastsat af institutionen selv. Stk. 4. Studieordningen og væsentlige ændringer heraf forudsættes udarbejdet med indhentning af inspiration fra erhvervets parter."
    },
    {
      "provision_ref": "6:9",
      "chapter": "6",
      "section": "9",
      "content": "§ 9. Studieordninger og væsentlige ændringer heraf træder i kraft ved et semesters begyndelse. Stk. 2. Studieordninger og væsentlige ændringer heraf skal indeholde overgangsregler. Stk. 3. Gældende studieordninger skal være tilgængelige på institutionens hjemmeside og dokumenteret i uddannelsesinstitutionens kvalitetsstyringssystem."
    },
    {
      "provision_ref": "7:10",
      "chapter": "7",
      "section": "10",
      "content": "§ 10. Eksaminer og bedømmelser behandles efter gældende bekendtgørelse om eksamens- og prøveafholdelse samt bedømmelse af deltagere ved de maritime uddannelser (eksamensbekendtgørelsen)."
    },
    {
      "provision_ref": "7:11",
      "chapter": "7",
      "section": "11",
      "content": "§ 11. Uddannelsesinstitutionen udsteder eksamensbevis, når eleven har gennemført skibsassistentuddannelsens afslutningsmodul. Stk. 2. Uddannelsesinstitutionen skal udstede kvalifikationsbevis, når en person har afsluttet skibsassistentuddannelsens afslutningsmodul og kan dokumentere at have erhvervet fartstid i handelsskibe, jf. gældende bekendtgørelse om kvalifikationskrav til søfarende og om sønæringsbeviser."
    },
    {
      "provision_ref": "8:12",
      "chapter": "8",
      "section": "12",
      "content": "§ 12. Underviserne skal samlet set have et kvalifikationsniveau, der ligger højere end afgangsniveauet for uddannelsen. Ved kvalifikationsniveau forstås ud over pædagogisk kompetence dokumenteret teoretisk, faglig og professionsmæssig kompetence. Stk. 2. Nye undervisere skal inden for de første 3 ansættelsesår gennemføre relevant pædagogisk voksenunderviseruddannelse svarende til 30 ECTS-point, der kan opnås ved en kombination af teoretisk undervisning og opfølgning på egen uddannelsesinstitution."
    },
    {
      "provision_ref": "9:13",
      "chapter": "9",
      "section": "13",
      "content": "§ 13. Uddannelsesinstitutionernes afgørelser i henhold til denne bekendtgørelse kan indbringes for Styrelsen for Videregående Uddannelser og Uddannelsesstøtte af den, som afgørelsen angår, jf. gældende bekendtgørelse om klager inden for lov om maritime uddannelser. Klagen indgives til uddannelsesinstitutionen, som videresender klagen til Styrelsen for Videregående Uddannelser og Uddannelsesstøtte ledsaget af en udtalelse. Uddannelsesinstitutionen skal give klageren lejlighed til inden for en frist på mindst 1 uge at kommentere udtalelsen. Den eventuelle kommentar fra klageren skal medsendes til Styrelsen for Videregående Uddannelser og Uddannelsesstøtte. Stk. 2. Fristen for at indgive klage efter stk. 1 er 2 uger fra den dag, afgørelsen er meddelt klageren. Stk. 3. De af Styrelsen for Videregående Uddannelser og Uddannelsesstøtte trufne afgørelser i henhold til denne bekendtgørelse kan ikke indbringes for højere administrativ myndighed."
    },
    {
      "provision_ref": "9:14",
      "chapter": "9",
      "section": "14",
      "content": "§ 14. Styrelsen for Videregående Uddannelser og Uddannelsesstøtte kan tillade fravigelse af bekendtgørelsen som led i forsøg. Samtidig fastsættes forsøgets varighed og rapporteringsform . Stk. 2. Styrelsen for Videregående Uddannelser og Uddannelsesstøtte kan dispensere fra bekendtgørelsen, når det findes begrundet i særlige forhold."
    },
    {
      "provision_ref": "10:15",
      "chapter": "10",
      "section": "15",
      "content": "§ 15. Bekendtgørelsen træder i kraft den 1. januar 2013. Stk. 2. Studerende, der har påbegyndt en uddannelse før den 31. december 2012, kan færdiggøre uddannelsen efter de hidtidige regler. Stk. 3. Uddannelsesinstitutionen tilrettelægger de nødvendige overgangsordninger for studerende som nævnt i stk. 2, der ønsker at afslutte uddannelsen efter reglerne i denne bekendtgørelse."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Skibsassistentuddannelsens afslutningsmodul har til formål at give personer, der ønsker beskæftigelse inden for søfartsområdet, en teoretisk og praktisk faglig uddannelse, der gør dem i stand til at udføre forekommende praktisk arbejde inden for dæks- og maskinområdet på en sikkerhedsmæssig forsvarlig måde. Stk. 2. Skibsassistentuddannelsens afslutningsmodul skal opfylde kravene i den internationale konvention om uddannelse af søfarende, om sønæring og om vagthold med senere ændringer (STCW-konventionen), reglement VI/1 om grundlæggende sikkerhedsmæssig oplæring og de teoretiske elementer i reglement II/4 om vagthold. Stk. 3. Uddannelsens formål er endvidere på basis af grund- og afslutningsmodul samt den mellemliggende praktiske sejlads at give eleven uddannelse med henblik på opfyldelse af kravene i STCW-konventionens kapitel II/5 og III/5, begrænset til færdigheder baseret på normale driftstilstande og rutineopgaver i forbindelse med skibets drift samt at motivere til videreuddannelse inden for det maritime uddannelsessystem.",
      "valid_from": "2012-12-17",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Skibsassistentuddannelsens afslutningsmodul er indplaceret på niveau 3 i den danske kvalifikationsramme for livslang læring. Stk. 2. Uddannelsen skal give eleverne redskaber til at udvikle sig i det forpligtende fællesskab, der nødvendigvis findes i en skibsbesætning.",
      "valid_from": "2012-12-17",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Mål for læringsudbyttet omfatter den viden, de færdigheder og kompetencer, som en skibsassistent skal opnå på afslutningsmodul. Stk. 2. Læringsmål for viden er, at skibsassistenten med gennemført afslutningsmodul har 1) viden om skibes opbygning, indretning, maskineri og andet udstyr, 2) viden om skibets navigatoriske og maskintekniske arbejdsområder, 3) forståelse for betydningen af godt vedligeholdsarbejde om bord, 4) viden om forskellige risici ved arbejdets udførelse i forskellige typer skibe, således at ulykker og arbejdsskader kan undgås, 5) viden om transportprocesser og håndtering af last og 6) viden om entreprenørskab i form af grundlæggende begreber og inspiration til forbedring af eksisterende og udvikling af nye processer og arbejdsgange. Stk. 3. Læringsmål for færdigheder er, at skibsassistenten med gennemført afslutningsmodul kan 1) deltage aktivt i udvikling og bevarelse af et sikkert og sundt arbejdsmiljø, 2) selvstændigt udføre konkrete vedligeholdelses- og reparationsopgaver om bord i et skib, 3) anvende og vedligeholde redningsmidler, 4) udføre praktisk arbejde om bord med tovværk, wire og surringsgrej, 5) udføre arbejdet i overensstemmelse med fastsatte normer for kvalitet, 6) udføre praktisk brandbekæmpelse, 7) bidrage til forbedring af arbejdets udførelse og kvalitet og 8) anvende og kommunikere på et aktivt engelsk inden for de for professionen relevante områder. Stk. 4. Læringsmål for kompetencer er, at skibsassistenten med gennemført afslutningsmodul kan 1) indgå aktivt i samarbejdet omkring planlægning af arbejdsopgaver, 2) selvstændigt udføre praktiske opgaver i forbindelse med almindeligt skibsarbejde, herunder vedligeholdelsesarbejde, og 3) lede og udføre mindre transportprocesser ved håndtering af kraner mv. Stk. 5. Eleven skal efter endt uddannelse opfylde kravene i STCW-konventionen i overensstemmelse med Søfartsstyrelsens kvalifikationskrav herom, vedrørende 1) betjening af redningsbåde, -flåder og mand- over-bord både, jf. STCW-konventionens reglement VI/2, paragraf 1, 2) duelighedsbevis i motorpasning og 3) sikringsberedskab og særlige sikringsopgaver i skibe, jf. STCW-konventionens reglement VI/6, paragraf 4.",
      "valid_from": "2012-12-17",
      "valid_to": null
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Uddannelsen tilrettelægges med stigende sværhedsgrad og kompleksitet gennem forløbet. Stk. 2. Ny national og international viden og nye metoder, der er relevante for skibsassistenter, integreres i undervisningen. Stk. 3. Varierende undervisningsformer skal understøtte elevens udvikling af selvstændighed og samarbejdsevner samt evne til at tænke nyt. Stk. 4. Der er mulighed for at udbyde uddannelsen med modulopbygning. Stk. 5. Uddannelsen tilrettelægges med tværfaglige elementer, der simulerer situationer og aktiviteter, som skibsassistenten kan møde i sit arbejdsliv.",
      "valid_from": "2012-12-17",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Uddannelsesinstitutionen er ansvarlig for gennemførelsen af uddannelsen i sin helhed, herunder for eventuel udlagt undervisning.",
      "valid_from": "2012-12-17",
      "valid_to": null
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Skibsassistentuddannelsens afslutningsmodul er normeret til 0,5 studenterårsværk, svarende til 30 point i European Credit Transfer System (ECTS-point).",
      "valid_from": "2012-12-17",
      "valid_to": null
    },
    {
      "provision_ref": "5:7",
      "chapter": "5",
      "section": "7",
      "content": "§ 7. Uddannelsesinstitutionen optager elever på skibsassistentuddannelsens afslutningsmodul og sikrer, at de opfylder adgangskravene. Stk. 2. På afslutningsmodul kan optages personer, som efter at have gennemført grundmodul har udført tjeneste som ubefaren skibsassistent i søgående handelsskibe over 20 BT i mindst 6 måneder. Stk. 3. Adgang til uddannelsen til skibsassistent (afslutningsmodul) forudsætter, at ansøgeren 1) er i besiddelse af et gyldigt sundhedsbevis for søfarende og fiskere, 2) er skikket til udkig og 3) har et gyldigt vagtholdsbevis.",
      "valid_from": "2012-12-17",
      "valid_to": null
    },
    {
      "provision_ref": "6:8",
      "chapter": "6",
      "section": "8",
      "content": "§ 8. Uddannelsesinstitutionen fastsætter i en studieordning regler og vejledning for planlægning og gennemførelse af undervisningsforløb. Studieordningen skal indeholde en beskrivelse af, hvorledes uddannelsesinstitutionen i tilrettelæggelsen af uddannelsen opfylder kravene i kapitel 3 i denne bekendtgørelse, det i bilag 1 angivne indhold og kravene i STCW-konventionen. Stk. 2. I studieordningen fastsættes endvidere nærmere regler for 1) uddannelsens mål, 2) uddannelsens struktur og opbygning, herunder moduler og ECTS-point, 3) undervisnings- og samarbejdsformer, 4) samarbejde med erhverv og andre uddannelsesinstitutioner, 5) studieplaner, 6) eksaminer og anvendte bedømmelsesformer, 7) studieaktivitet, 8) merit, 9) orlov og 10) dispensation. Stk. 3. Det skal fremgå af studieordningen, at institutionen kan dispensere fra de regler i studieordningen, der alene er fastsat af institutionen selv. Stk. 4. Studieordningen og væsentlige ændringer heraf forudsættes udarbejdet med indhentning af inspiration fra erhvervets parter.",
      "valid_from": "2012-12-17",
      "valid_to": null
    },
    {
      "provision_ref": "6:9",
      "chapter": "6",
      "section": "9",
      "content": "§ 9. Studieordninger og væsentlige ændringer heraf træder i kraft ved et semesters begyndelse. Stk. 2. Studieordninger og væsentlige ændringer heraf skal indeholde overgangsregler. Stk. 3. Gældende studieordninger skal være tilgængelige på institutionens hjemmeside og dokumenteret i uddannelsesinstitutionens kvalitetsstyringssystem.",
      "valid_from": "2012-12-17",
      "valid_to": null
    },
    {
      "provision_ref": "7:10",
      "chapter": "7",
      "section": "10",
      "content": "§ 10. Eksaminer og bedømmelser behandles efter gældende bekendtgørelse om eksamens- og prøveafholdelse samt bedømmelse af deltagere ved de maritime uddannelser (eksamensbekendtgørelsen).",
      "valid_from": "2012-12-17",
      "valid_to": null
    },
    {
      "provision_ref": "7:11",
      "chapter": "7",
      "section": "11",
      "content": "§ 11. Uddannelsesinstitutionen udsteder eksamensbevis, når eleven har gennemført skibsassistentuddannelsens afslutningsmodul. Stk. 2. Uddannelsesinstitutionen skal udstede kvalifikationsbevis, når en person har afsluttet skibsassistentuddannelsens afslutningsmodul og kan dokumentere at have erhvervet fartstid i handelsskibe, jf. gældende bekendtgørelse om kvalifikationskrav til søfarende og om sønæringsbeviser.",
      "valid_from": "2012-12-17",
      "valid_to": null
    },
    {
      "provision_ref": "8:12",
      "chapter": "8",
      "section": "12",
      "content": "§ 12. Underviserne skal samlet set have et kvalifikationsniveau, der ligger højere end afgangsniveauet for uddannelsen. Ved kvalifikationsniveau forstås ud over pædagogisk kompetence dokumenteret teoretisk, faglig og professionsmæssig kompetence. Stk. 2. Nye undervisere skal inden for de første 3 ansættelsesår gennemføre relevant pædagogisk voksenunderviseruddannelse svarende til 30 ECTS-point, der kan opnås ved en kombination af teoretisk undervisning og opfølgning på egen uddannelsesinstitution.",
      "valid_from": "2012-12-17",
      "valid_to": null
    },
    {
      "provision_ref": "9:13",
      "chapter": "9",
      "section": "13",
      "content": "§ 13. Uddannelsesinstitutionernes afgørelser i henhold til denne bekendtgørelse kan indbringes for Styrelsen for Videregående Uddannelser og Uddannelsesstøtte af den, som afgørelsen angår, jf. gældende bekendtgørelse om klager inden for lov om maritime uddannelser. Klagen indgives til uddannelsesinstitutionen, som videresender klagen til Styrelsen for Videregående Uddannelser og Uddannelsesstøtte ledsaget af en udtalelse. Uddannelsesinstitutionen skal give klageren lejlighed til inden for en frist på mindst 1 uge at kommentere udtalelsen. Den eventuelle kommentar fra klageren skal medsendes til Styrelsen for Videregående Uddannelser og Uddannelsesstøtte. Stk. 2. Fristen for at indgive klage efter stk. 1 er 2 uger fra den dag, afgørelsen er meddelt klageren. Stk. 3. De af Styrelsen for Videregående Uddannelser og Uddannelsesstøtte trufne afgørelser i henhold til denne bekendtgørelse kan ikke indbringes for højere administrativ myndighed.",
      "valid_from": "2012-12-17",
      "valid_to": null
    },
    {
      "provision_ref": "9:14",
      "chapter": "9",
      "section": "14",
      "content": "§ 14. Styrelsen for Videregående Uddannelser og Uddannelsesstøtte kan tillade fravigelse af bekendtgørelsen som led i forsøg. Samtidig fastsættes forsøgets varighed og rapporteringsform . Stk. 2. Styrelsen for Videregående Uddannelser og Uddannelsesstøtte kan dispensere fra bekendtgørelsen, når det findes begrundet i særlige forhold.",
      "valid_from": "2012-12-17",
      "valid_to": null
    },
    {
      "provision_ref": "10:15",
      "chapter": "10",
      "section": "15",
      "content": "§ 15. Bekendtgørelsen træder i kraft den 1. januar 2013. Stk. 2. Studerende, der har påbegyndt en uddannelse før den 31. december 2012, kan færdiggøre uddannelsen efter de hidtidige regler. Stk. 3. Uddannelsesinstitutionen tilrettelægger de nødvendige overgangsordninger for studerende som nævnt i stk. 2, der ønsker at afslutte uddannelsen efter reglerne i denne bekendtgørelse.",
      "valid_from": "2012-12-17",
      "valid_to": null
    }
  ],
  "definitions": [
    {
      "term": "kvalifikationsniveau",
      "definition": "ud over pædagogisk kompetence dokumenteret teoretisk, faglig og professionsmæssig kompetence",
      "source_provision": "8:12"
    }
  ]
}
