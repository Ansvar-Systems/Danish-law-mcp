{
  "id": "2012:1304",
  "type": "statute",
  "title": "Bekendtgørelse om vilkår for tilslutning til den statslige varslingstjeneste for internettrusler",
  "short_name": "BEK H#LOKDOK04",
  "status": "in_force",
  "issued_date": "2012-12-17",
  "url": "https://www.retsinformation.dk/eli/lta/2012/1304/xml",
  "description": "Retsinformation source. DocumentId=AG000517; AccessionNumber=B20120130405; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Kommuner, regioner samt private virksomheder, som beskæftiger sig med kritisk infrastruktur, kan efter anmodning blive tilsluttet den statslige varslingstjeneste for internettrusler (GovCERT) under de vilkår, der er fastsat i denne bekendtgørelse."
    },
    {
      "provision_ref": "2",
      "section": "2",
      "content": "§ 2. I denne bekendtgørelse forstås ved: 1) Kritisk infrastruktur: Begrebet omfatter i overensstemmelse med dets fortolkning på det beredskabsmæssige område de sektorer, der forestår vitale samfundsmæssige interesser, f.eks. finans-, energi- samt it- og telesektoren. 2) Tilsluttet: En myndighed eller virksomhed, jf. § 1, er tilsluttet GovCERT, når en tilslutningsaftale om opsætning af alarmenhed i Danmark og drift heraf er indgået. 3) Alarmenhed: En elektronisk enhed, der indgår i et sen­sornetværk, og som drives af GovCERT med henblik på at indsamle, registrere, analysere og opbevare data samt alarmere ved sikkerhedshændelser. Stk. 2. I det omfang denne bekendtgørelse refererer til begreber, som er defineret i lov om behandling af personoplysninger ved driften af den statslige varslingstjeneste for internettrusler m.v. og lov om behandling af personoplysninger, henvises til de i disse love fastlagte definitioner."
    },
    {
      "provision_ref": "3",
      "section": "3",
      "content": "§ 3. GovCERT ejer alarmenheden og er dataansvarlig for data, der behandles i forbindelse med driften af den."
    },
    {
      "provision_ref": "4",
      "section": "4",
      "content": "§ 4. Udgifter, der er forbundet med GovCERTs indkøb af henholdsvis alarmenheden og service heraf betales af den tilsluttede myndighed eller virksomhed, jf. § 1, i henhold til tilslutningsaftalen. Stk. 2. Den tilsluttede myndighed eller virksomhed, jf. § 1, betaler for årlige driftsudgifter: 82.360 kr. eksklusiv moms. Stk. 3. Tilsluttede myndigheder og virksomheder, jf. § 1, der er indgået i et testforløb om udvidelse af GovCERTs dækningsområde inden for perioden 2010-2012, skal, så længe de er tilsluttet GovCERT med den allerede opsatte alarmenhed, betale serviceudgifter, jf. stk. 1, samt de årlige driftsudgifter, jf. stk. 2. Stk. 4. En alarmenhed udskiftes som udgangspunkt til en ny, når den har fungeret i tre år fra opsætning. Stk. 5. Udskiftning til en ny alarmenhed kan udskydes, hvis GovCERT finder anledning dertil."
    },
    {
      "provision_ref": "5",
      "section": "5",
      "content": "§ 5. Den tilsluttede myndighed eller virksomhed, jf. § 1, skal sikre, at alarmenheden ikke beskadiges, fjernes eller tilgås uretmæssigt. Stk. 2. GovCERT kan til enhver tid anvise passende sikringsforanstaltninger til sikring af alarmenheden, jf. stk. 1. Stk. 3. Det er alene GovCERT, som må forestå opsætning, ændring i opsætning og nedtagning af en alarmenhed for en tilsluttet myndighed eller virksomhed, jf. § 1."
    },
    {
      "provision_ref": "6",
      "section": "6",
      "content": "§ 6. En tilsluttet myndighed eller virksomhed, jf. § 1, skal sikre, at GovCERT modtager relevante oplysninger om systemer og driftsorganisation for it-infrastrukturen, der er relevant for tilslutningen til GovCERT."
    },
    {
      "provision_ref": "7",
      "section": "7",
      "content": "§ 7. Bekendtgørelsen træder i kraft den 1. januar 2013."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Kommuner, regioner samt private virksomheder, som beskæftiger sig med kritisk infrastruktur, kan efter anmodning blive tilsluttet den statslige varslingstjeneste for internettrusler (GovCERT) under de vilkår, der er fastsat i denne bekendtgørelse.",
      "valid_from": "2012-12-17",
      "valid_to": null
    },
    {
      "provision_ref": "2",
      "section": "2",
      "content": "§ 2. I denne bekendtgørelse forstås ved: 1) Kritisk infrastruktur: Begrebet omfatter i overensstemmelse med dets fortolkning på det beredskabsmæssige område de sektorer, der forestår vitale samfundsmæssige interesser, f.eks. finans-, energi- samt it- og telesektoren. 2) Tilsluttet: En myndighed eller virksomhed, jf. § 1, er tilsluttet GovCERT, når en tilslutningsaftale om opsætning af alarmenhed i Danmark og drift heraf er indgået. 3) Alarmenhed: En elektronisk enhed, der indgår i et sen­sornetværk, og som drives af GovCERT med henblik på at indsamle, registrere, analysere og opbevare data samt alarmere ved sikkerhedshændelser. Stk. 2. I det omfang denne bekendtgørelse refererer til begreber, som er defineret i lov om behandling af personoplysninger ved driften af den statslige varslingstjeneste for internettrusler m.v. og lov om behandling af personoplysninger, henvises til de i disse love fastlagte definitioner.",
      "valid_from": "2012-12-17",
      "valid_to": null
    },
    {
      "provision_ref": "3",
      "section": "3",
      "content": "§ 3. GovCERT ejer alarmenheden og er dataansvarlig for data, der behandles i forbindelse med driften af den.",
      "valid_from": "2012-12-17",
      "valid_to": null
    },
    {
      "provision_ref": "4",
      "section": "4",
      "content": "§ 4. Udgifter, der er forbundet med GovCERTs indkøb af henholdsvis alarmenheden og service heraf betales af den tilsluttede myndighed eller virksomhed, jf. § 1, i henhold til tilslutningsaftalen. Stk. 2. Den tilsluttede myndighed eller virksomhed, jf. § 1, betaler for årlige driftsudgifter: 82.360 kr. eksklusiv moms. Stk. 3. Tilsluttede myndigheder og virksomheder, jf. § 1, der er indgået i et testforløb om udvidelse af GovCERTs dækningsområde inden for perioden 2010-2012, skal, så længe de er tilsluttet GovCERT med den allerede opsatte alarmenhed, betale serviceudgifter, jf. stk. 1, samt de årlige driftsudgifter, jf. stk. 2. Stk. 4. En alarmenhed udskiftes som udgangspunkt til en ny, når den har fungeret i tre år fra opsætning. Stk. 5. Udskiftning til en ny alarmenhed kan udskydes, hvis GovCERT finder anledning dertil.",
      "valid_from": "2012-12-17",
      "valid_to": null
    },
    {
      "provision_ref": "5",
      "section": "5",
      "content": "§ 5. Den tilsluttede myndighed eller virksomhed, jf. § 1, skal sikre, at alarmenheden ikke beskadiges, fjernes eller tilgås uretmæssigt. Stk. 2. GovCERT kan til enhver tid anvise passende sikringsforanstaltninger til sikring af alarmenheden, jf. stk. 1. Stk. 3. Det er alene GovCERT, som må forestå opsætning, ændring i opsætning og nedtagning af en alarmenhed for en tilsluttet myndighed eller virksomhed, jf. § 1.",
      "valid_from": "2012-12-17",
      "valid_to": null
    },
    {
      "provision_ref": "6",
      "section": "6",
      "content": "§ 6. En tilsluttet myndighed eller virksomhed, jf. § 1, skal sikre, at GovCERT modtager relevante oplysninger om systemer og driftsorganisation for it-infrastrukturen, der er relevant for tilslutningen til GovCERT.",
      "valid_from": "2012-12-17",
      "valid_to": null
    },
    {
      "provision_ref": "7",
      "section": "7",
      "content": "§ 7. Bekendtgørelsen træder i kraft den 1. januar 2013.",
      "valid_from": "2012-12-17",
      "valid_to": null
    }
  ],
  "definitions": []
}
