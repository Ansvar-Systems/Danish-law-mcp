{
  "id": "2021:1675",
  "type": "statute",
  "title": "Bekendtgørelse om kommunalbestyrelsernes opkrævning af tilbagebetalingskrav efter repatrieringsloven",
  "short_name": "BEK H#LOKDOK04",
  "status": "in_force",
  "issued_date": "2021-08-13",
  "url": "https://www.retsinformation.dk/eli/lta/2021/1675/xml",
  "description": "Retsinformation source. DocumentId=CS001104; AccessionNumber=B20210167505; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Kommunalbestyrelsen opkræver hjælp til repatriering, der som følge af fortrudt repatriering er tilbagebetalingspligtig i henhold til repatrieringsloven, efter reglerne i denne bekendtgørelse."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Ved skyldneren forstås den person, til hvem den tilbagebetalingspligtige hjælp til repatriering er udbetalt."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Den årlige nettoindkomst opgøres som fastsat i § 5, stk. 1, 1. pkt."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Kommunalbestyrelsen fastsætter en ordning om afdragsvis betaling eller yder henstand med betalingen, jf. §§ 5-7."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. For alle andre skyldnere end dem, der er nævnt i § 6, træffer kommunalbestyrelsen afgørelse om fastsættelse af afdragsordningen på grundlag af en beregnet betalingsevne, svarende til en procentdel (afdragsprocent) af skyldnerens årlige nettoindkomst opgjort som den årlige indkomst inklusive indtægter omfattet af § 17 i Skatteministeriets bekendtgørelse om inddrivelse af gæld til det offentlige, fratrukket arbejdsmarkedsbidrag, pensionsindbetalinger foretaget af en arbejdsgiver, ATP-bidrag, bidrag til den obligatoriske pensionsordning og skat. Det beløb, som afdrages årligt, fastsættes med udgangspunkt i tabellen, som fremgår af bilag 1, der reguleres årligt efter § 12. Stk. 2. Det månedlige beløb, som skal afdrages, svarer til den efter stk. 1 beregnede årlige betalingsevne delt med 12 og afrundet opad til nærmeste hele eller halve hundrede kroner. Stk. 3. Foreligger der ikke aktuelle indkomstoplysninger for de i stk. 1 nævnte skyldnere, fastsættes det månedlige afdrag til 50 kr. Stk. 4. Forældre til børn under 18 år betragtes som forsørgere."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Kommunalbestyrelsen træffer afgørelse om henstand til skyldnere, som ikke har en årlig nettoindkomst, der overstiger de minimumsgrænser for fastsættelse af afdragsordninger for henholdsvis personer med forsørgerpligt over for børn og personer uden forsørgerpligt over for børn, der er fastsat i § 5, stk. 1, jf. dog stk. 2. Stk. 2. Hvis en af de i stk. 1 nævnte skyldnere har meget beskedne udgifter til f.eks. bolig eller særligt høje skattefradrag, kan kommunalbestyrelsen træffe afgørelse om opkrævning af et månedligt beløb, der fastsættes under hensyn til disse særlige omstændigheder."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Er der fastsat en afdragsordning efter § 5 eller § 6, stk. 2, og kommer skyldneren senere i en situation som nævnt i § 6, stk. 1, træffer kommunalbestyrelsen afgørelse om, at afdragsordningen stilles i bero."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Et tilbagebetalingskrav bortfalder, når der er gået 3 år fra det tidligste tidspunkt, til hvilket kommunalbestyrelsen kunne kræve at få fordringen opfyldt, uden at der efter reglerne i § 5 og § 6, stk. 2, har været økonomisk mulighed for at gennemføre kravet. Stk. 2. Har der i perioder været betalt af på gælden efter reglerne i § 5 eller § 6, stk. 2, men har kommunalbestyrelsen på et tidspunkt, hvor der er gået mindst 3 år fra det tidligste tidspunkt, til hvilket kommunalbestyrelsen kunne kræve at få fordringen opfyldt, ydet henstand efter reglen i § 7, jf. § 6, stk. 1, bortfalder restkravet."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Overholder en skyldner trods påkrav ikke en afdragsordning, anses afdragsordningen for bortfaldet og hele gælden for forfalden. Kommunalbestyrelsen overdrager kravet til restanceinddrivelsesmyndigheden, jf. lov om inddrivelse af gæld til det offentlige, med henblik på inddrivelse."
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Klager over kommunalbestyrelsens afgørelser efter denne bekendtgørelse kan indbringes for Ankestyrelsen. Klagen behandles efter reglerne i kapitel 10 i lov om retssikkerhed og administration på det sociale område."
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Hvis kommunalbestyrelsen har anmeldt et tilbagebetalingskrav fuldt ud til refusion, skal tilbagebetalinger fra skyldneren, når de indgår til kommunalbestyrelsen, føres til fradrag i den løbende opgørelse af de refusionsberettigende udgifter, jf. bekendtgørelse om statsrefusion og tilskud, samt regnskabsaflæggelse og revision på bl.a. Beskæftigelsesministeriets område. Det samme gælder, når kommunalbestyrelsen modtager afdrag fra restanceinddrivelsesmyndigheden."
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Beløbene i § 5, stk. 1, reguleres hvert år pr. 1. januar med 2,0 pct. tillagt eller fratrukket tilpasningsprocenten for det pågældende finansår, jf. lov om satsreguleringsprocent. De regulerede beløb afrundes opad til det nærmeste hele kronebeløb, der kan deles med 10. Reguleringen sker på grundlag af de på reguleringstidspunktet gældende beløb før afrunding. Den årlige regulering sker første gang med virkning fra den 1. januar 2022. De regulerede beløb offentliggøres af Udlændinge- og Integrationsministeriet."
    },
    {
      "provision_ref": "6:13",
      "chapter": "6",
      "section": "13",
      "content": "§ 13. Bekendtgørelsen træder i kraft den 15. august 2021."
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Bekendtgørelsen har virkning for krav om tilbagebetalingspligtig hjælp til repatriering, som er under opkrævning eller inddrivelse den 15. august 2021 eller senere. Stk. 2. Afdragsordninger, som kommunalbestyrelsen har fastsat forud for den 15. august 2021, videreføres, indtil gælden er betalt, eller indtil skyldneren ikke længere overholder ordningen. I sidstnævnte tilfælde skal kommunalbestyrelsen vurdere, om der er grundlag for at yde henstand eller tillade en anden afdragsordning efter reglerne i bekendtgørelsens §§ 5-7. Er dette ikke tilfældet, overdrages kravet til restanceinddrivelsesmyndigheden efter reglerne i bekendtgørelsens kapitel 4. Stk. 3. Er skyldneren ydet henstand forud for den 15. august 2021 efter reglerne i Beskæftigelsesministeriets bekendtgørelse om kommunernes opkrævning af tilbagebetalingskrav efter lov om aktiv socialpolitik, lov om kontantydelse, § 125 i lov om aktiv beskæftigelsesindsats, lov om en midlertidig jobpræmie til langtidsledige m.v., lov om en skattefri seniorpræmie og lov om et midlertidigt børnetilskud til visse forsørgere, og bliver kommunalbestyrelsen bekendt med væsentligt forbedrede forhold hos skyldneren, der medfører, at opkrævningen kan genoptages i medfør af nærværende bekendtgørelse, finder denne tilsvarende anvendelse."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Kommunalbestyrelsen opkræver hjælp til repatriering, der som følge af fortrudt repatriering er tilbagebetalingspligtig i henhold til repatrieringsloven, efter reglerne i denne bekendtgørelse.",
      "valid_from": "2021-08-13",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Ved skyldneren forstås den person, til hvem den tilbagebetalingspligtige hjælp til repatriering er udbetalt.",
      "valid_from": "2021-08-13",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Den årlige nettoindkomst opgøres som fastsat i § 5, stk. 1, 1. pkt.",
      "valid_from": "2021-08-13",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Kommunalbestyrelsen fastsætter en ordning om afdragsvis betaling eller yder henstand med betalingen, jf. §§ 5-7.",
      "valid_from": "2021-08-13",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. For alle andre skyldnere end dem, der er nævnt i § 6, træffer kommunalbestyrelsen afgørelse om fastsættelse af afdragsordningen på grundlag af en beregnet betalingsevne, svarende til en procentdel (afdragsprocent) af skyldnerens årlige nettoindkomst opgjort som den årlige indkomst inklusive indtægter omfattet af § 17 i Skatteministeriets bekendtgørelse om inddrivelse af gæld til det offentlige, fratrukket arbejdsmarkedsbidrag, pensionsindbetalinger foretaget af en arbejdsgiver, ATP-bidrag, bidrag til den obligatoriske pensionsordning og skat. Det beløb, som afdrages årligt, fastsættes med udgangspunkt i tabellen, som fremgår af bilag 1, der reguleres årligt efter § 12. Stk. 2. Det månedlige beløb, som skal afdrages, svarer til den efter stk. 1 beregnede årlige betalingsevne delt med 12 og afrundet opad til nærmeste hele eller halve hundrede kroner. Stk. 3. Foreligger der ikke aktuelle indkomstoplysninger for de i stk. 1 nævnte skyldnere, fastsættes det månedlige afdrag til 50 kr. Stk. 4. Forældre til børn under 18 år betragtes som forsørgere.",
      "valid_from": "2021-08-13",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Kommunalbestyrelsen træffer afgørelse om henstand til skyldnere, som ikke har en årlig nettoindkomst, der overstiger de minimumsgrænser for fastsættelse af afdragsordninger for henholdsvis personer med forsørgerpligt over for børn og personer uden forsørgerpligt over for børn, der er fastsat i § 5, stk. 1, jf. dog stk. 2. Stk. 2. Hvis en af de i stk. 1 nævnte skyldnere har meget beskedne udgifter til f.eks. bolig eller særligt høje skattefradrag, kan kommunalbestyrelsen træffe afgørelse om opkrævning af et månedligt beløb, der fastsættes under hensyn til disse særlige omstændigheder.",
      "valid_from": "2021-08-13",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Er der fastsat en afdragsordning efter § 5 eller § 6, stk. 2, og kommer skyldneren senere i en situation som nævnt i § 6, stk. 1, træffer kommunalbestyrelsen afgørelse om, at afdragsordningen stilles i bero.",
      "valid_from": "2021-08-13",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Et tilbagebetalingskrav bortfalder, når der er gået 3 år fra det tidligste tidspunkt, til hvilket kommunalbestyrelsen kunne kræve at få fordringen opfyldt, uden at der efter reglerne i § 5 og § 6, stk. 2, har været økonomisk mulighed for at gennemføre kravet. Stk. 2. Har der i perioder været betalt af på gælden efter reglerne i § 5 eller § 6, stk. 2, men har kommunalbestyrelsen på et tidspunkt, hvor der er gået mindst 3 år fra det tidligste tidspunkt, til hvilket kommunalbestyrelsen kunne kræve at få fordringen opfyldt, ydet henstand efter reglen i § 7, jf. § 6, stk. 1, bortfalder restkravet.",
      "valid_from": "2021-08-13",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Overholder en skyldner trods påkrav ikke en afdragsordning, anses afdragsordningen for bortfaldet og hele gælden for forfalden. Kommunalbestyrelsen overdrager kravet til restanceinddrivelsesmyndigheden, jf. lov om inddrivelse af gæld til det offentlige, med henblik på inddrivelse.",
      "valid_from": "2021-08-13",
      "valid_to": null
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Klager over kommunalbestyrelsens afgørelser efter denne bekendtgørelse kan indbringes for Ankestyrelsen. Klagen behandles efter reglerne i kapitel 10 i lov om retssikkerhed og administration på det sociale område.",
      "valid_from": "2021-08-13",
      "valid_to": null
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Hvis kommunalbestyrelsen har anmeldt et tilbagebetalingskrav fuldt ud til refusion, skal tilbagebetalinger fra skyldneren, når de indgår til kommunalbestyrelsen, føres til fradrag i den løbende opgørelse af de refusionsberettigende udgifter, jf. bekendtgørelse om statsrefusion og tilskud, samt regnskabsaflæggelse og revision på bl.a. Beskæftigelsesministeriets område. Det samme gælder, når kommunalbestyrelsen modtager afdrag fra restanceinddrivelsesmyndigheden.",
      "valid_from": "2021-08-13",
      "valid_to": null
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Beløbene i § 5, stk. 1, reguleres hvert år pr. 1. januar med 2,0 pct. tillagt eller fratrukket tilpasningsprocenten for det pågældende finansår, jf. lov om satsreguleringsprocent. De regulerede beløb afrundes opad til det nærmeste hele kronebeløb, der kan deles med 10. Reguleringen sker på grundlag af de på reguleringstidspunktet gældende beløb før afrunding. Den årlige regulering sker første gang med virkning fra den 1. januar 2022. De regulerede beløb offentliggøres af Udlændinge- og Integrationsministeriet.",
      "valid_from": "2021-08-13",
      "valid_to": null
    },
    {
      "provision_ref": "6:13",
      "chapter": "6",
      "section": "13",
      "content": "§ 13. Bekendtgørelsen træder i kraft den 15. august 2021.",
      "valid_from": "2021-08-13",
      "valid_to": null
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Bekendtgørelsen har virkning for krav om tilbagebetalingspligtig hjælp til repatriering, som er under opkrævning eller inddrivelse den 15. august 2021 eller senere. Stk. 2. Afdragsordninger, som kommunalbestyrelsen har fastsat forud for den 15. august 2021, videreføres, indtil gælden er betalt, eller indtil skyldneren ikke længere overholder ordningen. I sidstnævnte tilfælde skal kommunalbestyrelsen vurdere, om der er grundlag for at yde henstand eller tillade en anden afdragsordning efter reglerne i bekendtgørelsens §§ 5-7. Er dette ikke tilfældet, overdrages kravet til restanceinddrivelsesmyndigheden efter reglerne i bekendtgørelsens kapitel 4. Stk. 3. Er skyldneren ydet henstand forud for den 15. august 2021 efter reglerne i Beskæftigelsesministeriets bekendtgørelse om kommunernes opkrævning af tilbagebetalingskrav efter lov om aktiv socialpolitik, lov om kontantydelse, § 125 i lov om aktiv beskæftigelsesindsats, lov om en midlertidig jobpræmie til langtidsledige m.v., lov om en skattefri seniorpræmie og lov om et midlertidigt børnetilskud til visse forsørgere, og bliver kommunalbestyrelsen bekendt med væsentligt forbedrede forhold hos skyldneren, der medfører, at opkrævningen kan genoptages i medfør af nærværende bekendtgørelse, finder denne tilsvarende anvendelse.",
      "valid_from": "2021-08-13",
      "valid_to": null
    }
  ],
  "definitions": [
    {
      "term": "skyldneren",
      "definition": "den person, til hvem den tilbagebetalingspligtige hjælp til repatriering er udbetalt",
      "source_provision": "1:2"
    }
  ]
}
