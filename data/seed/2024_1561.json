{
  "id": "2024:1561",
  "type": "statute",
  "title": "Bekendtgørelse om apotekernes åbningstid og vagttjeneste",
  "short_name": "BEK H#LOKDOK04",
  "status": "in_force",
  "issued_date": "2024-12-09",
  "url": "https://www.retsinformation.dk/eli/lta/2024/1561/xml",
  "description": "Retsinformation source. DocumentId=DI001338; AccessionNumber=B20240156105; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Apoteker, apoteksfilialer og apoteksudsalg kan holde åbent som fastsat i lov nr. 515 af 30. april 2019 om detailsalg fra butikker m.v. med senere ændringer. Stk. 2. Apoteker, som er beliggende i byer med 50.000 indbyggere eller derover, skal holde åbent minimum 45 timer om ugen, fordelt på ugedagene mandag til lørdag, hvoraf minimum 3 timer skal placeres på lørdage. Stk. 3. Apoteker, som er beliggende i byer med færre end 50.000 indbyggere, samt apoteksfilialer, skal holde åbent minimum 42 timer om ugen, fordelt på ugedagene mandag til lørdag, hvoraf minimum 3 timer skal placeres på lørdage. Stk. 4. Apoteker, som alene driver apoteksvirksomhed online (online-apoteker), skal stille tilbud om umiddelbar information og vejledning til rådighed for borgerne minimum 45 timer om ugen fordelt på ugedagene mandag til lørdag, hvoraf minimum 3 timer skal placeres på lørdage. Stk. 5. Apoteksudsalg skal holde åbent minimum 37 timer om ugen. Stk. 6. Nytårsaftensdag skal apoteker og apoteksfilialer holde åbent minimum 4 timer, hvis nytårsaftensdag falder på en hverdag. Hvis nytårsaftensdag falder på en lørdag, skal apoteker og apoteksfilialer holde åbent minimum 3 timer. Stk. 7. Apoteker, apoteksfilialer og apoteksudsalg skal ved indgangen og på et netsted angive, hvornår apoteket og dets eventuelle enheder holder åbent i henhold til § 1, stk. 1-6. Stk. 8. Det skal være muligt at komme i telefonisk kontakt med apoteker, apoteksfilialer og apoteksudsalg i hele åbningstiden."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Lægemiddelstyrelsen indkalder ved et opslag på styrelsens hjemmeside ansøgninger fra apotekere om varetagelse af vagttjeneste. Stk. 2. Apotekere kan ansøge Lægemiddelstyrelsen om tildeling af vagttjeneste på et apotek eller en apoteksfilial. Apotekere med apoteker og/eller apoteksfilialer i samme byområde kan ansøge om tilladelse til at dele vagttjenesten imellem sig. Stk. 3. Lægemiddelstyrelsen træffer efter indstilling fra regionsrådene beslutning om tildeling af vagttjenesten på apoteker og apoteksfilialer. Den endelige fordeling af vagttjenesten fastsættes af Lægemiddelstyrelsen og afhænger af antallet af ansøgninger til de enkelte lister, jf. § 3, og den geografiske fordeling af ansøgningerne. Stk. 4. Lægemiddelstyrelsen kan, jf. apotekerlovens § 7, stk. 3, give en apoteker påbud om varetagelse af en vagttjeneste på et apotek eller en apoteksfilial. Lægemiddelstyrelsen kan påbyde flere apotekere med apoteker og/eller apoteksfilialer i samme by at dele vagttjenesten imellem sig. Stk. 5. En vagttjeneste, herunder påbud om vagttjeneste, gives for 5 år ad gangen, jf. dog stk. 6. Stk. 6. En vagttjeneste kan gives for en kortere periode end fem år frem til næste femårige vagtperiode, herunder f.eks. hvis varetagelsen af vagttjenesten er en følge af en lægemiddelforsyningsstruktursag, hvor et apotek, der varetager en vagttjeneste, er blevet lukket eller omdannet til en påbudt apoteksfilial. Stk. 7. Apoteker og apoteksfilialer, som deler en vagttjeneste, jf. stk. 2, 2. pkt. eller stk. 4, 2. pkt. skal på et netsted og på infoskærme eller ved skriftligt opslag på apoteket informere borgerne om, hvilket apotek, de deler vagttjenesten med, samt fordelingen af åbningstiderne mellem apotekerne."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Apoteker og apoteksfilialer kan varetage vagttjeneste efter følgende lister: 1) Liste A vagttjeneste, der har åbent kl. 06.00-24.00 alle årets dage. 2) Liste B vagttjeneste, der har åbent kl. 08.00-21.00 alle hverdage, lørdage kl. 08.00-09.00 og kl. 18.00-21.00, og søn- og lukkedage kl. 10.00-15.00. 3) Liste C vagttjeneste, der har åbent kl. 08.00-19.00 alle hverdage, lørdage kl. 08.00-09.00 og kl. 16.00-18.00, og søn- og lukkedage kl. 10.00-13.00. 4) Det nationale døgnvagtsapotek i København, der har åbent hele døgnet alle dage om året. Stk. 2. Udover de vagttjenester, der er angivet i stk. 1, nr. 1-4, kan Lægemiddelstyrelsen undtagelsesvist, når der foreligger særlige forhold, tildele eller påbyde en apoteker en vagttjeneste efter følgende lister: 1) Liste AX vagttjeneste, der har åbent kl. 08.00-21.00 alle hverdage, lørdage kl. 08.00-21.00, og søn- og lukkedage kl. 10-18.00. 2) Liste BX vagttjeneste, der har åbent kl. 08.00-20.00 alle hverdage, lørdage kl. 08.00-09.00 og kl. 16.00-18.00, og søn-og lukkedage kl. 10.00-14.00. 3) Liste CX vagttjeneste, der har åbent søn- og lukkedage kl. 10.00-13.00. Stk. 3. Apoteker og apoteksfilialer, som varetager vagttjeneste, samt det nationale døgnvagtsapotek i København vil blive offentliggjort på Lægemiddelstyrelsens hjemmeside. Stk. 4. Apoteker og apoteksfilialer, som varetager vagttjeneste, skal i tidsrummet angivet for den pågældende vagttjeneste, lade lægemidler udbringe vederlagsfrit til borgerne, hvor en læge tilknyttet de regionale akut- og vagtlægefunktioner ordinerer udbringning på baggrund af borgerens behandlingsbehov eller sygdomstilstand. Læger, tilknyttet de regionale akut- og vagtlægefunktioner, kontakter telefonisk apoteket eller apoteksfilialen, som varetager vagttjeneste med besked om ekspedition af recept og udbringning. Stk. 5. Det nationale døgnvagtsapotek, jf. stk. 1, nr. 4, skal lade lægemidler udbringe vederlagsfrit til borgerne, hvor en læge tilknyttet de regionale akut- og vagtlægefunktioner ordinerer udbringning på baggrund af borgerens behandlingsbehov eller sygdomstilstand, jf. stk. 4, i tidsrummet kl. 06.00-24.00. Stk. 6. Nytårsaftensdag skal apoteker og apoteksfilialer, der varetager vagttjeneste efter liste B, BX eller C, holde åbent minimum 6 timer."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Ved apoteker og apoteksfilialers varetagelse af vagttjeneste skal apoteket eller apoteksfilialen bemandes således: 1) Apoteker og apoteksfilialer med en vagttjeneste efter liste A og AX skal bemandes af en farmaceut i hele vagttjenestens åbningstid med adgang til en behandlerfarmaceut. Farmaceuten skal, hvis der er indgået konkret aftale herom, varetage en bagvagtsfunktion for apoteker og apoteksfilialer med en vagttjeneste efter liste B, BX, C og CX (såfremt de er uden farmaceutbemanding). 2) Apoteker og apoteksfilialer med en vagttjeneste efter liste B og BX skal bemandes af en farmakonom eller en farmaceut i hele vagttjenestens åbningstid med adgang til en behandlerfarmaceut. 3) Apoteker og apoteksfilialer med en vagttjeneste efter liste C og CX skal varetages af en farmakonom eller en farmaceut i hele vagttjenesten åbningstid med adgang til en behandlerfarmaceut. 4) Det nationale døgnvagtsapotek i København skal bemandes af en farmaceut i hele vagttjenestens åbningstid med adgang til en behandlerfarmaceut. Farmaceuten skal, hvis der er indgået en konkret aftale herom, varetage en bagvagtsfunktion for apoteker og apoteksfilialer med en vagttjeneste efter liste B, BX, C og CX, såfremt de er uden farmaceutbemanding samt i forhold til spørgsmål fra akut- og vagtlægefunktionen. Stk. 2. Ved varetagelse af vagttjeneste efter liste B, BX, C og CX skal apoteket, hvis det ikke er bemandet af en farmaceut, indgå en aftale om bagvagt med et liste A eller AX apotek. Stk. 3. Hvis apoteket eller apoteksfilialen er bemandet af en farmakonom, skal apotekeren sikre, at en farmaceut kan kontaktes i hele vagttjenesten i tilfælde af tvivlsspørgsmål, og at der er adgang til en behandlerfarmaceut. Stk. 4. Apotekeren skal sikre sig, at der foreligger en skriftlig instruks, der beskriver, i hvilke situationer en farmaceut skal kontaktes, jf. stk. 3."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Apoteker og apoteksfilialer, som varetager vagttjeneste, skal ved indgangen angive, i hvilket tidsrum apoteket eller apoteksfilialen varetager vagttjenesten, og hvor det nærmeste apotek eller den nærmeste apoteksfilial med en længere vagtperiode er beliggende. Stk. 2. Apoteker og apoteksfilialer, som ikke varetager vagttjeneste, skal ved indgangen være forsynet med oplysninger om, hvor det nærmeste apotek eller den nærmeste apoteksfilial, der varetager vagttjeneste, er beliggende."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Lægemiddelstyrelsen kan dispensere fra § 1, stk. 3, på baggrund af et apoteks eller en apoteksfilials begrænsede aktivitet. Ved begrænset aktivitet forstås en årlig omsætning på mindre end 15 mio. kr. eller færre end 80.000 receptekspeditioner det seneste regnskabsår. Stk. 2. En dispensation, der meddeles i medfør af stk. 1, meddeles for 2 år ad gangen. Stk. 3. Lægemiddelstyrelsen kan endvidere i særlige tilfælde, herunder f.eks. ved ombygning eller modernisering af et apotek dispensere fra de angivne minimumsåbningstider i § 1, stk. 1-6. Stk. 4. Lægemiddelstyrelsen kan fastsætte nærmere vilkår for en meddelt dispensation."
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Med bøde straffes den, der overtræder § 1, stk. 2-8, § 3, stk. 1, 2 og 4-6, § 4 eller § 5. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Bekendtgørelsen træder i kraft den 1. januar 2025. Stk. 2. Bekendtgørelse nr. 1691 af 18. december 2018 om apotekernes åbningstid og vagttjeneste ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Apoteker, apoteksfilialer og apoteksudsalg kan holde åbent som fastsat i lov nr. 515 af 30. april 2019 om detailsalg fra butikker m.v. med senere ændringer. Stk. 2. Apoteker, som er beliggende i byer med 50.000 indbyggere eller derover, skal holde åbent minimum 45 timer om ugen, fordelt på ugedagene mandag til lørdag, hvoraf minimum 3 timer skal placeres på lørdage. Stk. 3. Apoteker, som er beliggende i byer med færre end 50.000 indbyggere, samt apoteksfilialer, skal holde åbent minimum 42 timer om ugen, fordelt på ugedagene mandag til lørdag, hvoraf minimum 3 timer skal placeres på lørdage. Stk. 4. Apoteker, som alene driver apoteksvirksomhed online (online-apoteker), skal stille tilbud om umiddelbar information og vejledning til rådighed for borgerne minimum 45 timer om ugen fordelt på ugedagene mandag til lørdag, hvoraf minimum 3 timer skal placeres på lørdage. Stk. 5. Apoteksudsalg skal holde åbent minimum 37 timer om ugen. Stk. 6. Nytårsaftensdag skal apoteker og apoteksfilialer holde åbent minimum 4 timer, hvis nytårsaftensdag falder på en hverdag. Hvis nytårsaftensdag falder på en lørdag, skal apoteker og apoteksfilialer holde åbent minimum 3 timer. Stk. 7. Apoteker, apoteksfilialer og apoteksudsalg skal ved indgangen og på et netsted angive, hvornår apoteket og dets eventuelle enheder holder åbent i henhold til § 1, stk. 1-6. Stk. 8. Det skal være muligt at komme i telefonisk kontakt med apoteker, apoteksfilialer og apoteksudsalg i hele åbningstiden.",
      "valid_from": "2024-12-09",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Lægemiddelstyrelsen indkalder ved et opslag på styrelsens hjemmeside ansøgninger fra apotekere om varetagelse af vagttjeneste. Stk. 2. Apotekere kan ansøge Lægemiddelstyrelsen om tildeling af vagttjeneste på et apotek eller en apoteksfilial. Apotekere med apoteker og/eller apoteksfilialer i samme byområde kan ansøge om tilladelse til at dele vagttjenesten imellem sig. Stk. 3. Lægemiddelstyrelsen træffer efter indstilling fra regionsrådene beslutning om tildeling af vagttjenesten på apoteker og apoteksfilialer. Den endelige fordeling af vagttjenesten fastsættes af Lægemiddelstyrelsen og afhænger af antallet af ansøgninger til de enkelte lister, jf. § 3, og den geografiske fordeling af ansøgningerne. Stk. 4. Lægemiddelstyrelsen kan, jf. apotekerlovens § 7, stk. 3, give en apoteker påbud om varetagelse af en vagttjeneste på et apotek eller en apoteksfilial. Lægemiddelstyrelsen kan påbyde flere apotekere med apoteker og/eller apoteksfilialer i samme by at dele vagttjenesten imellem sig. Stk. 5. En vagttjeneste, herunder påbud om vagttjeneste, gives for 5 år ad gangen, jf. dog stk. 6. Stk. 6. En vagttjeneste kan gives for en kortere periode end fem år frem til næste femårige vagtperiode, herunder f.eks. hvis varetagelsen af vagttjenesten er en følge af en lægemiddelforsyningsstruktursag, hvor et apotek, der varetager en vagttjeneste, er blevet lukket eller omdannet til en påbudt apoteksfilial. Stk. 7. Apoteker og apoteksfilialer, som deler en vagttjeneste, jf. stk. 2, 2. pkt. eller stk. 4, 2. pkt. skal på et netsted og på infoskærme eller ved skriftligt opslag på apoteket informere borgerne om, hvilket apotek, de deler vagttjenesten med, samt fordelingen af åbningstiderne mellem apotekerne.",
      "valid_from": "2024-12-09",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Apoteker og apoteksfilialer kan varetage vagttjeneste efter følgende lister: 1) Liste A vagttjeneste, der har åbent kl. 06.00-24.00 alle årets dage. 2) Liste B vagttjeneste, der har åbent kl. 08.00-21.00 alle hverdage, lørdage kl. 08.00-09.00 og kl. 18.00-21.00, og søn- og lukkedage kl. 10.00-15.00. 3) Liste C vagttjeneste, der har åbent kl. 08.00-19.00 alle hverdage, lørdage kl. 08.00-09.00 og kl. 16.00-18.00, og søn- og lukkedage kl. 10.00-13.00. 4) Det nationale døgnvagtsapotek i København, der har åbent hele døgnet alle dage om året. Stk. 2. Udover de vagttjenester, der er angivet i stk. 1, nr. 1-4, kan Lægemiddelstyrelsen undtagelsesvist, når der foreligger særlige forhold, tildele eller påbyde en apoteker en vagttjeneste efter følgende lister: 1) Liste AX vagttjeneste, der har åbent kl. 08.00-21.00 alle hverdage, lørdage kl. 08.00-21.00, og søn- og lukkedage kl. 10-18.00. 2) Liste BX vagttjeneste, der har åbent kl. 08.00-20.00 alle hverdage, lørdage kl. 08.00-09.00 og kl. 16.00-18.00, og søn-og lukkedage kl. 10.00-14.00. 3) Liste CX vagttjeneste, der har åbent søn- og lukkedage kl. 10.00-13.00. Stk. 3. Apoteker og apoteksfilialer, som varetager vagttjeneste, samt det nationale døgnvagtsapotek i København vil blive offentliggjort på Lægemiddelstyrelsens hjemmeside. Stk. 4. Apoteker og apoteksfilialer, som varetager vagttjeneste, skal i tidsrummet angivet for den pågældende vagttjeneste, lade lægemidler udbringe vederlagsfrit til borgerne, hvor en læge tilknyttet de regionale akut- og vagtlægefunktioner ordinerer udbringning på baggrund af borgerens behandlingsbehov eller sygdomstilstand. Læger, tilknyttet de regionale akut- og vagtlægefunktioner, kontakter telefonisk apoteket eller apoteksfilialen, som varetager vagttjeneste med besked om ekspedition af recept og udbringning. Stk. 5. Det nationale døgnvagtsapotek, jf. stk. 1, nr. 4, skal lade lægemidler udbringe vederlagsfrit til borgerne, hvor en læge tilknyttet de regionale akut- og vagtlægefunktioner ordinerer udbringning på baggrund af borgerens behandlingsbehov eller sygdomstilstand, jf. stk. 4, i tidsrummet kl. 06.00-24.00. Stk. 6. Nytårsaftensdag skal apoteker og apoteksfilialer, der varetager vagttjeneste efter liste B, BX eller C, holde åbent minimum 6 timer.",
      "valid_from": "2024-12-09",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Ved apoteker og apoteksfilialers varetagelse af vagttjeneste skal apoteket eller apoteksfilialen bemandes således: 1) Apoteker og apoteksfilialer med en vagttjeneste efter liste A og AX skal bemandes af en farmaceut i hele vagttjenestens åbningstid med adgang til en behandlerfarmaceut. Farmaceuten skal, hvis der er indgået konkret aftale herom, varetage en bagvagtsfunktion for apoteker og apoteksfilialer med en vagttjeneste efter liste B, BX, C og CX (såfremt de er uden farmaceutbemanding). 2) Apoteker og apoteksfilialer med en vagttjeneste efter liste B og BX skal bemandes af en farmakonom eller en farmaceut i hele vagttjenestens åbningstid med adgang til en behandlerfarmaceut. 3) Apoteker og apoteksfilialer med en vagttjeneste efter liste C og CX skal varetages af en farmakonom eller en farmaceut i hele vagttjenesten åbningstid med adgang til en behandlerfarmaceut. 4) Det nationale døgnvagtsapotek i København skal bemandes af en farmaceut i hele vagttjenestens åbningstid med adgang til en behandlerfarmaceut. Farmaceuten skal, hvis der er indgået en konkret aftale herom, varetage en bagvagtsfunktion for apoteker og apoteksfilialer med en vagttjeneste efter liste B, BX, C og CX, såfremt de er uden farmaceutbemanding samt i forhold til spørgsmål fra akut- og vagtlægefunktionen. Stk. 2. Ved varetagelse af vagttjeneste efter liste B, BX, C og CX skal apoteket, hvis det ikke er bemandet af en farmaceut, indgå en aftale om bagvagt med et liste A eller AX apotek. Stk. 3. Hvis apoteket eller apoteksfilialen er bemandet af en farmakonom, skal apotekeren sikre, at en farmaceut kan kontaktes i hele vagttjenesten i tilfælde af tvivlsspørgsmål, og at der er adgang til en behandlerfarmaceut. Stk. 4. Apotekeren skal sikre sig, at der foreligger en skriftlig instruks, der beskriver, i hvilke situationer en farmaceut skal kontaktes, jf. stk. 3.",
      "valid_from": "2024-12-09",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Apoteker og apoteksfilialer, som varetager vagttjeneste, skal ved indgangen angive, i hvilket tidsrum apoteket eller apoteksfilialen varetager vagttjenesten, og hvor det nærmeste apotek eller den nærmeste apoteksfilial med en længere vagtperiode er beliggende. Stk. 2. Apoteker og apoteksfilialer, som ikke varetager vagttjeneste, skal ved indgangen være forsynet med oplysninger om, hvor det nærmeste apotek eller den nærmeste apoteksfilial, der varetager vagttjeneste, er beliggende.",
      "valid_from": "2024-12-09",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Lægemiddelstyrelsen kan dispensere fra § 1, stk. 3, på baggrund af et apoteks eller en apoteksfilials begrænsede aktivitet. Ved begrænset aktivitet forstås en årlig omsætning på mindre end 15 mio. kr. eller færre end 80.000 receptekspeditioner det seneste regnskabsår. Stk. 2. En dispensation, der meddeles i medfør af stk. 1, meddeles for 2 år ad gangen. Stk. 3. Lægemiddelstyrelsen kan endvidere i særlige tilfælde, herunder f.eks. ved ombygning eller modernisering af et apotek dispensere fra de angivne minimumsåbningstider i § 1, stk. 1-6. Stk. 4. Lægemiddelstyrelsen kan fastsætte nærmere vilkår for en meddelt dispensation.",
      "valid_from": "2024-12-09",
      "valid_to": null
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Med bøde straffes den, der overtræder § 1, stk. 2-8, § 3, stk. 1, 2 og 4-6, § 4 eller § 5. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2024-12-09",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Bekendtgørelsen træder i kraft den 1. januar 2025. Stk. 2. Bekendtgørelse nr. 1691 af 18. december 2018 om apotekernes åbningstid og vagttjeneste ophæves.",
      "valid_from": "2024-12-09",
      "valid_to": null
    }
  ],
  "definitions": [
    {
      "term": "begrænset aktivitet",
      "definition": "en årlig omsætning på mindre end 15 mio",
      "source_provision": "3:6"
    }
  ]
}
