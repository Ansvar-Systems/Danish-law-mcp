{
  "id": "2007:1525",
  "type": "statute",
  "title": "Bekendtgørelse om anmeldelse, registrering, gebyr samt offentliggørelse m.v. i Erhvervs- og Selskabsstyrelsen (Anmeldelsesbekendtgørelsen)",
  "short_name": "BEK H#LOKDOK04",
  "status": "in_force",
  "issued_date": "2007-12-13",
  "url": "https://www.retsinformation.dk/eli/lta/2007/1525/xml",
  "description": "Retsinformation source. DocumentId=AU003111; AccessionNumber=B20070152505; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen gælder for følgende virksomheder, som i henhold til lovgivningen skal anmeldes til registrering i Erhvervs- og Selskabsstyrelsen: 1) Aktieselskaber. 2) Finansielle virksomheder, som ikke er aktieselskaber, men som skal anmeldes og registreres efter reglerne om aktieselskaber: a) Spare- og andelskasser, samt sammenslutninger af andelskasser. b) Investeringsforeninger, specialforeninger, hedgeforeninger samt fåmandsforeninger, der er godkendt af Finanstilsynet. c) Tværgående pensionskasser. d) Gensidige forsikringsselskaber, bortset fra selskaber omfattet af § 301 i lov om finansiel virksomhed. e) Firmapensionskasser. f) Sparevirksomheder. 3) Partnerselskaber (kommanditaktieselskaber). 4) Anpartsselskaber. 5) Virksomheder, som er omfattet af lov om visse erhvervsdrivende virksomheder. 6) Erhvervsdrivende fonde. 7) Europæiske økonomiske firmagrupper. 8) SCE-selskaber. 9) SE-selskaber. 10) DSB. 11) Energinet.dk 12) Virksomheder, som skal registreres i Erhvervs- og Selskabsstyrelsen i henhold til skatte- og afgiftslovgivningen."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Anmeldelse af virksomheder skal foretages på Erhvervs- og Selskabsstyrelsens anmeldelsesblanketter. Den dokumentation, som skal indsendes sammen med anmeldelsen, kan indsendes elektronisk. Stk. 2. Visse registreringer kan anmelderen selv foretage on-line via internettet efter reglerne i kapitel 11 (Webreg)."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Anmeldelsen og de dokumenter, som skal indsendes til Erhvervs- og Selskabsstyrelsen, skal være på dansk. Dokumenter, der er affattet på andre sprog end dansk, skal ledsages af en autoriseret oversættelse. For filialer af udenlandske selskaber kan styrelsen dog i særlige tilfælde fritage fra kravet herom."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Virksomheden bemyndiger anmelderen til at optræde som fuldmægtig på virksomhedens vegne i forhold til Erhvervs- og Selskabsstyrelsen og til at underskrive anmeldelsen."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Anmelderen indestår over for Erhvervs- og Selskabsstyrelsen for, at anmeldelsen henholdsvis registreringen via Webreg er lovligt foretaget, herunder at der foreligger behørig fuldmagt, og at dokumenter indsendt elektronisk sammen med anmeldelsen er gyldige. Stk. 2. Styrelsen kan kræve, at der indsendes bevis for, at anmeldelsen henholdsvis registreringen via Webreg er lovligt foretaget, jf. § 2 i lov om fremgangsmåden ved anmeldelse m.v. af visse oplysninger hos Erhvervs- og Selskabsstyrelsen, §§ 156 a og 157 a i aktieselskabsloven, §§ 72 og 74 i anpartsselskabsloven, § 12 og § 16, stk. 4, i lov om visse erhvervsdrivende virksomheder og § 5, stk. 2, § 57, stk. 3, og § 60, stk. 4, i lov om erhvervsdrivende fonde. Stk. 3. Stk. 1 og 2 gælder tilsvarende ved indsendelse af meddelelser til offentliggørelse via Webreg, jf. § 48."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Anmeldelse om stiftelse af et aktieselskab, et anpartsselskab, et partnerselskab eller en finansiel virksomhed skal mindst angive: 1) Virksomhedens navn og eventuelle binavne. 2) Virksomhedens adresse og hjemstedskommune. 3) Virksomhedens stiftelsesdato og formål. 4) Virksomhedens regnskabsår og første regnskabsperiode. 5) Aktie- eller anpartskapitalens størrelse og indbetalingsmåde samt størrelsen af et eventuelt overkursbeløb. For finansielle virksomheder angives en tilsvarende fikseret kapital (garantikapital, andelskapital, foreningsformue m.v.). 6) Fulde navn, stilling og bopæl for stiftere, bestyrelsesmedlemmer, direktører, eventuelle revisorer og suppleanter for bestyrelsesmedlemmer, direktører og revisorer. 7) For investeringsforeninger, specialforeninger og godkendte fåmandsforeninger skal tillige oplyses depotselskabets og dets eventuelle investeringsforvaltningsselskabs navn, binavn og adresse."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Med anmeldelsen skal følge: 1) Stiftelsesdokumentet og eventuelle andre dokumenter oprettet i anledning af stiftelsen. 2) For aktieselskaber udskrift af forhandlingsprotokollen for den konstituerende generalforsamling. 3) Bevis for indbetaling af aktie- eller anpartskapitalen. For finansielle virksomheder bevis for indbetaling af en tilsvarende fikseret kapital (dog ikke for andelskasser). 4) For partnerselskaber (kommanditaktieselskaber) oplysning om de fuldt ansvarlige deltageres fulde navn, stilling, bopæl og eventuelle indskud."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Anmeldelse om oprettelse af en filial af et udenlandsk aktieselskab eller anpartsselskab skal mindst angive: 1) Det udenlandske selskabs navn, retlige form og hjemsted, eventuelt register og registreringsnummer for selskabet i hjemlandet, selskabets formål, dets tegnede kapital og regnskabsår. 2) Filialens navn, adresse og formål. 3) Fulde navn, stilling og bopæl for dem, der over for tredjemand eller under retssager er beføjede til at forpligte henholdsvis det udenlandske selskab og filialen, og hvorledes deres beføjelser er fastlagt. Stk. 2. Som bilag til anmeldelsen skal vedlægges: 1) Officielt bevis for at det udenlandske selskab er lovligt bestående i hjemlandet. 2) Det udenlandske selskabs stiftelsesoverenskomst og vedtægter. 3) Filialbestyrernes fuldmagt. 4) For virksomheder med hjemsted udenfor EU- og EØS-landene officiel attestation fra vedkommende virksomheds hjemland, som dokumenterer, at en dansk virksomhed med samme formål som den anmeldte filial kan drive virksomhed i det pågældende land gennem en filial."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Ændres vedtægter eller ændres anmeldte forhold, skal anmeldelse om ændringerne være modtaget i Erhvervs- og Selskabsstyrelsen senest 4 uger efter, at de er vedtaget, medmindre andet er bestemt i lovgivningen. Anmeldelse om ændring af regnskabsår skal være modtaget i styrelsen senest 5 måneder efter udløbet af det regnskabsår, som ønskes ændret, dog senest 5 måneder efter omlægningsperiodens udløb. Fristen for statslige og børsnoterede aktieselskaber er dog 4 måneder. Modtages anmeldelsen efter udløbet af fristen i 2. og 3. pkt., nægtes registrering, jf. årsregnskabslovens § 15, stk. 4. Stk. 2. Med anmeldelsen skal følge bevis for ændringens lovlige vedtagelse. Ved enhver vedtægtsændring skal indsendes daterede vedtægter med den fuldstændige ordlyd i den nye affattelse. Stk. 3. Beslutninger om generalforsamlingsgodkendelse, jf. aktieselskabslovens § 81 c, stk. 6, og beslutninger om suspension af visse aktionærrettigheder m.v. i forbindelse med et overtagelsestilbud, jf. aktieselskabslovens § 81 d, stk. 3, og ændringer af sådanne tidligere beslutninger skal meddeles til Erhvervs- og Selskabsstyrelsen. Meddelelsen skal være modtaget i styrelsen hurtigst muligt efter generalforsamlingens beslutning. Med meddelelsen skal følge bevis for beslutningens lovlige vedtagelse."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Aktieselskaber har pligt til at meddele Erhvervs- og Selskabsstyrelsen, når de omfattes af reglerne for statslige aktieselskaber, og når de ikke længere er omfattet af disse regler. Stk. 2. Aktieselskaber har pligt til at meddele Erhvervs- og Selskabsstyrelsen, når deres aktier, gældsinstrumenter eller andre værdipapirer optages eller ikke længere er optaget til notering eller handel på en fondsbørs eller et andet reguleret marked i et EU-land eller i et andet land, hvormed Fællesskabet har indgået aftale."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Ved en grænseoverskridende fusion skal der som bilag til en fusionsplan indsendes følgende oplysning om de deltagende selskaber, der ikke hører under dansk ret: 1) Selskabernes form, navn, adresse og hjemsted. 2) Hvilke selskabsregistre de i fusionen deltagende selskaber er registeret i samt registreringsnumrene i registrene."
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Som bilag til en anmeldelse om gennemførelse af en grænseoverskridende fusion skal mindst vedlægges: 1) Bevis for beslutningens lovlighed (protokoludskrift). 2) Erklæring fra ledelsen om, at betingelserne i aktieselskabslovens § 137 e er opfyldt. 3) Eventuelle myndighedsattester, jf. aktieselskabslovens § 137 g. 4) Erklæring fra ledelsen i det fortsættende selskab om, at medbestemmelsen i det fortsættende selskab er i overensstemmelse med reglerne i kapitel 15 a i aktieselskabsloven eller § 67 d i anpartsselskabsloven. Stk. 2. Hvis generalforsamlingen har gjort deres beslutning om vedtagelsen af den grænseoverskridende fusion betinget af, at generalforsamlingen efterfølgende godkender de fastlagte retningslinier for medarbejdernes medbestemmelse, jf. aktieselskabslovens § 137 f, skal der endvidere vedlægges bevis for, at denne efterfølgende godkendelse har fundet sted."
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Denne bekendtgørelses §§ 11-12 finder tilsvarende anvendelse ved en grænseoverskridende spaltning. Ved en grænseoverskridende spaltning skal der dog endvidere medsendes en erklæring fra den kompetente myndighed i de lande, hvis selskabslovgivning de øvrige deltagende selskaber hører under, om at det pågældende lands selskabslovgivning tillader grænseoverskridende spaltning. Stk. 2. Hvis det indskydende selskab i en grænseoverskridende spaltning hører under dansk ret, og der inden den grænseoverskridende spaltning var en medbestemmelsesordning i det indskydende selskab, skal der endvidere indsendes en erklæring fra den kompetente myndighed i de lande, hvis selskabslovgivning de modtagende selskaber hører under, om at det pågældende lands lovgivning indeholder regler om medbestemmelse, der beskytter det danske selskabs medarbejderes ret til medbestemmelse, og at disse regler følger principperne i direktiv 2005/56/EF af 26. oktober 2005 om grænseoverskridende fusioner af selskaber med begrænset ansvar."
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Anmeldelse om stiftelse af en erhvervsdrivende virksomhed med begrænset ansvar, jf. lovens §§ 1, 3 og 4, skal mindst angive: 1) Virksomhedens navn og eventuelle binavne. 2) Virksomhedens adresse og hjemstedskommune. 3) Virksomhedens stiftelsesdato, formål og seneste vedtægtsdato. 4) Virksomhedens regnskabsår og første regnskabsperiode. 5) Fulde navn og adresse på medlemmer af bestyrelse og direktion eller tilsvarende ledelsesorganer. 6) Hvem der er tegningsberettiget for virksomheden. Stk. 2. Omfattes virksomheden af § 3, stk. 1, nr. 4, i årsregnskabsloven, anmeldes tillige navn og adresse på virksomhedens eventuelle revisor. Stk. 3. Som bilag til anmeldelsen skal vedlægges virksomhedens gældende vedtægter og bevis for den lovlige vedtagelse heraf (stiftelsesdokument el.lign.)."
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Anmeldelse om stiftelse af et interessentskab eller et kommanditselskab omfattet af lov om visse erhvervsdrivende virksomheder § 2, stk. 3, 2. pkt., skal foruden de i bekendtgørelsens § 14, stk. 1, nævnte oplysninger tillige angive: 1) Navn, adresse og eventuelt registreringsnummer i Erhvervs- og Selskabsstyrelsen på de ansvarlige deltagere i virksomheden. 2) Navn og adresse på virksomhedens revisor. Stk. 2. Som bilag til anmeldelsen skal vedlægges de i § 14, stk. 3, nævnte dokumenter. Stk. 3. Anmeldelse om genregistrering af et interessentskab eller et kommanditselskab omfattet af lov om visse erhvervsdrivende virksomheder § 10, stk. 7, skal foruden de i bekendtgørelsens § 14, stk. 1, nævnte oplysninger tillige angive: 1) Navn, adresse og eventuelt registreringsnummer i Erhvervs- og Selskabsstyrelsen på de ansvarlige deltagere i virksomheden. 2) Navn og adresse på medlemmerne af ledelsen i virksomheden. 3) Hvis selskabet er blevet slettet som følge af manglende indsendelse af årsrapport, jf. lov om visse erhvervsdrivende virksomheder, § 10, stk. 6, skal årsrapporter indsendes for den manglende periode. 4) Hvis selskabet i en periode har haft ansvarlige deltagere, der var kapitalselskaber, men dette ikke har været anmeldt, skal oplysninger herom indsendes for den manglende periode."
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Anmeldelse om oprettelse af en filial af en udenlandsk virksomhed med begrænset ansvar skal mindst angive: 1) Den udenlandske virksomheds navn, retlige form, adresse og hjemsted, eventuelt register og registreringsnummer for virksomheden i hjemlandet, virksomhedens formål og regnskabsår. 2) Filialens navn, adresse og formål. 3) Fulde navn, stilling og bopæl for dem, der overfor tredjemand eller under retssager er beføjede til at forpligte henholdsvis den udenlandske virksomhed og filialen, og hvorledes deres beføjelser er fastlagt. Stk. 2. Som bilag til anmeldelsen skal vedlægges: 1) Officielt bevis for at den udenlandske virksomhed er lovligt bestående i hjemlandet. 2) Filialbestyrerens fuldmagt. 3) En erklæring afgivet af virksomheden om, at den forpligter sig til i alle af virksomheden her i landet opstående retsforhold at underkaste sig dansk ret og danske domstoles afgørelse. 4) For virksomheder med hjemsted udenfor EU- og EØS-landene officiel attestation fra vedkommende virksomheds hjemland, som dokumenterer, at en dansk virksomhed med samme formål som den anmeldte filial kan drive virksomhed i det pågældende land gennem en filial."
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Ændres vedtægter eller ændres anmeldte forhold, skal anmeldelse om ændringerne være modtaget i Erhvervs- og Selskabsstyrelsen senest 4 uger efter, at de er vedtaget, medmindre andet er bestemt i lovgivningen. Ændres regnskabsåret, finder § 9, stk. 1, 2. - 4. pkt., tilsvarende anvendelse. Stk. 2. Med anmeldelsen skal følge bevis for ændringens lovlige vedtagelse (protokoludskrift el.lign.). Ved enhver vedtægtsændring skal indsendes daterede vedtægter med den fuldstændige ordlyd i den nye affattelse."
    },
    {
      "provision_ref": "4:18",
      "chapter": "4",
      "section": "18",
      "content": "§ 18. En virksomhed, som er omfattet af § 2, stk. 3, 2. pkt., § 3 eller § 4 i lov om visse erhvervsdrivende virksomheder, har pligt til at meddele Erhvervs- og Selskabsstyrelsen, når dens kapitalandele, gældsinstrumenter eller andre værdipapirer optages eller ikke længere er optaget til notering eller handel på en fondsbørs eller et andet reguleret marked i et EU-land eller i et andet land, hvormed Fællesskabet har indgået aftale."
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Denne bekendtgørelses §§ 11-12 finder tilsvarende anvendelse ved en grænseoverskridende fusion eller spaltning, hvori der deltager en eller flere virksomheder med begrænset ansvar omfattet af lov om visse erhvervsdrivende virksomheder og en eller flere tilsvarende virksomheder med begrænset ansvar, der hører under mindst et andet EU/EØS-lands lovgivning. Ved en grænseoverskridende fusion eller spaltning, hvori der deltager en virksomhed med begrænset ansvar omfattet af lov om visse erhvervsdrivende virksomheder skal der endvidere medsendes en erklæring fra den kompetente myndighed, i de lande, hvis selskabslovgivning de øvrige deltagende selskaber hører under, om at det pågældende lands selskabslovgivning tillader grænseoverskridende fusion og/eller spaltning med den pågældende virksomhedstype."
    },
    {
      "provision_ref": "5:20",
      "chapter": "5",
      "section": "20",
      "content": "§ 20. Anmeldelse om stiftelse af en erhvervsdrivende fond eller anmeldelse af, at en fond er blevet erhvervsdrivende, jf. § 51 i lov om erhvervsdrivende fonde, skal mindst angive: 1) Fondens navn og eventuelle binavne. 2) Fondens adresse og hjemstedskommune. 3) Fondens stiftelsesdato, formål og seneste vedtægtsdato. 4) Fondens regnskabsår og første regnskabsperiode. 5) Grundkapitalens størrelse, og hvorvidt den er indbetalt kontant eller i andre værdier. 6) Fulde navn, stilling og bopæl for bestyrelsesmedlemmer, direktører, revisorer og eventuelle suppleanter for bestyrelsesmedlemmer, direktører og revisorer. Stk. 2. Med anmeldelsen skal følge: 1) Det retlige grundlag for fondens oprettelse (testamente, gavebrev eller andet). 2) Vedtægt og andre dokumenter oprettet i anledning af stiftelsen. 3) Bevis for at den fastsatte grundkapital er indbetalt til fonden. 4) Dokumentation for at fonden er erhvervsdrivende. 5) Oplysning om, hvorvidt fonden modtager offentlige tilskud, og om fonden er underlagt andet offentligt tilsyn. 6) Den seneste årsrapport i tilfælde af omdannelse til erhvervsdrivende fond efter lovens § 51."
    },
    {
      "provision_ref": "5:21",
      "chapter": "5",
      "section": "21",
      "content": "§ 21. Ændres vedtægter eller ændres anmeldte forhold, skal anmeldelse om ændringerne være modtaget i Erhvervs- og Selskabsstyrelsen senest 4 uger efter, at de er vedtaget, medmindre andet er bestemt i lovgivningen. Ændres regnskabsåret, finder § 9, stk. 1, 2. - 4. pkt., tilsvarende anvendelse. Stk. 2. Med anmeldelsen skal følge bevis for ændringens lovlige vedtagelse. Ved enhver vedtægtsændring skal indsendes daterede vedtægter med den fuldstændige ordlyd i den nye affattelse."
    },
    {
      "provision_ref": "6:22",
      "chapter": "6",
      "section": "22",
      "content": "§ 22. Anmeldelse af en europæisk økonomisk firmagruppe eller af forretningssted for en firmagruppe med hjemsted i et andet EU-land skal mindst angive: 1) Firmagruppens navn og adresse. 2) Fulde navn eller firma, retlig organisationsform, bopæl eller hjemsted og i givet fald registreringsnummer og sted for firmagruppens medlemmer. 3) Fulde navn og bopæl for firmagruppens forretningsfører(e). 4) Firmagruppens varighed, hvis denne ikke er ubegrænset. Stk. 2. Firmagruppens stiftelsesoverenskomst skal følge med anmeldelsen."
    },
    {
      "provision_ref": "6:23",
      "chapter": "6",
      "section": "23",
      "content": "§ 23. Anmeldelse om ændringer vedrørende firmagruppers forhold, jf. art. 7 i rådets forordning nr. 2137/85 af 25. juli 1985 om indførelse af europæiske økonomiske firmagrupper (EØFG), skal være modtaget i Erhvervs- og Selskabsstyrelsen senest 4 uger efter ændringens vedtagelse. Stk. 2. Med anmeldelsen skal følge bevis for ændringens lovlige vedtagelse. Ved enhver ændring i stiftelsesoverenskomsten skal indsendes dateret overenskomst med den fuldstændige ordlyd i den nye affattelse."
    },
    {
      "provision_ref": "7:24",
      "chapter": "7",
      "section": "24",
      "content": "§ 24. Anmeldelse af et SE-selskab med hjemsted her i landet skal mindst angive: 1) SE-selskabets navn og eventuelle binavne. 2) SE-selskabets adresse og hjemstedskommune. 3) SE-selskabets stiftelsesdato og formål. 4) SE-selskabets regnskabsår og første regnskabsperiode. 5) Aktiekapitalens størrelse og indbetalingsmåde samt størrelsen af et eventuelt overkursbeløb. 6) Fulde navn, stilling og bopæl for administrerende direktører og medlemmer af administrationsorganet (enstrenget system) eller tilsynsorgan og ledelsesorgan (tostrenget system), eventuelle revisorer samt suppleanter for revisorer, administrerende direktører og medlemmer af administrations- eller tilsynsorgan."
    },
    {
      "provision_ref": "7:25",
      "chapter": "7",
      "section": "25",
      "content": "§ 25. Som bilag til anmeldelse til Erhvervs- og Selskabsstyrelsen af et SE-selskab med vedtægtsmæssigt hjemsted her i landet skal mindst vedlægges: 1) Eventuelt stiftelsesdokument og andre dokumenter udarbejdet i anledning af oprettelsen. 2) Officielt bevis for at stiftelsesbetingelserne i henhold til SE-forordningens art. 2 og eventuelt § 4 i SE-loven er opfyldt. 3) Bevis for beslutningens lovlighed (protokoludskrift). 4) Eventuel udskrift af forhandlingsprotokol for den konstituerende generalforsamling. 5) Eventuelle myndighedsattester. 6) Bevis for ordninger om medarbejderindflydelse. 7) Eventuelt bevis for indbetaling af kapitalen. 8) Ved stiftelse af et SE-holdingselskab bevis i henhold til SE-forordningens art. 33, stk. 5. 9) Oplysninger og dokumenter der i øvrigt skal registreres og offentliggøres i henhold til SE-forordningen eller national ret."
    },
    {
      "provision_ref": "7:26",
      "chapter": "7",
      "section": "26",
      "content": "§ 26. Når et her i landet registreret selskab deltager i stiftelsen af et SE-selskab i henhold til SE-forordningens art. 2, stk. 1 eller 2, og SE-selskabet skal have vedtægtsmæssigt hjemsted i et andet EU- eller EØS-land, skal med anmeldelsen mindst følge de i § 25, stk. 1, nr. 1, 2, 3 og 9, nævnte dokumenter. I tilfælde af fusion til et SE-selskab skal der tillige vedlægges erklæring fra bestyrelsen om, at betingelserne i § 5 i SE-loven er opfyldt. Stk. 2. Meddelelse om registrering af et SE-selskab med hjemsted i et andet EU- eller EØS-land skal være modtaget i Erhvervs- og Selskabsstyrelsen senest 2 uger efter registreringen i det pågældende land."
    },
    {
      "provision_ref": "7:27",
      "chapter": "7",
      "section": "27",
      "content": "§ 27. Som bilag til anmeldelse til Erhvervs- og Selskabsstyrelsen af et SE-selskab, der flytter sit vedtægtsmæssige hjemsted her til landet, skal mindst vedlægges: 1) Flytteplan og beretning. 2) Myndighedsattest. 3) SE-selskabets stiftelsesoverenskomst og vedtægter."
    },
    {
      "provision_ref": "7:28",
      "chapter": "7",
      "section": "28",
      "content": "§ 28. Som bilag til anmeldelse til Erhvervs- og Selskabsstyrelsen af et SE-selskab med vedtægtsmæssigt hjemsted her i landet, der flytter sit vedtægtsmæssige hjemsted til et andet EU- eller EØS-land, skal mindst vedlægges: 1) Flytteplan og beretning samt eventuelle andre dokumenter udarbejdet i anledning af flytningen. 2) Bevis for beslutningens lovlighed (protokoludskrift). 3) Erklæring fra ledelses- eller administrationsorganet om, at betingelserne i §§ 6 og 7 i SE-loven er opfyldt."
    },
    {
      "provision_ref": "7:29",
      "chapter": "7",
      "section": "29",
      "content": "§ 29. Anmeldelse om omdannelse af et SE-selskab til et aktieselskab skal mindst angive fulde navn, stilling og bopæl for bestyrelsesmedlemmer, direktører og eventuelle suppleanter for bestyrelsesmedlemmer og direktører. Stk. 2. Som bilag til anmeldelse om omdannelse af et SE-selskab til et aktieselskab skal mindst vedlægges: 1) Omdannelsesplan og eventuelle andre dokumenter oprettet i anledning af omdannelsen. 2) Bevis for beslutningens lovlighed (protokoludskrift). 3) Vurderingsmændenes attest i henhold til SE-forordningens art. 66, stk. 5."
    },
    {
      "provision_ref": "7:30",
      "chapter": "7",
      "section": "30",
      "content": "§ 30. Ændres vedtægter eller ændres anmeldte forhold, skal anmeldelse om ændringerne være modtaget i Erhvervs- og Selskabsstyrelsen senest 4 uger efter, at de er vedtaget, medmindre andet er bestemt i lovgivningen. Ændres regnskabsåret, finder § 9, stk. 1, 2. - 4. pkt., tilsvarende anvendelse. Stk. 2. Med anmeldelsen skal følge bevis for ændringens lovlige vedtagelse. Ved enhver vedtægtsændring skal indsendes daterede vedtægter med den fuldstændige ordlyd i den nye affattelse."
    },
    {
      "provision_ref": "8:31",
      "chapter": "8",
      "section": "31",
      "content": "§ 31. Anmeldelse af et SCE-selskab med hjemsted her i landet skal mindst angive: 1) SCE-selskabets navn og eventuelle binavne. 2) SCE-selskabets adresse og hjemstedskommune. 3) SCE-selskabets stiftelsesdato og formål. 4) SCE-selskabets regnskabsår og første regnskabsperiode. 5) Den tegnede kapitals størrelse og indbetalingsmåde. 6) Fulde navn, stilling og bopæl for administrerende direktører og medlemmer af administrationsorganet (enstrenget system) eller medlemmer af tilsynsorgan, ledelsesorgan og eventuelle administrerende direktører (tostrenget system), eventuelle revisorer samt suppleanter for revisorer, administrerende direktører og medlemmer af administrations- eller tilsynsorgan."
    },
    {
      "provision_ref": "8:32",
      "chapter": "8",
      "section": "32",
      "content": "§ 32. Som bilag til anmeldelse til Erhvervs- og Selskabsstyrelsen af et SCE-selskab med vedtægtsmæssigt hjemsted her i landet skal mindst vedlægges: 1) Vedtægter og eventuelle andre dokumenter udarbejdet i anledning af oprettelsen. 2) Officielt bevis for at stiftelsesbetingelserne i henhold til SCE-forordningens art. 2 og eventuelt § 3 i SCE-loven er opfyldt. 3) Bevis for beslutningens lovlighed (protokoludskrift). 4) Eventuel udskrift af forhandlingsprotokol for den konstituerende generalforsamling. 5) Eventuelle myndighedsattester. 6) Bevis for ordninger om medarbejderindflydelse. 7) Bevis for indbetaling af den del af den tegnede kapital, som skal være indbetalt ved tegningen. 8) Oplysninger og dokumenter der i øvrigt skal registreres og offentliggøres i henhold til SCE-forordningen eller national ret."
    },
    {
      "provision_ref": "8:33",
      "chapter": "8",
      "section": "33",
      "content": "§ 33. Anmeldelse om oprettelse af en filial af et udenlandsk SCE-selskab skal mindst angive: 1) Det udenlandske SCE-selskabs navn, hjemsted, register og registreringsnummer for selskabet i hjemlandet, selskabets formål og regnskabsår. 2) Filialens navn, adresse og formål. 3) Fulde navn, stilling og bopæl for dem, der over for tredjemand eller under retssager er beføjede til at forpligte henholdsvis det udenlandske SCE-selskab og filialen, og hvorledes deres beføjelser er fastlagt. Stk. 2. Som bilag til anmeldelsen skal vedlægges: 1) Officielt bevis for at det udenlandske SCE-selskab er lovligt bestående i hjemlandet. 2) Det udenlandske SCE-selskabs vedtægter. 3) Filialbestyrernes fuldmagt."
    },
    {
      "provision_ref": "8:34",
      "chapter": "8",
      "section": "34",
      "content": "§ 34. Når et her i landet registreret andelsselskab deltager i stiftelsen af et SCE-selskab ved fusion i henhold til SCE-forordningens art. 2, stk. 1, 4. pind, og SCE-selskabet skal have vedtægtsmæssigt hjemsted i et andet EU- eller EØS-land, skal med anmeldelsen mindst følge de i § 32, stk. 1, nr. 1, 2, 3 og 8 nævnte dokumenter. Endvidere skal der vedlægges en erklæring fra andelsselskabets kompetente ledelse om, at betingelserne i § 4 i SCE-loven er opfyldt. Stk. 2. Meddelelse om registrering af et SCE-selskab med hjemsted i et andet EU- eller EØS-land skal være modtaget i Erhvervs- og Selskabsstyrelsen senest 2 uger efter registreringen i det pågældende land."
    },
    {
      "provision_ref": "8:35",
      "chapter": "8",
      "section": "35",
      "content": "§ 35. Som bilag til anmeldelse til Erhvervs- og Selskabsstyrelsen af et SCE-selskab, der flytter sit vedtægtsmæssige hjemsted her til landet, skal mindst vedlægges: 1) Flytteplan og beretning. 2) Myndighedsattest. 3) SCE-selskabets stiftelsesoverenskomst og vedtægter."
    },
    {
      "provision_ref": "8:36",
      "chapter": "8",
      "section": "36",
      "content": "§ 36. Som bilag til anmeldelse til Erhvervs- og Selskabsstyrelsen af et SCE-selskab med vedtægtsmæssigt hjemsted her i landet, der flytter sit vedtægtsmæssige hjemsted til et andet EU- eller EØS-land, skal mindst vedlægges: 1) Flytteplan og beretning samt eventuelle andre dokumenter udarbejdet i anledning af flytningen. 2) Bevis for beslutningens lovlighed (protokoludskrift). 3) Erklæring fra ledelses- eller administrationsorganet om, at betingelserne i § 5 i SCE-loven er opfyldt."
    },
    {
      "provision_ref": "8:37",
      "chapter": "8",
      "section": "37",
      "content": "§ 37. Anmeldelse om omdannelse af et SCE-selskab til et andelsselskab skal mindst angive fulde navn og adresse på medlemmer af bestyrelse, direktion eller tilsvarende ledelsesorganer. Stk. 2. Som bilag til anmeldelse om omdannelse af et SCE-selskab til et andelsselskab skal mindst vedlægges: 1) Omdannelsesplan og beretning samt eventuelle andre dokumenter oprettet i anledning af omdannelsen. 2) Bevis for beslutningens lovlighed (protokoludskrift). 3) Vurderingsmændenes attest i henhold til SCE-forordningens art. 76, stk. 5."
    },
    {
      "provision_ref": "8:38",
      "chapter": "8",
      "section": "38",
      "content": "§ 38. Ændres vedtægter eller ændres anmeldte forhold, skal anmeldelse om ændringerne være modtaget i Erhvervs- og Selskabsstyrelsen senest 4 uger efter, at de er vedtaget, medmindre andet er bestemt i lovgivningen. Ændres regnskabsåret, finder § 9, stk. 1, 2. - 4. pkt., tilsvarende anvendelse. Stk. 2. Med anmeldelsen skal følge bevis for ændringens lovlige vedtagelse. Ved enhver vedtægtsændring skal indsendes daterede vedtægter med den fuldstændige ordlyd i den nye affattelse."
    },
    {
      "provision_ref": "9:39",
      "chapter": "9",
      "section": "39",
      "content": "§ 39. Anmeldelse om registrering i henhold til de love, som er nævnt i bilag 1 og 2 i bekendtgørelsen om virksomhedsregistrering i en række skatte- og afgiftslove, skal mindst angive: 1) Virksomhedens navn og eventuelle binavne. 2) Virksomhedens adresse, herunder supplerende adresser. 3) Virksomhedens driftsform og branche. 4) Dato for regnskabsårets afslutning. 5) Navn, CVR-nummer eller CPR-nummer samt indtrædelses- og udtrædelsesdato for ansvarlige deltagere i virksomheden. 6) Eventuelt tidligere indehaver. 7) De andre forhold, virksomheden skal registreres for i henhold til skatte- og afgiftslovene. Stk. 2. Ændres anmeldte forhold, skal anmeldelse om ændringerne være modtaget i Erhvervs- og Selskabsstyrelsen senest 2 uger efter, at de er vedtaget, medmindre andet er bestemt i lovgivningen."
    },
    {
      "provision_ref": "9:40",
      "chapter": "9",
      "section": "40",
      "content": "§ 40. Erhvervs- og Selskabsstyrelsen eller told- og skatteforvaltningen træffer afgørelse om registrering på baggrund af anmeldelsen, jf. bekendtgørelsen om virksomhedsregistrering i en række skatte- og afgiftslove. Stk. 2. Registrering sker i ToldSkats Erhvervssystem. Der udstedes et bevis for registreringen."
    },
    {
      "provision_ref": "10:41",
      "chapter": "10",
      "section": "41",
      "content": "§ 41. De anmeldte oplysninger registreres i Erhvervs- og Selskabsstyrelsen, medmindre det anmeldte er i strid med lovgivningen, med stiftelsesdokumentet eller vedtægterne m.v. Tilsvarende gælder for meddelelser m.v., der indgives med henblik på registrering eller offentliggørelse efter bestemmelser i lovgivningen. Stk. 2. Indeholder en anmeldelsesblanket ændringer i flere anmeldte forhold, kan registrering ske samlet eller særskilt for de enkelte forhold. Stk. 3. Enhver virksomhed får et registreringsnummer. Datoen for registreringen indføres i registeret."
    },
    {
      "provision_ref": "10:42",
      "chapter": "10",
      "section": "42",
      "content": "§ 42. Når registrering er sket, sendes bekræftelse på registreringen, udskrift af de registrerede oplysninger og for gebyrbelagte registreringer tillige gebyropkrævning til anmelderen efter de takster, som er fastsat i bilag 1. Stk. 2. Overskrides betalingsfristen, vil der blive pålagt rykkergebyr på det i bilag 1 anførte beløb til dækning af Erhvervs- og Selskabsstyrelsens omkostninger i forbindelse med rykkerproceduren. Bliver registreringsgebyret med tillæg af rykkergebyr fortsat ikke betalt, oversendes gebyrkravet til inkasso. Stk. 3. I tilfælde af gebyrrestance vil der blive krævet forudbetaling af registreringsgebyr for nye anmeldelser, indtil gebyrrestancen er betalt. Stk. 4. Hvis en anmeldelse ikke fører til registrering, skal der ikke betales gebyr. Et eventuelt forudbetalt gebyr returneres."
    },
    {
      "provision_ref": "10:43",
      "chapter": "10",
      "section": "43",
      "content": "§ 43. Erhvervs- og Selskabsstyrelsen er ikke ansvarlig for manglende eller fejlagtig registrering på grund af fejl som følge af anmelderens forhold, herunder forhold i forbindelse med elektronisk anmeldelse eller registrering via Webreg, og fejl ved datatransmissionen eller andre fejl, der skyldes ude fra kommende forstyrrelser og nedbrud eller andre forstyrrelser af styrelsens edb-system."
    },
    {
      "provision_ref": "10:44",
      "chapter": "10",
      "section": "44",
      "content": "§ 44. Registreringer, modtagelse af vurderingsberetninger, fusionsplaner, spaltningsplaner og erklæringer fra vurderingsmænd m.v., som i henhold til lovgivningen skal offentliggøres af Erhvervs- og Selskabsstyrelsen, offentliggøres på Erhvervs- og Selskabsstyrelsens hjemmeside www.cvr.dk. Stk. 2. Registreringer m.v., som er offentliggjort i www.cvr.dk, anses for at være kommet til tredjemands kundskab."
    },
    {
      "provision_ref": "11:45",
      "chapter": "11",
      "section": "45",
      "content": "§ 45. Enhver kan efter indgåelse af en aftale med Erhvervs- og Selskabsstyrelsen på de i aftalen fastsatte vilkår, jf. dog stk. 2, få adgang til www.cvr.dk's gebyrbelagte oplysninger og dokumenter. Stk. 2. Erhvervs- og Selskabsstyrelsen kan bestemme, at brugeradgang til gebyrbelagte oplysninger og dokumenter, jf. bilag 2, via www.cvr.dk forudsætter betaling med elektroniske betalingsmidler."
    },
    {
      "provision_ref": "11:46",
      "chapter": "11",
      "section": "46",
      "content": "§ 46. Et aktie- eller et anpartsselskab, virksomheder, der er registreringspligtige i henhold til lov om visse erhvervsdrivende virksomheder, en erhvervsdrivende fond, en personligt hæftende virksomhed eller en af selskabet eller virksomheden bemyndiget person kan få adgang til at foretage registrering via Webreg, jf. § 2, stk. 2, hvis selskabet eller den pågældende: 1) er accepteret af Erhvervs- og Selskabsstyrelsen som bruger, og 2) har indgået en aftale med Erhvervs- og Selskabsstyrelsen, der regulerer de nærmere regler for brugen af Webreg, eller 3) benytter en af Erhvervs- og Selskabsstyrelsen accepteret digital signatur. Stk. 2. I SE-selskaber og SCE-selskaber samt de aktieselskaber og anpartsselskaber, der er under tilsyn af Finanstilsynet, eller hvor virksomhed kun kan udøves efter tilladelse af Finanstilsynet, kan der ikke ske registrering via Webreg, jf. dog § 48, stk. 5. Stk. 3. Stk. 1 gælder tilsvarende ved indsendelse af meddelelser til offentliggørelse via Webreg."
    },
    {
      "provision_ref": "11:47",
      "chapter": "11",
      "section": "47",
      "content": "§ 47. Registrering via Webreg kan foretages af stiftelser samt ændringer i allerede registrerede forhold, i det omfang styrelsen har udviklet edb-systemet til at håndtere registreringer via Webreg. Stk. 2. Inddateringer i Webreg skal foregå i overensstemmelse med, hvad der fremgår af Webreg systemet."
    },
    {
      "provision_ref": "11:48",
      "chapter": "11",
      "section": "48",
      "content": "§ 48. Indsendelse af meddelelser til offentliggørelse via Webreg kan ske, i det omfang styrelsen har udviklet edb-systemet til at håndtere sådanne indberetninger via Webreg. Stk. 2. Indkaldelse til generalforsamling i selskaber, hvis aktier lyder på ihændehaveren, i Erhvervs- og Selskabsstyrelsens edb-informationssystem, jf. aktieselskabslovens § 73, stk. 2, 3. pkt., skal ske via Webreg. Stk. 3. Offentliggørelse af selskabsoplysninger på andre sprog end dansk, jf. aktieselskabslovens § 154, stk. 6, og anpartsselskabslovens § 69, stk. 5, skal ske via Webreg. Stk. 4. Inddateringer i Webreg skal foregå i overensstemmelse med, hvad der fremgår af Webreg systemet. Stk. 5. Aktieselskaber og anpartsselskaber, der er under tilsyn af Finanstilsynet, eller hvor virksomhed kun kan udøves efter tilladelse af Finanstilsynet, kan anvende Webreg til indsendelse af meddelelser til offentliggørelse, herunder indsendelse af indkaldelse til generalforsamling i selskaber, hvis aktier lyder på ihændehaveren."
    },
    {
      "provision_ref": "11:49",
      "chapter": "11",
      "section": "49",
      "content": "§ 49. Ved registrering og indberetninger via Webreg anvendes brugerens digitale signatur, medmindre Erhvervs- og Selskabsstyrelsen bestemmer andet. Stk. 2. Hvis styrelsen har begrundet formodning om, at der er sket eller vil ske misbrug af adgangen til registrering, indberetning eller offentliggørelse via Webreg, er styrelsen berettiget til med øjeblikkelig virkning at lukke brugerens adgang hertil."
    },
    {
      "provision_ref": "12:50",
      "chapter": "12",
      "section": "50",
      "content": "§ 50. Virksomhedsdokumenter, der findes i Erhvervs- og Selskabsstyrelsen, er offentligt tilgængelige. Dette gælder dog ikke følgende dokumenter: 1) Attester om personlige forhold. 2) Regnskaber, der i henhold til lov ikke er offentligt tilgængelige. 3) Visse dokumenter i sager vedrørende kapitaltab efter anpartsselskabslovens tidligere bestemmelse § 52 og den tidligere anpartsselskabslovs § 85 a. 4) Oplysninger om erhvervsdrivende fondes forretningsmæssige og driftsmæssige forhold eller lignende, som styrelsen som fondsmyndighed er i besiddelse af efter § 57, stk. 3, i lov om erhvervsdrivende fonde, for så vidt det er af væsentlig økonomisk betydning for fonden, at oplysningen undtages fra aktindsigt, jf. lovens § 61, stk. 2, jf. offentlighedslovens § 12. Stk. 2. For erhvervsdrivende fonde gælder bestemmelsen i stk. 1, 1. pkt., kun i det omfang, styrelsen bestemmer det, for: 1) De oplysninger, styrelsen pålægger revisor at give om fondens forhold efter § 37 i lov om erhvervsdrivende fonde. 2) Den beretning, granskningsmændene skal afgive efter § 59, stk. 4, i lov om erhvervsdrivende fonde, jf. forvaltningslovens § 14, stk. 1, nr. 3."
    },
    {
      "provision_ref": "12:51",
      "chapter": "12",
      "section": "51",
      "content": "§ 51. Dokumenter, der er offentligt tilgængelige i Erhvervs- og Selskabsstyrelsen, kan på forlangende gennemses i styrelsens ekspedition. Stk. 2. Udskrifter af registerets oplysninger om virksomheder og fotokopier eller aftryk af eventuelle mikrofilm af de dokumenter, der er offentligt tilgængelige, kan fås i styrelsen. Stk. 3. Erhvervs- og Selskabsstyrelsen kan bestemme, at fotokopi eller aftryk af mikrofilm også kan tages ved selvbetjening af kopieringsapparater opstillet i styrelsen. Stk. 4. Erhvervs- og Selskabsstyrelsen kan bestemme, at alle eller bestemte offentligt tilgængelige oplysninger om flere selskaber kan fås maskinelt efter særlig aftale eller i henhold til eventuelle af styrelsen fastsatte almindelige bestemmelser. Stk. 5. For de oplysninger, som er omfattet af stk. 1-4, og for brugen af www.cvr.dk, betales gebyr efter taksterne i bilag 2. Gebyret opkræves efterfølgende, jf. dog § 45, stk. 2. § 42 finder tilsvarende anvendelse."
    },
    {
      "provision_ref": "13:52",
      "chapter": "13",
      "section": "52",
      "content": "§ 52. Erhvervs- og Selskabsstyrelsens afgørelser i medfør af denne bekendtgørelse kan indbringes for Erhvervsankenævnet senest 4 uger efter, at afgørelsen er meddelt den pågældende, jf. dog stk. 2. Stk. 2. Afgørelser truffet af Erhvervs- og Selskabsstyrelsen som fondsmyndighed kan ikke indbringes for højere administrativ myndighed, jf. § 62, stk. 2, jf. § 57, stk. 1, 1. pkt., i lov om erhvervsdrivende fonde."
    },
    {
      "provision_ref": "14:53",
      "chapter": "14",
      "section": "53",
      "content": "§ 53. Er strengere straf ikke forskyldt efter straffeloven, straffes misbrug af adgangen til at foretage elektronisk anmeldelse og registrering via Webreg, jf. §§ 2, 4, 5, og 47, og misbrug af den digitale signatur, jf. § 49, med bøde."
    },
    {
      "provision_ref": "15:54",
      "chapter": "15",
      "section": "54",
      "content": "§ 54. Bekendtgørelsen træder i kraft den 1. januar 2008. Stk. 2. Samtidig ophæves bekendtgørelse nr. 926 af 16. juli 2007 om anmeldelse, registrering, gebyr samt offentliggørelse m.v. i Erhvervs- og Selskabsstyrelsen (Anmeldelsesbekendtgørelsen)."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen gælder for følgende virksomheder, som i henhold til lovgivningen skal anmeldes til registrering i Erhvervs- og Selskabsstyrelsen: 1) Aktieselskaber. 2) Finansielle virksomheder, som ikke er aktieselskaber, men som skal anmeldes og registreres efter reglerne om aktieselskaber: a) Spare- og andelskasser, samt sammenslutninger af andelskasser. b) Investeringsforeninger, specialforeninger, hedgeforeninger samt fåmandsforeninger, der er godkendt af Finanstilsynet. c) Tværgående pensionskasser. d) Gensidige forsikringsselskaber, bortset fra selskaber omfattet af § 301 i lov om finansiel virksomhed. e) Firmapensionskasser. f) Sparevirksomheder. 3) Partnerselskaber (kommanditaktieselskaber). 4) Anpartsselskaber. 5) Virksomheder, som er omfattet af lov om visse erhvervsdrivende virksomheder. 6) Erhvervsdrivende fonde. 7) Europæiske økonomiske firmagrupper. 8) SCE-selskaber. 9) SE-selskaber. 10) DSB. 11) Energinet.dk 12) Virksomheder, som skal registreres i Erhvervs- og Selskabsstyrelsen i henhold til skatte- og afgiftslovgivningen.",
      "valid_from": "2007-12-13",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Anmeldelse af virksomheder skal foretages på Erhvervs- og Selskabsstyrelsens anmeldelsesblanketter. Den dokumentation, som skal indsendes sammen med anmeldelsen, kan indsendes elektronisk. Stk. 2. Visse registreringer kan anmelderen selv foretage on-line via internettet efter reglerne i kapitel 11 (Webreg).",
      "valid_from": "2007-12-13",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Anmeldelsen og de dokumenter, som skal indsendes til Erhvervs- og Selskabsstyrelsen, skal være på dansk. Dokumenter, der er affattet på andre sprog end dansk, skal ledsages af en autoriseret oversættelse. For filialer af udenlandske selskaber kan styrelsen dog i særlige tilfælde fritage fra kravet herom.",
      "valid_from": "2007-12-13",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Virksomheden bemyndiger anmelderen til at optræde som fuldmægtig på virksomhedens vegne i forhold til Erhvervs- og Selskabsstyrelsen og til at underskrive anmeldelsen.",
      "valid_from": "2007-12-13",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Anmelderen indestår over for Erhvervs- og Selskabsstyrelsen for, at anmeldelsen henholdsvis registreringen via Webreg er lovligt foretaget, herunder at der foreligger behørig fuldmagt, og at dokumenter indsendt elektronisk sammen med anmeldelsen er gyldige. Stk. 2. Styrelsen kan kræve, at der indsendes bevis for, at anmeldelsen henholdsvis registreringen via Webreg er lovligt foretaget, jf. § 2 i lov om fremgangsmåden ved anmeldelse m.v. af visse oplysninger hos Erhvervs- og Selskabsstyrelsen, §§ 156 a og 157 a i aktieselskabsloven, §§ 72 og 74 i anpartsselskabsloven, § 12 og § 16, stk. 4, i lov om visse erhvervsdrivende virksomheder og § 5, stk. 2, § 57, stk. 3, og § 60, stk. 4, i lov om erhvervsdrivende fonde. Stk. 3. Stk. 1 og 2 gælder tilsvarende ved indsendelse af meddelelser til offentliggørelse via Webreg, jf. § 48.",
      "valid_from": "2007-12-13",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Anmeldelse om stiftelse af et aktieselskab, et anpartsselskab, et partnerselskab eller en finansiel virksomhed skal mindst angive: 1) Virksomhedens navn og eventuelle binavne. 2) Virksomhedens adresse og hjemstedskommune. 3) Virksomhedens stiftelsesdato og formål. 4) Virksomhedens regnskabsår og første regnskabsperiode. 5) Aktie- eller anpartskapitalens størrelse og indbetalingsmåde samt størrelsen af et eventuelt overkursbeløb. For finansielle virksomheder angives en tilsvarende fikseret kapital (garantikapital, andelskapital, foreningsformue m.v.). 6) Fulde navn, stilling og bopæl for stiftere, bestyrelsesmedlemmer, direktører, eventuelle revisorer og suppleanter for bestyrelsesmedlemmer, direktører og revisorer. 7) For investeringsforeninger, specialforeninger og godkendte fåmandsforeninger skal tillige oplyses depotselskabets og dets eventuelle investeringsforvaltningsselskabs navn, binavn og adresse.",
      "valid_from": "2007-12-13",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Med anmeldelsen skal følge: 1) Stiftelsesdokumentet og eventuelle andre dokumenter oprettet i anledning af stiftelsen. 2) For aktieselskaber udskrift af forhandlingsprotokollen for den konstituerende generalforsamling. 3) Bevis for indbetaling af aktie- eller anpartskapitalen. For finansielle virksomheder bevis for indbetaling af en tilsvarende fikseret kapital (dog ikke for andelskasser). 4) For partnerselskaber (kommanditaktieselskaber) oplysning om de fuldt ansvarlige deltageres fulde navn, stilling, bopæl og eventuelle indskud.",
      "valid_from": "2007-12-13",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Anmeldelse om oprettelse af en filial af et udenlandsk aktieselskab eller anpartsselskab skal mindst angive: 1) Det udenlandske selskabs navn, retlige form og hjemsted, eventuelt register og registreringsnummer for selskabet i hjemlandet, selskabets formål, dets tegnede kapital og regnskabsår. 2) Filialens navn, adresse og formål. 3) Fulde navn, stilling og bopæl for dem, der over for tredjemand eller under retssager er beføjede til at forpligte henholdsvis det udenlandske selskab og filialen, og hvorledes deres beføjelser er fastlagt. Stk. 2. Som bilag til anmeldelsen skal vedlægges: 1) Officielt bevis for at det udenlandske selskab er lovligt bestående i hjemlandet. 2) Det udenlandske selskabs stiftelsesoverenskomst og vedtægter. 3) Filialbestyrernes fuldmagt. 4) For virksomheder med hjemsted udenfor EU- og EØS-landene officiel attestation fra vedkommende virksomheds hjemland, som dokumenterer, at en dansk virksomhed med samme formål som den anmeldte filial kan drive virksomhed i det pågældende land gennem en filial.",
      "valid_from": "2007-12-13",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Ændres vedtægter eller ændres anmeldte forhold, skal anmeldelse om ændringerne være modtaget i Erhvervs- og Selskabsstyrelsen senest 4 uger efter, at de er vedtaget, medmindre andet er bestemt i lovgivningen. Anmeldelse om ændring af regnskabsår skal være modtaget i styrelsen senest 5 måneder efter udløbet af det regnskabsår, som ønskes ændret, dog senest 5 måneder efter omlægningsperiodens udløb. Fristen for statslige og børsnoterede aktieselskaber er dog 4 måneder. Modtages anmeldelsen efter udløbet af fristen i 2. og 3. pkt., nægtes registrering, jf. årsregnskabslovens § 15, stk. 4. Stk. 2. Med anmeldelsen skal følge bevis for ændringens lovlige vedtagelse. Ved enhver vedtægtsændring skal indsendes daterede vedtægter med den fuldstændige ordlyd i den nye affattelse. Stk. 3. Beslutninger om generalforsamlingsgodkendelse, jf. aktieselskabslovens § 81 c, stk. 6, og beslutninger om suspension af visse aktionærrettigheder m.v. i forbindelse med et overtagelsestilbud, jf. aktieselskabslovens § 81 d, stk. 3, og ændringer af sådanne tidligere beslutninger skal meddeles til Erhvervs- og Selskabsstyrelsen. Meddelelsen skal være modtaget i styrelsen hurtigst muligt efter generalforsamlingens beslutning. Med meddelelsen skal følge bevis for beslutningens lovlige vedtagelse.",
      "valid_from": "2007-12-13",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Aktieselskaber har pligt til at meddele Erhvervs- og Selskabsstyrelsen, når de omfattes af reglerne for statslige aktieselskaber, og når de ikke længere er omfattet af disse regler. Stk. 2. Aktieselskaber har pligt til at meddele Erhvervs- og Selskabsstyrelsen, når deres aktier, gældsinstrumenter eller andre værdipapirer optages eller ikke længere er optaget til notering eller handel på en fondsbørs eller et andet reguleret marked i et EU-land eller i et andet land, hvormed Fællesskabet har indgået aftale.",
      "valid_from": "2007-12-13",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Ved en grænseoverskridende fusion skal der som bilag til en fusionsplan indsendes følgende oplysning om de deltagende selskaber, der ikke hører under dansk ret: 1) Selskabernes form, navn, adresse og hjemsted. 2) Hvilke selskabsregistre de i fusionen deltagende selskaber er registeret i samt registreringsnumrene i registrene.",
      "valid_from": "2007-12-13",
      "valid_to": null
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Som bilag til en anmeldelse om gennemførelse af en grænseoverskridende fusion skal mindst vedlægges: 1) Bevis for beslutningens lovlighed (protokoludskrift). 2) Erklæring fra ledelsen om, at betingelserne i aktieselskabslovens § 137 e er opfyldt. 3) Eventuelle myndighedsattester, jf. aktieselskabslovens § 137 g. 4) Erklæring fra ledelsen i det fortsættende selskab om, at medbestemmelsen i det fortsættende selskab er i overensstemmelse med reglerne i kapitel 15 a i aktieselskabsloven eller § 67 d i anpartsselskabsloven. Stk. 2. Hvis generalforsamlingen har gjort deres beslutning om vedtagelsen af den grænseoverskridende fusion betinget af, at generalforsamlingen efterfølgende godkender de fastlagte retningslinier for medarbejdernes medbestemmelse, jf. aktieselskabslovens § 137 f, skal der endvidere vedlægges bevis for, at denne efterfølgende godkendelse har fundet sted.",
      "valid_from": "2007-12-13",
      "valid_to": null
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Denne bekendtgørelses §§ 11-12 finder tilsvarende anvendelse ved en grænseoverskridende spaltning. Ved en grænseoverskridende spaltning skal der dog endvidere medsendes en erklæring fra den kompetente myndighed i de lande, hvis selskabslovgivning de øvrige deltagende selskaber hører under, om at det pågældende lands selskabslovgivning tillader grænseoverskridende spaltning. Stk. 2. Hvis det indskydende selskab i en grænseoverskridende spaltning hører under dansk ret, og der inden den grænseoverskridende spaltning var en medbestemmelsesordning i det indskydende selskab, skal der endvidere indsendes en erklæring fra den kompetente myndighed i de lande, hvis selskabslovgivning de modtagende selskaber hører under, om at det pågældende lands lovgivning indeholder regler om medbestemmelse, der beskytter det danske selskabs medarbejderes ret til medbestemmelse, og at disse regler følger principperne i direktiv 2005/56/EF af 26. oktober 2005 om grænseoverskridende fusioner af selskaber med begrænset ansvar.",
      "valid_from": "2007-12-13",
      "valid_to": null
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Anmeldelse om stiftelse af en erhvervsdrivende virksomhed med begrænset ansvar, jf. lovens §§ 1, 3 og 4, skal mindst angive: 1) Virksomhedens navn og eventuelle binavne. 2) Virksomhedens adresse og hjemstedskommune. 3) Virksomhedens stiftelsesdato, formål og seneste vedtægtsdato. 4) Virksomhedens regnskabsår og første regnskabsperiode. 5) Fulde navn og adresse på medlemmer af bestyrelse og direktion eller tilsvarende ledelsesorganer. 6) Hvem der er tegningsberettiget for virksomheden. Stk. 2. Omfattes virksomheden af § 3, stk. 1, nr. 4, i årsregnskabsloven, anmeldes tillige navn og adresse på virksomhedens eventuelle revisor. Stk. 3. Som bilag til anmeldelsen skal vedlægges virksomhedens gældende vedtægter og bevis for den lovlige vedtagelse heraf (stiftelsesdokument el.lign.).",
      "valid_from": "2007-12-13",
      "valid_to": null
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Anmeldelse om stiftelse af et interessentskab eller et kommanditselskab omfattet af lov om visse erhvervsdrivende virksomheder § 2, stk. 3, 2. pkt., skal foruden de i bekendtgørelsens § 14, stk. 1, nævnte oplysninger tillige angive: 1) Navn, adresse og eventuelt registreringsnummer i Erhvervs- og Selskabsstyrelsen på de ansvarlige deltagere i virksomheden. 2) Navn og adresse på virksomhedens revisor. Stk. 2. Som bilag til anmeldelsen skal vedlægges de i § 14, stk. 3, nævnte dokumenter. Stk. 3. Anmeldelse om genregistrering af et interessentskab eller et kommanditselskab omfattet af lov om visse erhvervsdrivende virksomheder § 10, stk. 7, skal foruden de i bekendtgørelsens § 14, stk. 1, nævnte oplysninger tillige angive: 1) Navn, adresse og eventuelt registreringsnummer i Erhvervs- og Selskabsstyrelsen på de ansvarlige deltagere i virksomheden. 2) Navn og adresse på medlemmerne af ledelsen i virksomheden. 3) Hvis selskabet er blevet slettet som følge af manglende indsendelse af årsrapport, jf. lov om visse erhvervsdrivende virksomheder, § 10, stk. 6, skal årsrapporter indsendes for den manglende periode. 4) Hvis selskabet i en periode har haft ansvarlige deltagere, der var kapitalselskaber, men dette ikke har været anmeldt, skal oplysninger herom indsendes for den manglende periode.",
      "valid_from": "2007-12-13",
      "valid_to": null
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Anmeldelse om oprettelse af en filial af en udenlandsk virksomhed med begrænset ansvar skal mindst angive: 1) Den udenlandske virksomheds navn, retlige form, adresse og hjemsted, eventuelt register og registreringsnummer for virksomheden i hjemlandet, virksomhedens formål og regnskabsår. 2) Filialens navn, adresse og formål. 3) Fulde navn, stilling og bopæl for dem, der overfor tredjemand eller under retssager er beføjede til at forpligte henholdsvis den udenlandske virksomhed og filialen, og hvorledes deres beføjelser er fastlagt. Stk. 2. Som bilag til anmeldelsen skal vedlægges: 1) Officielt bevis for at den udenlandske virksomhed er lovligt bestående i hjemlandet. 2) Filialbestyrerens fuldmagt. 3) En erklæring afgivet af virksomheden om, at den forpligter sig til i alle af virksomheden her i landet opstående retsforhold at underkaste sig dansk ret og danske domstoles afgørelse. 4) For virksomheder med hjemsted udenfor EU- og EØS-landene officiel attestation fra vedkommende virksomheds hjemland, som dokumenterer, at en dansk virksomhed med samme formål som den anmeldte filial kan drive virksomhed i det pågældende land gennem en filial.",
      "valid_from": "2007-12-13",
      "valid_to": null
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Ændres vedtægter eller ændres anmeldte forhold, skal anmeldelse om ændringerne være modtaget i Erhvervs- og Selskabsstyrelsen senest 4 uger efter, at de er vedtaget, medmindre andet er bestemt i lovgivningen. Ændres regnskabsåret, finder § 9, stk. 1, 2. - 4. pkt., tilsvarende anvendelse. Stk. 2. Med anmeldelsen skal følge bevis for ændringens lovlige vedtagelse (protokoludskrift el.lign.). Ved enhver vedtægtsændring skal indsendes daterede vedtægter med den fuldstændige ordlyd i den nye affattelse.",
      "valid_from": "2007-12-13",
      "valid_to": null
    },
    {
      "provision_ref": "4:18",
      "chapter": "4",
      "section": "18",
      "content": "§ 18. En virksomhed, som er omfattet af § 2, stk. 3, 2. pkt., § 3 eller § 4 i lov om visse erhvervsdrivende virksomheder, har pligt til at meddele Erhvervs- og Selskabsstyrelsen, når dens kapitalandele, gældsinstrumenter eller andre værdipapirer optages eller ikke længere er optaget til notering eller handel på en fondsbørs eller et andet reguleret marked i et EU-land eller i et andet land, hvormed Fællesskabet har indgået aftale.",
      "valid_from": "2007-12-13",
      "valid_to": null
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Denne bekendtgørelses §§ 11-12 finder tilsvarende anvendelse ved en grænseoverskridende fusion eller spaltning, hvori der deltager en eller flere virksomheder med begrænset ansvar omfattet af lov om visse erhvervsdrivende virksomheder og en eller flere tilsvarende virksomheder med begrænset ansvar, der hører under mindst et andet EU/EØS-lands lovgivning. Ved en grænseoverskridende fusion eller spaltning, hvori der deltager en virksomhed med begrænset ansvar omfattet af lov om visse erhvervsdrivende virksomheder skal der endvidere medsendes en erklæring fra den kompetente myndighed, i de lande, hvis selskabslovgivning de øvrige deltagende selskaber hører under, om at det pågældende lands selskabslovgivning tillader grænseoverskridende fusion og/eller spaltning med den pågældende virksomhedstype.",
      "valid_from": "2007-12-13",
      "valid_to": null
    },
    {
      "provision_ref": "5:20",
      "chapter": "5",
      "section": "20",
      "content": "§ 20. Anmeldelse om stiftelse af en erhvervsdrivende fond eller anmeldelse af, at en fond er blevet erhvervsdrivende, jf. § 51 i lov om erhvervsdrivende fonde, skal mindst angive: 1) Fondens navn og eventuelle binavne. 2) Fondens adresse og hjemstedskommune. 3) Fondens stiftelsesdato, formål og seneste vedtægtsdato. 4) Fondens regnskabsår og første regnskabsperiode. 5) Grundkapitalens størrelse, og hvorvidt den er indbetalt kontant eller i andre værdier. 6) Fulde navn, stilling og bopæl for bestyrelsesmedlemmer, direktører, revisorer og eventuelle suppleanter for bestyrelsesmedlemmer, direktører og revisorer. Stk. 2. Med anmeldelsen skal følge: 1) Det retlige grundlag for fondens oprettelse (testamente, gavebrev eller andet). 2) Vedtægt og andre dokumenter oprettet i anledning af stiftelsen. 3) Bevis for at den fastsatte grundkapital er indbetalt til fonden. 4) Dokumentation for at fonden er erhvervsdrivende. 5) Oplysning om, hvorvidt fonden modtager offentlige tilskud, og om fonden er underlagt andet offentligt tilsyn. 6) Den seneste årsrapport i tilfælde af omdannelse til erhvervsdrivende fond efter lovens § 51.",
      "valid_from": "2007-12-13",
      "valid_to": null
    },
    {
      "provision_ref": "5:21",
      "chapter": "5",
      "section": "21",
      "content": "§ 21. Ændres vedtægter eller ændres anmeldte forhold, skal anmeldelse om ændringerne være modtaget i Erhvervs- og Selskabsstyrelsen senest 4 uger efter, at de er vedtaget, medmindre andet er bestemt i lovgivningen. Ændres regnskabsåret, finder § 9, stk. 1, 2. - 4. pkt., tilsvarende anvendelse. Stk. 2. Med anmeldelsen skal følge bevis for ændringens lovlige vedtagelse. Ved enhver vedtægtsændring skal indsendes daterede vedtægter med den fuldstændige ordlyd i den nye affattelse.",
      "valid_from": "2007-12-13",
      "valid_to": null
    },
    {
      "provision_ref": "6:22",
      "chapter": "6",
      "section": "22",
      "content": "§ 22. Anmeldelse af en europæisk økonomisk firmagruppe eller af forretningssted for en firmagruppe med hjemsted i et andet EU-land skal mindst angive: 1) Firmagruppens navn og adresse. 2) Fulde navn eller firma, retlig organisationsform, bopæl eller hjemsted og i givet fald registreringsnummer og sted for firmagruppens medlemmer. 3) Fulde navn og bopæl for firmagruppens forretningsfører(e). 4) Firmagruppens varighed, hvis denne ikke er ubegrænset. Stk. 2. Firmagruppens stiftelsesoverenskomst skal følge med anmeldelsen.",
      "valid_from": "2007-12-13",
      "valid_to": null
    },
    {
      "provision_ref": "6:23",
      "chapter": "6",
      "section": "23",
      "content": "§ 23. Anmeldelse om ændringer vedrørende firmagruppers forhold, jf. art. 7 i rådets forordning nr. 2137/85 af 25. juli 1985 om indførelse af europæiske økonomiske firmagrupper (EØFG), skal være modtaget i Erhvervs- og Selskabsstyrelsen senest 4 uger efter ændringens vedtagelse. Stk. 2. Med anmeldelsen skal følge bevis for ændringens lovlige vedtagelse. Ved enhver ændring i stiftelsesoverenskomsten skal indsendes dateret overenskomst med den fuldstændige ordlyd i den nye affattelse.",
      "valid_from": "2007-12-13",
      "valid_to": null
    },
    {
      "provision_ref": "7:24",
      "chapter": "7",
      "section": "24",
      "content": "§ 24. Anmeldelse af et SE-selskab med hjemsted her i landet skal mindst angive: 1) SE-selskabets navn og eventuelle binavne. 2) SE-selskabets adresse og hjemstedskommune. 3) SE-selskabets stiftelsesdato og formål. 4) SE-selskabets regnskabsår og første regnskabsperiode. 5) Aktiekapitalens størrelse og indbetalingsmåde samt størrelsen af et eventuelt overkursbeløb. 6) Fulde navn, stilling og bopæl for administrerende direktører og medlemmer af administrationsorganet (enstrenget system) eller tilsynsorgan og ledelsesorgan (tostrenget system), eventuelle revisorer samt suppleanter for revisorer, administrerende direktører og medlemmer af administrations- eller tilsynsorgan.",
      "valid_from": "2007-12-13",
      "valid_to": null
    },
    {
      "provision_ref": "7:25",
      "chapter": "7",
      "section": "25",
      "content": "§ 25. Som bilag til anmeldelse til Erhvervs- og Selskabsstyrelsen af et SE-selskab med vedtægtsmæssigt hjemsted her i landet skal mindst vedlægges: 1) Eventuelt stiftelsesdokument og andre dokumenter udarbejdet i anledning af oprettelsen. 2) Officielt bevis for at stiftelsesbetingelserne i henhold til SE-forordningens art. 2 og eventuelt § 4 i SE-loven er opfyldt. 3) Bevis for beslutningens lovlighed (protokoludskrift). 4) Eventuel udskrift af forhandlingsprotokol for den konstituerende generalforsamling. 5) Eventuelle myndighedsattester. 6) Bevis for ordninger om medarbejderindflydelse. 7) Eventuelt bevis for indbetaling af kapitalen. 8) Ved stiftelse af et SE-holdingselskab bevis i henhold til SE-forordningens art. 33, stk. 5. 9) Oplysninger og dokumenter der i øvrigt skal registreres og offentliggøres i henhold til SE-forordningen eller national ret.",
      "valid_from": "2007-12-13",
      "valid_to": null
    },
    {
      "provision_ref": "7:26",
      "chapter": "7",
      "section": "26",
      "content": "§ 26. Når et her i landet registreret selskab deltager i stiftelsen af et SE-selskab i henhold til SE-forordningens art. 2, stk. 1 eller 2, og SE-selskabet skal have vedtægtsmæssigt hjemsted i et andet EU- eller EØS-land, skal med anmeldelsen mindst følge de i § 25, stk. 1, nr. 1, 2, 3 og 9, nævnte dokumenter. I tilfælde af fusion til et SE-selskab skal der tillige vedlægges erklæring fra bestyrelsen om, at betingelserne i § 5 i SE-loven er opfyldt. Stk. 2. Meddelelse om registrering af et SE-selskab med hjemsted i et andet EU- eller EØS-land skal være modtaget i Erhvervs- og Selskabsstyrelsen senest 2 uger efter registreringen i det pågældende land.",
      "valid_from": "2007-12-13",
      "valid_to": null
    },
    {
      "provision_ref": "7:27",
      "chapter": "7",
      "section": "27",
      "content": "§ 27. Som bilag til anmeldelse til Erhvervs- og Selskabsstyrelsen af et SE-selskab, der flytter sit vedtægtsmæssige hjemsted her til landet, skal mindst vedlægges: 1) Flytteplan og beretning. 2) Myndighedsattest. 3) SE-selskabets stiftelsesoverenskomst og vedtægter.",
      "valid_from": "2007-12-13",
      "valid_to": null
    },
    {
      "provision_ref": "7:28",
      "chapter": "7",
      "section": "28",
      "content": "§ 28. Som bilag til anmeldelse til Erhvervs- og Selskabsstyrelsen af et SE-selskab med vedtægtsmæssigt hjemsted her i landet, der flytter sit vedtægtsmæssige hjemsted til et andet EU- eller EØS-land, skal mindst vedlægges: 1) Flytteplan og beretning samt eventuelle andre dokumenter udarbejdet i anledning af flytningen. 2) Bevis for beslutningens lovlighed (protokoludskrift). 3) Erklæring fra ledelses- eller administrationsorganet om, at betingelserne i §§ 6 og 7 i SE-loven er opfyldt.",
      "valid_from": "2007-12-13",
      "valid_to": null
    },
    {
      "provision_ref": "7:29",
      "chapter": "7",
      "section": "29",
      "content": "§ 29. Anmeldelse om omdannelse af et SE-selskab til et aktieselskab skal mindst angive fulde navn, stilling og bopæl for bestyrelsesmedlemmer, direktører og eventuelle suppleanter for bestyrelsesmedlemmer og direktører. Stk. 2. Som bilag til anmeldelse om omdannelse af et SE-selskab til et aktieselskab skal mindst vedlægges: 1) Omdannelsesplan og eventuelle andre dokumenter oprettet i anledning af omdannelsen. 2) Bevis for beslutningens lovlighed (protokoludskrift). 3) Vurderingsmændenes attest i henhold til SE-forordningens art. 66, stk. 5.",
      "valid_from": "2007-12-13",
      "valid_to": null
    },
    {
      "provision_ref": "7:30",
      "chapter": "7",
      "section": "30",
      "content": "§ 30. Ændres vedtægter eller ændres anmeldte forhold, skal anmeldelse om ændringerne være modtaget i Erhvervs- og Selskabsstyrelsen senest 4 uger efter, at de er vedtaget, medmindre andet er bestemt i lovgivningen. Ændres regnskabsåret, finder § 9, stk. 1, 2. - 4. pkt., tilsvarende anvendelse. Stk. 2. Med anmeldelsen skal følge bevis for ændringens lovlige vedtagelse. Ved enhver vedtægtsændring skal indsendes daterede vedtægter med den fuldstændige ordlyd i den nye affattelse.",
      "valid_from": "2007-12-13",
      "valid_to": null
    },
    {
      "provision_ref": "8:31",
      "chapter": "8",
      "section": "31",
      "content": "§ 31. Anmeldelse af et SCE-selskab med hjemsted her i landet skal mindst angive: 1) SCE-selskabets navn og eventuelle binavne. 2) SCE-selskabets adresse og hjemstedskommune. 3) SCE-selskabets stiftelsesdato og formål. 4) SCE-selskabets regnskabsår og første regnskabsperiode. 5) Den tegnede kapitals størrelse og indbetalingsmåde. 6) Fulde navn, stilling og bopæl for administrerende direktører og medlemmer af administrationsorganet (enstrenget system) eller medlemmer af tilsynsorgan, ledelsesorgan og eventuelle administrerende direktører (tostrenget system), eventuelle revisorer samt suppleanter for revisorer, administrerende direktører og medlemmer af administrations- eller tilsynsorgan.",
      "valid_from": "2007-12-13",
      "valid_to": null
    },
    {
      "provision_ref": "8:32",
      "chapter": "8",
      "section": "32",
      "content": "§ 32. Som bilag til anmeldelse til Erhvervs- og Selskabsstyrelsen af et SCE-selskab med vedtægtsmæssigt hjemsted her i landet skal mindst vedlægges: 1) Vedtægter og eventuelle andre dokumenter udarbejdet i anledning af oprettelsen. 2) Officielt bevis for at stiftelsesbetingelserne i henhold til SCE-forordningens art. 2 og eventuelt § 3 i SCE-loven er opfyldt. 3) Bevis for beslutningens lovlighed (protokoludskrift). 4) Eventuel udskrift af forhandlingsprotokol for den konstituerende generalforsamling. 5) Eventuelle myndighedsattester. 6) Bevis for ordninger om medarbejderindflydelse. 7) Bevis for indbetaling af den del af den tegnede kapital, som skal være indbetalt ved tegningen. 8) Oplysninger og dokumenter der i øvrigt skal registreres og offentliggøres i henhold til SCE-forordningen eller national ret.",
      "valid_from": "2007-12-13",
      "valid_to": null
    },
    {
      "provision_ref": "8:33",
      "chapter": "8",
      "section": "33",
      "content": "§ 33. Anmeldelse om oprettelse af en filial af et udenlandsk SCE-selskab skal mindst angive: 1) Det udenlandske SCE-selskabs navn, hjemsted, register og registreringsnummer for selskabet i hjemlandet, selskabets formål og regnskabsår. 2) Filialens navn, adresse og formål. 3) Fulde navn, stilling og bopæl for dem, der over for tredjemand eller under retssager er beføjede til at forpligte henholdsvis det udenlandske SCE-selskab og filialen, og hvorledes deres beføjelser er fastlagt. Stk. 2. Som bilag til anmeldelsen skal vedlægges: 1) Officielt bevis for at det udenlandske SCE-selskab er lovligt bestående i hjemlandet. 2) Det udenlandske SCE-selskabs vedtægter. 3) Filialbestyrernes fuldmagt.",
      "valid_from": "2007-12-13",
      "valid_to": null
    },
    {
      "provision_ref": "8:34",
      "chapter": "8",
      "section": "34",
      "content": "§ 34. Når et her i landet registreret andelsselskab deltager i stiftelsen af et SCE-selskab ved fusion i henhold til SCE-forordningens art. 2, stk. 1, 4. pind, og SCE-selskabet skal have vedtægtsmæssigt hjemsted i et andet EU- eller EØS-land, skal med anmeldelsen mindst følge de i § 32, stk. 1, nr. 1, 2, 3 og 8 nævnte dokumenter. Endvidere skal der vedlægges en erklæring fra andelsselskabets kompetente ledelse om, at betingelserne i § 4 i SCE-loven er opfyldt. Stk. 2. Meddelelse om registrering af et SCE-selskab med hjemsted i et andet EU- eller EØS-land skal være modtaget i Erhvervs- og Selskabsstyrelsen senest 2 uger efter registreringen i det pågældende land.",
      "valid_from": "2007-12-13",
      "valid_to": null
    },
    {
      "provision_ref": "8:35",
      "chapter": "8",
      "section": "35",
      "content": "§ 35. Som bilag til anmeldelse til Erhvervs- og Selskabsstyrelsen af et SCE-selskab, der flytter sit vedtægtsmæssige hjemsted her til landet, skal mindst vedlægges: 1) Flytteplan og beretning. 2) Myndighedsattest. 3) SCE-selskabets stiftelsesoverenskomst og vedtægter.",
      "valid_from": "2007-12-13",
      "valid_to": null
    },
    {
      "provision_ref": "8:36",
      "chapter": "8",
      "section": "36",
      "content": "§ 36. Som bilag til anmeldelse til Erhvervs- og Selskabsstyrelsen af et SCE-selskab med vedtægtsmæssigt hjemsted her i landet, der flytter sit vedtægtsmæssige hjemsted til et andet EU- eller EØS-land, skal mindst vedlægges: 1) Flytteplan og beretning samt eventuelle andre dokumenter udarbejdet i anledning af flytningen. 2) Bevis for beslutningens lovlighed (protokoludskrift). 3) Erklæring fra ledelses- eller administrationsorganet om, at betingelserne i § 5 i SCE-loven er opfyldt.",
      "valid_from": "2007-12-13",
      "valid_to": null
    },
    {
      "provision_ref": "8:37",
      "chapter": "8",
      "section": "37",
      "content": "§ 37. Anmeldelse om omdannelse af et SCE-selskab til et andelsselskab skal mindst angive fulde navn og adresse på medlemmer af bestyrelse, direktion eller tilsvarende ledelsesorganer. Stk. 2. Som bilag til anmeldelse om omdannelse af et SCE-selskab til et andelsselskab skal mindst vedlægges: 1) Omdannelsesplan og beretning samt eventuelle andre dokumenter oprettet i anledning af omdannelsen. 2) Bevis for beslutningens lovlighed (protokoludskrift). 3) Vurderingsmændenes attest i henhold til SCE-forordningens art. 76, stk. 5.",
      "valid_from": "2007-12-13",
      "valid_to": null
    },
    {
      "provision_ref": "8:38",
      "chapter": "8",
      "section": "38",
      "content": "§ 38. Ændres vedtægter eller ændres anmeldte forhold, skal anmeldelse om ændringerne være modtaget i Erhvervs- og Selskabsstyrelsen senest 4 uger efter, at de er vedtaget, medmindre andet er bestemt i lovgivningen. Ændres regnskabsåret, finder § 9, stk. 1, 2. - 4. pkt., tilsvarende anvendelse. Stk. 2. Med anmeldelsen skal følge bevis for ændringens lovlige vedtagelse. Ved enhver vedtægtsændring skal indsendes daterede vedtægter med den fuldstændige ordlyd i den nye affattelse.",
      "valid_from": "2007-12-13",
      "valid_to": null
    },
    {
      "provision_ref": "9:39",
      "chapter": "9",
      "section": "39",
      "content": "§ 39. Anmeldelse om registrering i henhold til de love, som er nævnt i bilag 1 og 2 i bekendtgørelsen om virksomhedsregistrering i en række skatte- og afgiftslove, skal mindst angive: 1) Virksomhedens navn og eventuelle binavne. 2) Virksomhedens adresse, herunder supplerende adresser. 3) Virksomhedens driftsform og branche. 4) Dato for regnskabsårets afslutning. 5) Navn, CVR-nummer eller CPR-nummer samt indtrædelses- og udtrædelsesdato for ansvarlige deltagere i virksomheden. 6) Eventuelt tidligere indehaver. 7) De andre forhold, virksomheden skal registreres for i henhold til skatte- og afgiftslovene. Stk. 2. Ændres anmeldte forhold, skal anmeldelse om ændringerne være modtaget i Erhvervs- og Selskabsstyrelsen senest 2 uger efter, at de er vedtaget, medmindre andet er bestemt i lovgivningen.",
      "valid_from": "2007-12-13",
      "valid_to": null
    },
    {
      "provision_ref": "9:40",
      "chapter": "9",
      "section": "40",
      "content": "§ 40. Erhvervs- og Selskabsstyrelsen eller told- og skatteforvaltningen træffer afgørelse om registrering på baggrund af anmeldelsen, jf. bekendtgørelsen om virksomhedsregistrering i en række skatte- og afgiftslove. Stk. 2. Registrering sker i ToldSkats Erhvervssystem. Der udstedes et bevis for registreringen.",
      "valid_from": "2007-12-13",
      "valid_to": null
    },
    {
      "provision_ref": "10:41",
      "chapter": "10",
      "section": "41",
      "content": "§ 41. De anmeldte oplysninger registreres i Erhvervs- og Selskabsstyrelsen, medmindre det anmeldte er i strid med lovgivningen, med stiftelsesdokumentet eller vedtægterne m.v. Tilsvarende gælder for meddelelser m.v., der indgives med henblik på registrering eller offentliggørelse efter bestemmelser i lovgivningen. Stk. 2. Indeholder en anmeldelsesblanket ændringer i flere anmeldte forhold, kan registrering ske samlet eller særskilt for de enkelte forhold. Stk. 3. Enhver virksomhed får et registreringsnummer. Datoen for registreringen indføres i registeret.",
      "valid_from": "2007-12-13",
      "valid_to": null
    },
    {
      "provision_ref": "10:42",
      "chapter": "10",
      "section": "42",
      "content": "§ 42. Når registrering er sket, sendes bekræftelse på registreringen, udskrift af de registrerede oplysninger og for gebyrbelagte registreringer tillige gebyropkrævning til anmelderen efter de takster, som er fastsat i bilag 1. Stk. 2. Overskrides betalingsfristen, vil der blive pålagt rykkergebyr på det i bilag 1 anførte beløb til dækning af Erhvervs- og Selskabsstyrelsens omkostninger i forbindelse med rykkerproceduren. Bliver registreringsgebyret med tillæg af rykkergebyr fortsat ikke betalt, oversendes gebyrkravet til inkasso. Stk. 3. I tilfælde af gebyrrestance vil der blive krævet forudbetaling af registreringsgebyr for nye anmeldelser, indtil gebyrrestancen er betalt. Stk. 4. Hvis en anmeldelse ikke fører til registrering, skal der ikke betales gebyr. Et eventuelt forudbetalt gebyr returneres.",
      "valid_from": "2007-12-13",
      "valid_to": null
    },
    {
      "provision_ref": "10:43",
      "chapter": "10",
      "section": "43",
      "content": "§ 43. Erhvervs- og Selskabsstyrelsen er ikke ansvarlig for manglende eller fejlagtig registrering på grund af fejl som følge af anmelderens forhold, herunder forhold i forbindelse med elektronisk anmeldelse eller registrering via Webreg, og fejl ved datatransmissionen eller andre fejl, der skyldes ude fra kommende forstyrrelser og nedbrud eller andre forstyrrelser af styrelsens edb-system.",
      "valid_from": "2007-12-13",
      "valid_to": null
    },
    {
      "provision_ref": "10:44",
      "chapter": "10",
      "section": "44",
      "content": "§ 44. Registreringer, modtagelse af vurderingsberetninger, fusionsplaner, spaltningsplaner og erklæringer fra vurderingsmænd m.v., som i henhold til lovgivningen skal offentliggøres af Erhvervs- og Selskabsstyrelsen, offentliggøres på Erhvervs- og Selskabsstyrelsens hjemmeside www.cvr.dk. Stk. 2. Registreringer m.v., som er offentliggjort i www.cvr.dk, anses for at være kommet til tredjemands kundskab.",
      "valid_from": "2007-12-13",
      "valid_to": null
    },
    {
      "provision_ref": "11:45",
      "chapter": "11",
      "section": "45",
      "content": "§ 45. Enhver kan efter indgåelse af en aftale med Erhvervs- og Selskabsstyrelsen på de i aftalen fastsatte vilkår, jf. dog stk. 2, få adgang til www.cvr.dk's gebyrbelagte oplysninger og dokumenter. Stk. 2. Erhvervs- og Selskabsstyrelsen kan bestemme, at brugeradgang til gebyrbelagte oplysninger og dokumenter, jf. bilag 2, via www.cvr.dk forudsætter betaling med elektroniske betalingsmidler.",
      "valid_from": "2007-12-13",
      "valid_to": null
    },
    {
      "provision_ref": "11:46",
      "chapter": "11",
      "section": "46",
      "content": "§ 46. Et aktie- eller et anpartsselskab, virksomheder, der er registreringspligtige i henhold til lov om visse erhvervsdrivende virksomheder, en erhvervsdrivende fond, en personligt hæftende virksomhed eller en af selskabet eller virksomheden bemyndiget person kan få adgang til at foretage registrering via Webreg, jf. § 2, stk. 2, hvis selskabet eller den pågældende: 1) er accepteret af Erhvervs- og Selskabsstyrelsen som bruger, og 2) har indgået en aftale med Erhvervs- og Selskabsstyrelsen, der regulerer de nærmere regler for brugen af Webreg, eller 3) benytter en af Erhvervs- og Selskabsstyrelsen accepteret digital signatur. Stk. 2. I SE-selskaber og SCE-selskaber samt de aktieselskaber og anpartsselskaber, der er under tilsyn af Finanstilsynet, eller hvor virksomhed kun kan udøves efter tilladelse af Finanstilsynet, kan der ikke ske registrering via Webreg, jf. dog § 48, stk. 5. Stk. 3. Stk. 1 gælder tilsvarende ved indsendelse af meddelelser til offentliggørelse via Webreg.",
      "valid_from": "2007-12-13",
      "valid_to": null
    },
    {
      "provision_ref": "11:47",
      "chapter": "11",
      "section": "47",
      "content": "§ 47. Registrering via Webreg kan foretages af stiftelser samt ændringer i allerede registrerede forhold, i det omfang styrelsen har udviklet edb-systemet til at håndtere registreringer via Webreg. Stk. 2. Inddateringer i Webreg skal foregå i overensstemmelse med, hvad der fremgår af Webreg systemet.",
      "valid_from": "2007-12-13",
      "valid_to": null
    },
    {
      "provision_ref": "11:48",
      "chapter": "11",
      "section": "48",
      "content": "§ 48. Indsendelse af meddelelser til offentliggørelse via Webreg kan ske, i det omfang styrelsen har udviklet edb-systemet til at håndtere sådanne indberetninger via Webreg. Stk. 2. Indkaldelse til generalforsamling i selskaber, hvis aktier lyder på ihændehaveren, i Erhvervs- og Selskabsstyrelsens edb-informationssystem, jf. aktieselskabslovens § 73, stk. 2, 3. pkt., skal ske via Webreg. Stk. 3. Offentliggørelse af selskabsoplysninger på andre sprog end dansk, jf. aktieselskabslovens § 154, stk. 6, og anpartsselskabslovens § 69, stk. 5, skal ske via Webreg. Stk. 4. Inddateringer i Webreg skal foregå i overensstemmelse med, hvad der fremgår af Webreg systemet. Stk. 5. Aktieselskaber og anpartsselskaber, der er under tilsyn af Finanstilsynet, eller hvor virksomhed kun kan udøves efter tilladelse af Finanstilsynet, kan anvende Webreg til indsendelse af meddelelser til offentliggørelse, herunder indsendelse af indkaldelse til generalforsamling i selskaber, hvis aktier lyder på ihændehaveren.",
      "valid_from": "2007-12-13",
      "valid_to": null
    },
    {
      "provision_ref": "11:49",
      "chapter": "11",
      "section": "49",
      "content": "§ 49. Ved registrering og indberetninger via Webreg anvendes brugerens digitale signatur, medmindre Erhvervs- og Selskabsstyrelsen bestemmer andet. Stk. 2. Hvis styrelsen har begrundet formodning om, at der er sket eller vil ske misbrug af adgangen til registrering, indberetning eller offentliggørelse via Webreg, er styrelsen berettiget til med øjeblikkelig virkning at lukke brugerens adgang hertil.",
      "valid_from": "2007-12-13",
      "valid_to": null
    },
    {
      "provision_ref": "12:50",
      "chapter": "12",
      "section": "50",
      "content": "§ 50. Virksomhedsdokumenter, der findes i Erhvervs- og Selskabsstyrelsen, er offentligt tilgængelige. Dette gælder dog ikke følgende dokumenter: 1) Attester om personlige forhold. 2) Regnskaber, der i henhold til lov ikke er offentligt tilgængelige. 3) Visse dokumenter i sager vedrørende kapitaltab efter anpartsselskabslovens tidligere bestemmelse § 52 og den tidligere anpartsselskabslovs § 85 a. 4) Oplysninger om erhvervsdrivende fondes forretningsmæssige og driftsmæssige forhold eller lignende, som styrelsen som fondsmyndighed er i besiddelse af efter § 57, stk. 3, i lov om erhvervsdrivende fonde, for så vidt det er af væsentlig økonomisk betydning for fonden, at oplysningen undtages fra aktindsigt, jf. lovens § 61, stk. 2, jf. offentlighedslovens § 12. Stk. 2. For erhvervsdrivende fonde gælder bestemmelsen i stk. 1, 1. pkt., kun i det omfang, styrelsen bestemmer det, for: 1) De oplysninger, styrelsen pålægger revisor at give om fondens forhold efter § 37 i lov om erhvervsdrivende fonde. 2) Den beretning, granskningsmændene skal afgive efter § 59, stk. 4, i lov om erhvervsdrivende fonde, jf. forvaltningslovens § 14, stk. 1, nr. 3.",
      "valid_from": "2007-12-13",
      "valid_to": null
    },
    {
      "provision_ref": "12:51",
      "chapter": "12",
      "section": "51",
      "content": "§ 51. Dokumenter, der er offentligt tilgængelige i Erhvervs- og Selskabsstyrelsen, kan på forlangende gennemses i styrelsens ekspedition. Stk. 2. Udskrifter af registerets oplysninger om virksomheder og fotokopier eller aftryk af eventuelle mikrofilm af de dokumenter, der er offentligt tilgængelige, kan fås i styrelsen. Stk. 3. Erhvervs- og Selskabsstyrelsen kan bestemme, at fotokopi eller aftryk af mikrofilm også kan tages ved selvbetjening af kopieringsapparater opstillet i styrelsen. Stk. 4. Erhvervs- og Selskabsstyrelsen kan bestemme, at alle eller bestemte offentligt tilgængelige oplysninger om flere selskaber kan fås maskinelt efter særlig aftale eller i henhold til eventuelle af styrelsen fastsatte almindelige bestemmelser. Stk. 5. For de oplysninger, som er omfattet af stk. 1-4, og for brugen af www.cvr.dk, betales gebyr efter taksterne i bilag 2. Gebyret opkræves efterfølgende, jf. dog § 45, stk. 2. § 42 finder tilsvarende anvendelse.",
      "valid_from": "2007-12-13",
      "valid_to": null
    },
    {
      "provision_ref": "13:52",
      "chapter": "13",
      "section": "52",
      "content": "§ 52. Erhvervs- og Selskabsstyrelsens afgørelser i medfør af denne bekendtgørelse kan indbringes for Erhvervsankenævnet senest 4 uger efter, at afgørelsen er meddelt den pågældende, jf. dog stk. 2. Stk. 2. Afgørelser truffet af Erhvervs- og Selskabsstyrelsen som fondsmyndighed kan ikke indbringes for højere administrativ myndighed, jf. § 62, stk. 2, jf. § 57, stk. 1, 1. pkt., i lov om erhvervsdrivende fonde.",
      "valid_from": "2007-12-13",
      "valid_to": null
    },
    {
      "provision_ref": "14:53",
      "chapter": "14",
      "section": "53",
      "content": "§ 53. Er strengere straf ikke forskyldt efter straffeloven, straffes misbrug af adgangen til at foretage elektronisk anmeldelse og registrering via Webreg, jf. §§ 2, 4, 5, og 47, og misbrug af den digitale signatur, jf. § 49, med bøde.",
      "valid_from": "2007-12-13",
      "valid_to": null
    },
    {
      "provision_ref": "15:54",
      "chapter": "15",
      "section": "54",
      "content": "§ 54. Bekendtgørelsen træder i kraft den 1. januar 2008. Stk. 2. Samtidig ophæves bekendtgørelse nr. 926 af 16. juli 2007 om anmeldelse, registrering, gebyr samt offentliggørelse m.v. i Erhvervs- og Selskabsstyrelsen (Anmeldelsesbekendtgørelsen).",
      "valid_from": "2007-12-13",
      "valid_to": null
    }
  ],
  "definitions": []
}
