{
  "id": "2008:554",
  "type": "statute",
  "title": "Bekendtgørelse om anvendelse af radiofrekvenser uden tilladelse samt om amatørradioprøver og kaldesignaler m.v.",
  "short_name": "BEK H#LOKDOK04",
  "status": "in_force",
  "issued_date": "2008-06-11",
  "url": "https://www.retsinformation.dk/eli/lta/2008/554/xml",
  "description": "Retsinformation source. DocumentId=BD000414; AccessionNumber=B20080055405; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Bekendtgørelsen fastsætter regler for anvendelse af radiofrekvenser uden tilladelse i 1) skibe, 2) luftfartøjer, 3) amatørradio- og amatørradiosatellittjenesten, 4) andre tjenester, jf. bilag 4, og 5) radioanlæg, der alene er indrettet til modtagning. Stk. 2. Bekendtgørelsen fastsætter ligeledes regler for 1) radioprøver og certifikater til amatørradio- og amatørradiosatellittjenesten, 2) udstedelse og anvendelse af kaldesignaler og identifikationsnumre i luftfartsradiotjenester og amatørradio- og amatørradiosatellittjenesten, og 3) udstedelse og anvendelse af kaldesignaler og identifikationsnumre til landstationer og til sømærker i maritime radiotjenester."
    },
    {
      "provision_ref": "2",
      "section": "2",
      "content": "§ 2. Radiofrekvenser, der er afsat til maritime radiotjenester, som nævnt i bilag 1, må anvendes uden tilladelse i skibe. Stk. 2. Bestemmelsen i stk. 1 gælder dog ikke frekvensanvendelse i landbaserede radioanlæg, herunder sømærker, i forbindelse med maritime radiotjenester. Stk. 3. Anvendelse af radiofrekvenser, jf. stk. 1, skal ske under overholdelse af de i bilag 1 nævnte krav og begrænsninger, herunder krav om certifikater og anvendelse af kaldesignaler og identifikationsnumre."
    },
    {
      "provision_ref": "3",
      "section": "3",
      "content": "§ 3. Radiofrekvenser, der er afsat til luftfartsradiotjenester, som nævnt i bilag 2, må anvendes uden tilladelse i luftfartøjer. Stk. 2. Bestemmelsen i stk. 1 gælder dog ikke frekvensanvendelse i landbaserede radioanlæg i forbindelse med luftfartsradiotjenester. Stk. 3. Anvendelse af radiofrekvenser, jf. stk. 1, skal ske under overholdelse af de i bilag 2 nævnte krav og begrænsninger, herunder krav om certifikater og anvendelse af kaldesignaler og identifikationsnumre."
    },
    {
      "provision_ref": "4",
      "section": "4",
      "content": "§ 4. Radiofrekvenser, der er afsat til amatørradio- og amatørradiosatellittjenesten, som nævnt i bilag 3, må anvendes uden tilladelse. Stk. 2. Anvendelse af radiofrekvenser, jf. stk. 1, skal ske under overholdelse af de i bilag 3 nævnte krav og begrænsninger, herunder krav om certifikater og anvendelse af kaldesignaler."
    },
    {
      "provision_ref": "5",
      "section": "5",
      "content": "§ 5. Radiofrekvenser, der er afsat til anvendelse inden for andre end de i §§ 2-4 nævnte tjenester, som nævnt i bilag 4, må anvendes uden tilladelse. Stk. 2. Anvendelse af radiofrekvenser, jf. stk. 1, skal ske under overholdelse af de i bilag 4 nævnte krav og begrænsninger."
    },
    {
      "provision_ref": "6",
      "section": "6",
      "content": "§ 6. IT- og Telestyrelsen udsteder efter ansøgning kaldesignaler og identifikationsnumre til brug for anvendelse af radiofrekvenser i maritime radiotjenester på danske landstationer. Stk. 2. IT- og Telestyrelsen udsteder efter ansøgning kaldesignaler og identifikationsnumre til brug for anvendelse af radiofrekvenser i maritime radiotjenester på fysiske og virtuelle sømærker. Stk. 3. Udstedelse af identifikationsnumre som nævnt i stk. 2, kan efter IT- og Telestyrelsens nærmere vurdering udstedes i serier, som tildeles en offentlig myndighed."
    },
    {
      "provision_ref": "7",
      "section": "7",
      "content": "§ 7. Til brug for frekvensanvendelse i radioanlæg som nævnt i § 6, stk. 1 og 2, må der alene benyttes 1) det kaldesignal eller identifikationsnummer, som er tildelt landstationen eller sømærket, eller 2) landstationens geografiske navn efterfulgt af ordet »radio«."
    },
    {
      "provision_ref": "8",
      "section": "8",
      "content": "§ 8. IT- og Telestyrelsen kan tilbagekalde et kaldesignal eller et identifikationsnummer, der er udstedt, jf. § 6, hvis indehaveren af kaldesignalet eller identifikationsnummeret ikke betaler forfaldne gebyrer, der er opkrævet i henhold til regler, der er fastsat i medfør af lovens § 49, stk. 2."
    },
    {
      "provision_ref": "9",
      "section": "9",
      "content": "§ 9. IT- og Telestyrelsen udsteder AAIC-numre (Accounting Authority Identification Code), efterhånden som ansøgninger herom modtages. Stk. 2. AAIC-numre er sammensat af en tobogstavers landekode, DK, efterfulgt af et to-cifret tal. Der kan højst udstedes 25 AAIC-numre i Danmark."
    },
    {
      "provision_ref": "10",
      "section": "10",
      "content": "§ 10. IT- og Telestyrelsen udsteder efter ansøgning kaldesignaler og identifikationsnumre til brug for anvendelse af radiofrekvenser i luftfartsradiotjenester i dansk indregistrerede luftfartøjer eller på danske jordstationer."
    },
    {
      "provision_ref": "11",
      "section": "11",
      "content": "§ 11. Til brug for frekvensanvendelse i radioanlæg i dansk indregistrerede luftfartøjer eller på jordstationer, må der alene benyttes 1) det kaldesignal eller identifikationsnummer, som IT- og Telestyrelsen har udstedt til luftfartøjet eller jordstationen, 2) det registreringsnavn Statens Luftfartsvæsen har udstedt til luftfartøjet, 3) et identifikationsnavn sammensat af luftfartsselskabets kendingsbogstaver efterfulgt af flyets rutenummer, eller 4) jordstationens geografiske navn eller navnet på flyvepladsen."
    },
    {
      "provision_ref": "12",
      "section": "12",
      "content": "§ 12. IT- og Telestyrelsen kan tilbagekalde et kaldesignal eller et identifikationsnummer, der er udstedt, jf. § 10, hvis indehaveren af kaldesignalet eller identifikationsnummeret ikke betaler forfaldne gebyrer, der er opkrævet i henhold til regler, der er fastsat i medfør af lovens § 49, stk. 2."
    },
    {
      "provision_ref": "13",
      "section": "13",
      "content": "§ 13. IT- og Telestyrelsen afholder prøver til opnåelse af certifikat i kategorierne A, B og D. Stk. 2. IT- og Telestyrelsen afholder de i bilag 5 nævnte prøver som skriftlige prøver. Stk. 3. Indholdet af prøverne og prøvekrav fremgår af bilag 5. Stk. 4. IT- og Telestyrelsen kan i særlige tilfælde, hvor det vil være enten umuligt eller meget vanskeligt for den pågældende at aflægge en almindelig skriftlig prøve, jf. stk. 2, bistå med oplæsning af spørgsmålene og udfyldelse af svarskemaet i det omfang, det efter IT- og Telestyrelsens opfattelse er forsvarligt under hensyntagen til formålet med prøven."
    },
    {
      "provision_ref": "14",
      "section": "14",
      "content": "§ 14. IT- og Telestyrelsen kan anerkende skriftlige prøver til opnåelse af certifikat i kategorierne A, B og D, som er afholdt af Landsforeningen Experimenterende Danske Radioamatører eller dennes lokalafdelinger. Stk. 2. Landsforeningen Experimenterende Danske Radioamatører eller dennes lokalafdelinger afholder de i bilag 5 nævnte prøver som skriftlige prøver. Stk. 3. Indholdet af prøverne og prøvekrav fremgår af bilag 5. Stk. 4. Landsforeningen Experimenterende Danske Radioamatører eller dennes lokalafdelinger skal anmelde dato og sted for afholdelse af skriftlig prøve til IT- og Telestyrelsen, som offentliggør dato og sted på styrelsens hjemmeside. Tilmelding skal foretages til IT- og Telestyrelsen. IT- og Telestyrelsen fremsender herefter de prøvesæt, der skal anvendes ved prøven. Stk. 5. Prøvens afholdelse overværes af mindst to tilsynsførende, som ud over kontrol med selve prøveaflæggelsen også kontrollerer prøvedeltagernes identitet. Stk. 6. Efter afholdt skriftlig prøve indsendes de besvarede prøvesæt af Landsforeningen Experimenterende Danske Radioamatører eller dennes lokalafdelinger til IT- og Telestyrelsen, som vurderer besvarelserne og meddeler resultatet til de eksaminerede. Stk. 7. Alle har, uanset radioforeningsmæssige tilhørsforhold, adgang til at aflægge prøve hos Landsforeningen Experimenterende Danske Radioamatører eller dennes lokalafdelinger."
    },
    {
      "provision_ref": "15",
      "section": "15",
      "content": "§ 15. Udenlandske certifikater udstedt i overensstemmelse med CEPT-anbefaling T/R 61-02 om Harmonised Amateur Radio Examination Certificate (HAREC) ligestilles med beståede danske prøver, jf. §§ 13 og 14. Ligeledes ligestilles beståede udenlandske prøver med beståede danske prøver, jf. §§ 13 og 14, hvis det dokumenteres overfor IT- og Telestyrelsen, at prøvekravene er opfyldt ved beståelse af tilsvarende prøver i andre lande. Stk. 2. Tilladelser, som er udstedt af udenlandske myndigheder, er gyldige under kortvarige ophold i Danmark, hvis en sådan gyldighed er indeholdt i internationale aftaler, der er tiltrådt af Danmark."
    },
    {
      "provision_ref": "16",
      "section": "16",
      "content": "§ 16. IT- og Telestyrelsen udsteder, jf. §§ 13, 14 og 15, certifikat i kategorierne A, B eller D til anvendelse af radiofrekvenser i amatørradio- og amatørradiosatellittjenesten til personer, der har bestået en prøve. Stk. 2. IT- og Telestyrelsen kan udstede HAREC-certifikat (Harmonised Amateur Radio Examination Certificate) i overensstemmelse med CEPT-anbefaling T/R 61-02 til personer, der har erhvervet et certifikat i kategori A."
    },
    {
      "provision_ref": "17",
      "section": "17",
      "content": "§ 17. Den, der er indehaver af et certifikat, og som efter IT- og Telestyrelsens vurdering ikke længere er i besiddelse af de kundskaber, som indehaveren af et certifikat forudsættes at have, skal aflægge en ny prøve. Stk. 2. Hvis indehaveren af et certifikat, som nævnt i § 16, stk. 1 og 2, ikke består den nye prøve, tilbagekalder IT- og Telestyrelsen certifikatet."
    },
    {
      "provision_ref": "18",
      "section": "18",
      "content": "§ 18. IT- og Telestyrelsen udsteder til personer, der har et gyldigt certifikat, efter ansøgning et personligt kaldesignal, herunder kaldesignal til ubemandede radioanlæg, til brug for anvendelse af radiofrekvenser i amatørradio- og amatørradiosatellittjenesten. Kaldesignal kan ligeledes udstedes til juridiske personer, hvis en person, der har et gyldigt certifikat, jf. § 16, er ansvarlig for anvendelsen af radiofrekvenserne. Stk. 2. Udstedelse af et kaldesignal er betinget af, at anvendelsen af radiofrekvenserne er knyttet til en dansk adresse, hvorfra frekvensanvendelsen normalt sker. Stk. 3. IT- og Telestyrelsen udsteder kaldesignaler til brug for amatørradioformål i følgende kaldesignalserier: OU, OV, OZ, 5P, 5Q. Stk. 4. Et kaldesignal, der tidligere har været udstedt som personligt kaldesignal, frigives efter at have ligget stille i 25 år. IT- og Telestyrelsen åbner for modtagelse af ansøgninger 6 måneder før kaldesignalets frigivelsesdato. Indkomne ansøgninger vil herefter blive behandlet på frigivelsestidspunktet efter ”først til mølle” princippet."
    },
    {
      "provision_ref": "19",
      "section": "19",
      "content": "§ 19. Til brug for frekvensanvendelse i amatørradio- og amatørradiosatellittjenesten, må der alene benyttes det kaldesignal, som IT- og Telestyrelsen har udstedt til radioamatøren, det ubemandede radioanlæg eller den juridiske person, jf. § 18. Stk. 2. Den, der har et udenlandsk kaldesignal og må anvende radiofrekvenser i amatørradio- og amatørradiosatellittjenesten efter denne bekendtgørelses regler, kan anvende det udenlandske kaldesignal indledt med »OZ/« under kortvarige ophold i Danmark."
    },
    {
      "provision_ref": "20",
      "section": "20",
      "content": "§ 20. IT- og Telestyrelsen kan tilbagekalde et kaldesignal, der er udstedt, jf. § 18, hvis indehaveren af kaldesignalet ikke betaler gebyrer, der er opkrævet i medfør af lovens § 49, stk. 2, eller hvis et certifikat tilbagekaldes af IT- og Telestyrelsen i medfør af § 17, stk. 2."
    },
    {
      "provision_ref": "21",
      "section": "21",
      "content": "§ 21. Indholdet og eksistensen af radiosignaler, som modtages af andre end den, for hvem de er bestemt, må ikke bruges, offentliggøres eller videregives til uvedkommende. Stk. 2. Tavshedspligten i stk. 1 gælder ikke radiokommunikation, der er beregnet til almindelig brug for offentligheden, f.eks. nødsignaler, navigationssignaler, amatørradio, radiofoni- og fjernsynsudsendelser."
    },
    {
      "provision_ref": "22",
      "section": "22",
      "content": "§ 22. Med bøde straffes den, der overtræder: 1) Krav og begrænsninger fastsat i bilag 1-4. 2) Regler om brug af kaldesignaler, jf. §§ 7, 11 og 19. 3) Reglen om tavshedspligt, jf. § 21, stk. 1. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "23",
      "section": "23",
      "content": "§ 23. Bekendtgørelsen træder i kraft den 23. juni 2008. Stk. 2. Bekendtgørelse nr. 1107 af 20. september 2007 om anvendelse af radiofrekvenser uden tilladelse samt om radioprøver og kaldesignaler m.v. ophæves. Stk. 3. Anvendelse af de i bilag 4, punkt 14, indeholdte frekvensbånd 4500-7000 MHz, 8500-9200 MHz, 9,975-10,500 GHz, 17,1-17,3 GHz, 24,25-27,00 GHz, 57-64 GHz og 75-85 GHz, som ikke er indeholdt i den på tidspunktet for ikrafttræden af denne bekendtgørelse gældende radiogrænseflade nr. 00 031, kan tidligst ske ved ikrafttræden af bekendtgørelse om Dansk radiogrænseflade nr. 00 031 for laveffekts radioanlæg til detektering af bevægelser, hvori frekvensbåndene vil være indarbejdet. Stk. 4. Anvendelse af det i bilag 4, punkt 27 anførte frekvensbånd 5,855-5,925 GHz kan tidligst ske ved ikrafttræden af bekendtgørelse om Dansk radiogrænseflade nr. 00 061 for radioanlæg til intelligente transport systemer (ITS), hvori frekvensbåndet vil være indarbejdet. Stk. 5. Anvendelse af den i bilag 4, punkt 32, anførte frekvens 4234 kHz, som ikke er indeholdt i den på tidspunktet for ikrafttræden af denne bekendtgørelse gældende radiogrænseflade nr. 00 048, kan tidligst ske ved ikrafttræden af bekendtgørelse om Dansk radiogrænseflade nr. 00 048 for Eurobalise radioanlæg til anvendelse ved jernbanedrift, hvori frekvensen vil være indarbejdet. Stk. 6. Anvendelse af den i bilag 4, punkt 33, anførte frekvens 4516 kHz og frekvensbånd 11,1-16,0 MHz, som ikke er indeholdt i den på tidspunktet for ikrafttræden af denne bekendtgørelse gældende radiogrænseflade nr. 00 049, kan tidligst ske ved ikrafttræden af bekendtgørelse om Dansk radiogrænseflade nr. 00 049 for Euroloop radioanlæg til anvendelse ved jernbanedrift, hvori frekvensen og frekvensbåndet vil være indarbejdet. Stk. 7. Denne bekendtgørelse finder anvendelse på certifikater, kaldesignaler og identifikationsnumre til amatørradio- og amatørradiosatellittjenesten, luftfartsradiotjenester samt landstationer og sømærker i maritime radiotjenester, der er erhvervet, og prøver, der er bestået efter tidligere gældende regler. Stk. 8. Kaldesignaler og identifikationsnumre til amatørradio- og amatørradiosatellittjenesten, luftfartsradiotjenester samt landstationer og sømærker i maritime radiotjenester, erhvervet før bekendtgørelsens ikrafttræden forbliver i kraft. Stk. 9. Certifikater til luftfartsradiotjenester samt amatørradio- og amatørradiosatellittjenesten, der er erhvervet, og prøver, der er bestået efter tidligere gældende regler, er fortsat gyldige. Certifikater til amatørradio- og amatørradiosatellittjenesten i Kategori C, udstedt efter tidligere gældende regler, betragtes som certifikater i Kategori A."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Bekendtgørelsen fastsætter regler for anvendelse af radiofrekvenser uden tilladelse i 1) skibe, 2) luftfartøjer, 3) amatørradio- og amatørradiosatellittjenesten, 4) andre tjenester, jf. bilag 4, og 5) radioanlæg, der alene er indrettet til modtagning. Stk. 2. Bekendtgørelsen fastsætter ligeledes regler for 1) radioprøver og certifikater til amatørradio- og amatørradiosatellittjenesten, 2) udstedelse og anvendelse af kaldesignaler og identifikationsnumre i luftfartsradiotjenester og amatørradio- og amatørradiosatellittjenesten, og 3) udstedelse og anvendelse af kaldesignaler og identifikationsnumre til landstationer og til sømærker i maritime radiotjenester.",
      "valid_from": "2008-06-11",
      "valid_to": null
    },
    {
      "provision_ref": "2",
      "section": "2",
      "content": "§ 2. Radiofrekvenser, der er afsat til maritime radiotjenester, som nævnt i bilag 1, må anvendes uden tilladelse i skibe. Stk. 2. Bestemmelsen i stk. 1 gælder dog ikke frekvensanvendelse i landbaserede radioanlæg, herunder sømærker, i forbindelse med maritime radiotjenester. Stk. 3. Anvendelse af radiofrekvenser, jf. stk. 1, skal ske under overholdelse af de i bilag 1 nævnte krav og begrænsninger, herunder krav om certifikater og anvendelse af kaldesignaler og identifikationsnumre.",
      "valid_from": "2008-06-11",
      "valid_to": null
    },
    {
      "provision_ref": "3",
      "section": "3",
      "content": "§ 3. Radiofrekvenser, der er afsat til luftfartsradiotjenester, som nævnt i bilag 2, må anvendes uden tilladelse i luftfartøjer. Stk. 2. Bestemmelsen i stk. 1 gælder dog ikke frekvensanvendelse i landbaserede radioanlæg i forbindelse med luftfartsradiotjenester. Stk. 3. Anvendelse af radiofrekvenser, jf. stk. 1, skal ske under overholdelse af de i bilag 2 nævnte krav og begrænsninger, herunder krav om certifikater og anvendelse af kaldesignaler og identifikationsnumre.",
      "valid_from": "2008-06-11",
      "valid_to": null
    },
    {
      "provision_ref": "4",
      "section": "4",
      "content": "§ 4. Radiofrekvenser, der er afsat til amatørradio- og amatørradiosatellittjenesten, som nævnt i bilag 3, må anvendes uden tilladelse. Stk. 2. Anvendelse af radiofrekvenser, jf. stk. 1, skal ske under overholdelse af de i bilag 3 nævnte krav og begrænsninger, herunder krav om certifikater og anvendelse af kaldesignaler.",
      "valid_from": "2008-06-11",
      "valid_to": null
    },
    {
      "provision_ref": "5",
      "section": "5",
      "content": "§ 5. Radiofrekvenser, der er afsat til anvendelse inden for andre end de i §§ 2-4 nævnte tjenester, som nævnt i bilag 4, må anvendes uden tilladelse. Stk. 2. Anvendelse af radiofrekvenser, jf. stk. 1, skal ske under overholdelse af de i bilag 4 nævnte krav og begrænsninger.",
      "valid_from": "2008-06-11",
      "valid_to": null
    },
    {
      "provision_ref": "6",
      "section": "6",
      "content": "§ 6. IT- og Telestyrelsen udsteder efter ansøgning kaldesignaler og identifikationsnumre til brug for anvendelse af radiofrekvenser i maritime radiotjenester på danske landstationer. Stk. 2. IT- og Telestyrelsen udsteder efter ansøgning kaldesignaler og identifikationsnumre til brug for anvendelse af radiofrekvenser i maritime radiotjenester på fysiske og virtuelle sømærker. Stk. 3. Udstedelse af identifikationsnumre som nævnt i stk. 2, kan efter IT- og Telestyrelsens nærmere vurdering udstedes i serier, som tildeles en offentlig myndighed.",
      "valid_from": "2008-06-11",
      "valid_to": null
    },
    {
      "provision_ref": "7",
      "section": "7",
      "content": "§ 7. Til brug for frekvensanvendelse i radioanlæg som nævnt i § 6, stk. 1 og 2, må der alene benyttes 1) det kaldesignal eller identifikationsnummer, som er tildelt landstationen eller sømærket, eller 2) landstationens geografiske navn efterfulgt af ordet »radio«.",
      "valid_from": "2008-06-11",
      "valid_to": null
    },
    {
      "provision_ref": "8",
      "section": "8",
      "content": "§ 8. IT- og Telestyrelsen kan tilbagekalde et kaldesignal eller et identifikationsnummer, der er udstedt, jf. § 6, hvis indehaveren af kaldesignalet eller identifikationsnummeret ikke betaler forfaldne gebyrer, der er opkrævet i henhold til regler, der er fastsat i medfør af lovens § 49, stk. 2.",
      "valid_from": "2008-06-11",
      "valid_to": null
    },
    {
      "provision_ref": "9",
      "section": "9",
      "content": "§ 9. IT- og Telestyrelsen udsteder AAIC-numre (Accounting Authority Identification Code), efterhånden som ansøgninger herom modtages. Stk. 2. AAIC-numre er sammensat af en tobogstavers landekode, DK, efterfulgt af et to-cifret tal. Der kan højst udstedes 25 AAIC-numre i Danmark.",
      "valid_from": "2008-06-11",
      "valid_to": null
    },
    {
      "provision_ref": "10",
      "section": "10",
      "content": "§ 10. IT- og Telestyrelsen udsteder efter ansøgning kaldesignaler og identifikationsnumre til brug for anvendelse af radiofrekvenser i luftfartsradiotjenester i dansk indregistrerede luftfartøjer eller på danske jordstationer.",
      "valid_from": "2008-06-11",
      "valid_to": null
    },
    {
      "provision_ref": "11",
      "section": "11",
      "content": "§ 11. Til brug for frekvensanvendelse i radioanlæg i dansk indregistrerede luftfartøjer eller på jordstationer, må der alene benyttes 1) det kaldesignal eller identifikationsnummer, som IT- og Telestyrelsen har udstedt til luftfartøjet eller jordstationen, 2) det registreringsnavn Statens Luftfartsvæsen har udstedt til luftfartøjet, 3) et identifikationsnavn sammensat af luftfartsselskabets kendingsbogstaver efterfulgt af flyets rutenummer, eller 4) jordstationens geografiske navn eller navnet på flyvepladsen.",
      "valid_from": "2008-06-11",
      "valid_to": null
    },
    {
      "provision_ref": "12",
      "section": "12",
      "content": "§ 12. IT- og Telestyrelsen kan tilbagekalde et kaldesignal eller et identifikationsnummer, der er udstedt, jf. § 10, hvis indehaveren af kaldesignalet eller identifikationsnummeret ikke betaler forfaldne gebyrer, der er opkrævet i henhold til regler, der er fastsat i medfør af lovens § 49, stk. 2.",
      "valid_from": "2008-06-11",
      "valid_to": null
    },
    {
      "provision_ref": "13",
      "section": "13",
      "content": "§ 13. IT- og Telestyrelsen afholder prøver til opnåelse af certifikat i kategorierne A, B og D. Stk. 2. IT- og Telestyrelsen afholder de i bilag 5 nævnte prøver som skriftlige prøver. Stk. 3. Indholdet af prøverne og prøvekrav fremgår af bilag 5. Stk. 4. IT- og Telestyrelsen kan i særlige tilfælde, hvor det vil være enten umuligt eller meget vanskeligt for den pågældende at aflægge en almindelig skriftlig prøve, jf. stk. 2, bistå med oplæsning af spørgsmålene og udfyldelse af svarskemaet i det omfang, det efter IT- og Telestyrelsens opfattelse er forsvarligt under hensyntagen til formålet med prøven.",
      "valid_from": "2008-06-11",
      "valid_to": null
    },
    {
      "provision_ref": "14",
      "section": "14",
      "content": "§ 14. IT- og Telestyrelsen kan anerkende skriftlige prøver til opnåelse af certifikat i kategorierne A, B og D, som er afholdt af Landsforeningen Experimenterende Danske Radioamatører eller dennes lokalafdelinger. Stk. 2. Landsforeningen Experimenterende Danske Radioamatører eller dennes lokalafdelinger afholder de i bilag 5 nævnte prøver som skriftlige prøver. Stk. 3. Indholdet af prøverne og prøvekrav fremgår af bilag 5. Stk. 4. Landsforeningen Experimenterende Danske Radioamatører eller dennes lokalafdelinger skal anmelde dato og sted for afholdelse af skriftlig prøve til IT- og Telestyrelsen, som offentliggør dato og sted på styrelsens hjemmeside. Tilmelding skal foretages til IT- og Telestyrelsen. IT- og Telestyrelsen fremsender herefter de prøvesæt, der skal anvendes ved prøven. Stk. 5. Prøvens afholdelse overværes af mindst to tilsynsførende, som ud over kontrol med selve prøveaflæggelsen også kontrollerer prøvedeltagernes identitet. Stk. 6. Efter afholdt skriftlig prøve indsendes de besvarede prøvesæt af Landsforeningen Experimenterende Danske Radioamatører eller dennes lokalafdelinger til IT- og Telestyrelsen, som vurderer besvarelserne og meddeler resultatet til de eksaminerede. Stk. 7. Alle har, uanset radioforeningsmæssige tilhørsforhold, adgang til at aflægge prøve hos Landsforeningen Experimenterende Danske Radioamatører eller dennes lokalafdelinger.",
      "valid_from": "2008-06-11",
      "valid_to": null
    },
    {
      "provision_ref": "15",
      "section": "15",
      "content": "§ 15. Udenlandske certifikater udstedt i overensstemmelse med CEPT-anbefaling T/R 61-02 om Harmonised Amateur Radio Examination Certificate (HAREC) ligestilles med beståede danske prøver, jf. §§ 13 og 14. Ligeledes ligestilles beståede udenlandske prøver med beståede danske prøver, jf. §§ 13 og 14, hvis det dokumenteres overfor IT- og Telestyrelsen, at prøvekravene er opfyldt ved beståelse af tilsvarende prøver i andre lande. Stk. 2. Tilladelser, som er udstedt af udenlandske myndigheder, er gyldige under kortvarige ophold i Danmark, hvis en sådan gyldighed er indeholdt i internationale aftaler, der er tiltrådt af Danmark.",
      "valid_from": "2008-06-11",
      "valid_to": null
    },
    {
      "provision_ref": "16",
      "section": "16",
      "content": "§ 16. IT- og Telestyrelsen udsteder, jf. §§ 13, 14 og 15, certifikat i kategorierne A, B eller D til anvendelse af radiofrekvenser i amatørradio- og amatørradiosatellittjenesten til personer, der har bestået en prøve. Stk. 2. IT- og Telestyrelsen kan udstede HAREC-certifikat (Harmonised Amateur Radio Examination Certificate) i overensstemmelse med CEPT-anbefaling T/R 61-02 til personer, der har erhvervet et certifikat i kategori A.",
      "valid_from": "2008-06-11",
      "valid_to": null
    },
    {
      "provision_ref": "17",
      "section": "17",
      "content": "§ 17. Den, der er indehaver af et certifikat, og som efter IT- og Telestyrelsens vurdering ikke længere er i besiddelse af de kundskaber, som indehaveren af et certifikat forudsættes at have, skal aflægge en ny prøve. Stk. 2. Hvis indehaveren af et certifikat, som nævnt i § 16, stk. 1 og 2, ikke består den nye prøve, tilbagekalder IT- og Telestyrelsen certifikatet.",
      "valid_from": "2008-06-11",
      "valid_to": null
    },
    {
      "provision_ref": "18",
      "section": "18",
      "content": "§ 18. IT- og Telestyrelsen udsteder til personer, der har et gyldigt certifikat, efter ansøgning et personligt kaldesignal, herunder kaldesignal til ubemandede radioanlæg, til brug for anvendelse af radiofrekvenser i amatørradio- og amatørradiosatellittjenesten. Kaldesignal kan ligeledes udstedes til juridiske personer, hvis en person, der har et gyldigt certifikat, jf. § 16, er ansvarlig for anvendelsen af radiofrekvenserne. Stk. 2. Udstedelse af et kaldesignal er betinget af, at anvendelsen af radiofrekvenserne er knyttet til en dansk adresse, hvorfra frekvensanvendelsen normalt sker. Stk. 3. IT- og Telestyrelsen udsteder kaldesignaler til brug for amatørradioformål i følgende kaldesignalserier: OU, OV, OZ, 5P, 5Q. Stk. 4. Et kaldesignal, der tidligere har været udstedt som personligt kaldesignal, frigives efter at have ligget stille i 25 år. IT- og Telestyrelsen åbner for modtagelse af ansøgninger 6 måneder før kaldesignalets frigivelsesdato. Indkomne ansøgninger vil herefter blive behandlet på frigivelsestidspunktet efter ”først til mølle” princippet.",
      "valid_from": "2008-06-11",
      "valid_to": null
    },
    {
      "provision_ref": "19",
      "section": "19",
      "content": "§ 19. Til brug for frekvensanvendelse i amatørradio- og amatørradiosatellittjenesten, må der alene benyttes det kaldesignal, som IT- og Telestyrelsen har udstedt til radioamatøren, det ubemandede radioanlæg eller den juridiske person, jf. § 18. Stk. 2. Den, der har et udenlandsk kaldesignal og må anvende radiofrekvenser i amatørradio- og amatørradiosatellittjenesten efter denne bekendtgørelses regler, kan anvende det udenlandske kaldesignal indledt med »OZ/« under kortvarige ophold i Danmark.",
      "valid_from": "2008-06-11",
      "valid_to": null
    },
    {
      "provision_ref": "20",
      "section": "20",
      "content": "§ 20. IT- og Telestyrelsen kan tilbagekalde et kaldesignal, der er udstedt, jf. § 18, hvis indehaveren af kaldesignalet ikke betaler gebyrer, der er opkrævet i medfør af lovens § 49, stk. 2, eller hvis et certifikat tilbagekaldes af IT- og Telestyrelsen i medfør af § 17, stk. 2.",
      "valid_from": "2008-06-11",
      "valid_to": null
    },
    {
      "provision_ref": "21",
      "section": "21",
      "content": "§ 21. Indholdet og eksistensen af radiosignaler, som modtages af andre end den, for hvem de er bestemt, må ikke bruges, offentliggøres eller videregives til uvedkommende. Stk. 2. Tavshedspligten i stk. 1 gælder ikke radiokommunikation, der er beregnet til almindelig brug for offentligheden, f.eks. nødsignaler, navigationssignaler, amatørradio, radiofoni- og fjernsynsudsendelser.",
      "valid_from": "2008-06-11",
      "valid_to": null
    },
    {
      "provision_ref": "22",
      "section": "22",
      "content": "§ 22. Med bøde straffes den, der overtræder: 1) Krav og begrænsninger fastsat i bilag 1-4. 2) Regler om brug af kaldesignaler, jf. §§ 7, 11 og 19. 3) Reglen om tavshedspligt, jf. § 21, stk. 1. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2008-06-11",
      "valid_to": null
    },
    {
      "provision_ref": "23",
      "section": "23",
      "content": "§ 23. Bekendtgørelsen træder i kraft den 23. juni 2008. Stk. 2. Bekendtgørelse nr. 1107 af 20. september 2007 om anvendelse af radiofrekvenser uden tilladelse samt om radioprøver og kaldesignaler m.v. ophæves. Stk. 3. Anvendelse af de i bilag 4, punkt 14, indeholdte frekvensbånd 4500-7000 MHz, 8500-9200 MHz, 9,975-10,500 GHz, 17,1-17,3 GHz, 24,25-27,00 GHz, 57-64 GHz og 75-85 GHz, som ikke er indeholdt i den på tidspunktet for ikrafttræden af denne bekendtgørelse gældende radiogrænseflade nr. 00 031, kan tidligst ske ved ikrafttræden af bekendtgørelse om Dansk radiogrænseflade nr. 00 031 for laveffekts radioanlæg til detektering af bevægelser, hvori frekvensbåndene vil være indarbejdet. Stk. 4. Anvendelse af det i bilag 4, punkt 27 anførte frekvensbånd 5,855-5,925 GHz kan tidligst ske ved ikrafttræden af bekendtgørelse om Dansk radiogrænseflade nr. 00 061 for radioanlæg til intelligente transport systemer (ITS), hvori frekvensbåndet vil være indarbejdet. Stk. 5. Anvendelse af den i bilag 4, punkt 32, anførte frekvens 4234 kHz, som ikke er indeholdt i den på tidspunktet for ikrafttræden af denne bekendtgørelse gældende radiogrænseflade nr. 00 048, kan tidligst ske ved ikrafttræden af bekendtgørelse om Dansk radiogrænseflade nr. 00 048 for Eurobalise radioanlæg til anvendelse ved jernbanedrift, hvori frekvensen vil være indarbejdet. Stk. 6. Anvendelse af den i bilag 4, punkt 33, anførte frekvens 4516 kHz og frekvensbånd 11,1-16,0 MHz, som ikke er indeholdt i den på tidspunktet for ikrafttræden af denne bekendtgørelse gældende radiogrænseflade nr. 00 049, kan tidligst ske ved ikrafttræden af bekendtgørelse om Dansk radiogrænseflade nr. 00 049 for Euroloop radioanlæg til anvendelse ved jernbanedrift, hvori frekvensen og frekvensbåndet vil være indarbejdet. Stk. 7. Denne bekendtgørelse finder anvendelse på certifikater, kaldesignaler og identifikationsnumre til amatørradio- og amatørradiosatellittjenesten, luftfartsradiotjenester samt landstationer og sømærker i maritime radiotjenester, der er erhvervet, og prøver, der er bestået efter tidligere gældende regler. Stk. 8. Kaldesignaler og identifikationsnumre til amatørradio- og amatørradiosatellittjenesten, luftfartsradiotjenester samt landstationer og sømærker i maritime radiotjenester, erhvervet før bekendtgørelsens ikrafttræden forbliver i kraft. Stk. 9. Certifikater til luftfartsradiotjenester samt amatørradio- og amatørradiosatellittjenesten, der er erhvervet, og prøver, der er bestået efter tidligere gældende regler, er fortsat gyldige. Certifikater til amatørradio- og amatørradiosatellittjenesten i Kategori C, udstedt efter tidligere gældende regler, betragtes som certifikater i Kategori A.",
      "valid_from": "2008-06-11",
      "valid_to": null
    }
  ],
  "definitions": []
}
