{
  "id": "2018:1482",
  "type": "statute",
  "title": "Bekendtgørelse om tilskud til frugt, grønt og mælk til uddeling på skoler og dagtilbud mv.",
  "short_name": "BEK H#LOKDOK04",
  "status": "in_force",
  "issued_date": "2018-12-12",
  "url": "https://www.retsinformation.dk/eli/lta/2018/1482/xml",
  "description": "Retsinformation source. DocumentId=CK001915; AccessionNumber=B20180148205; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Landbrugsstyrelsen kan med henblik på at fremme sunde kostvaner og styrke børns og unges adgang til og forbrug af disse, give tilsagn om tilskud til frugt, grønt og mælk under anvendelse af Den Europæiske Unions regler for tilskud til uddeling af frugt og grøntsager, bananer og mælk i uddannelsesinstitutioner under Den Europæiske Unions fælles markedsordning for landbrugsprodukter. Stk. 2. Følgende produkter er omfattet af denne ordning: 1) Frisk, uforarbejdet frugt og grønt, jf. bilag 2. 2) Mælk og laktosefrie udgaver heraf, såfremt de lever op til kravene under Fødevarestyrelsens nøglehulsmærke for mælk og syrnede produkter, samt letmælk. Stk. 3. De i stk. 2 omhandlede produkter må ikke være tilsat sukker, salt, fedt, sødemidler, kunstige smagsforstærkere E 620 – 650 og kakao, jf. artikel 23, stk. 6 og 9 i forordning (EU) nr. 1308/2013."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Landbrugsstyrelsen kan give tilsagn om tilskud til levering og uddeling af de i § 1, stk. 2, nr. 1 nævnte produkter til børn og unge i skolers børnehaveklasser og 1.-10. klassetrin eller tilsvarende niveau. Stk. 2. Der kan også gives tilsagn om tilskud til læringsaktiviteter, som ansøger selv iværksætter."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Landbrugsstyrelsen kan give tilskud til levering og uddeling af de i § 1, stk. 2, nr. 2, nævnte produkter til børn og unge i: 1) Daginstitutioner og andre dagtilbud til børn indtil skolestart, der er omfattet af lov om dag-, fritids- og klubtilbud mv. til børn og unge. 2) Skolers børnehaveklasser og 1.-10. klassetrin eller tilsvarende niveau. 3) Gymnasiale eller erhvervsrettede uddannelsesinstitutioner. 4) Produktionsskoler. 5) Andre undervisningsinstitutioner for børn og unge, herunder undervisningstilbud i regionalt regi og institutioner for børn og unge med vidtgående fysiske eller psykiske handicap. Stk. 2. Landbrugsstyrelsen kan efter ansøgning tillade undervisningsinstitutioner og dagtilbud, der ikke er nævnt i stk. 1, at blive omfattet af ordningen."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. I denne bekendtgørelse forstås ved: 1) Skoleår: perioden fra 1. august til 31. juli. 2) Ordning: a) Tiltag, der indebærer, at børn og unge på skoler, som nævnt i § 2, stk. 1, tilbydes frugt og grønt på undervisningsdage fra 1. august til 31. juli. b) Tiltag, der indebærer at børn og unge på institutioner og skoler, som nævnt i § 3, stk. 1, tilbydes mælk på undervisningsdage/åbningsdage fra 1. august til 31. juli. 3) Skole: En undervisningsinstitution, hvor der i børnehaveklasser og 1. –10. klassetrin eller på tilsvarende niveau undervises i overensstemmelse med folkeskoleloven eller gives undervisning, der står mål med, hvad der almindeligvis kræves i folkeskolen. 4) Undervisningsdag: Dag, hvor der foretages aktiv, skemalagt undervisning, og hvor der er mødepligt for eleverne. 5) Åbningsdag: Dag, hvor dagtilbud er åben for pasning af børn. 6) Læringsaktiviteter: Pædagogiske ledsageforanstaltninger, som defineret i artikel 23, stk. 10, i forordning (EU) nr. 1308/2013, som ændret ved forordning (EU) nr. 2016/791, der skal øge børns kendskab til landbruget og fremme børnenes viden om ernæring, sundhed og frugt, grønt, mælk og mejeriprodukter. 7) Leveringsliste, der underskrives af skolen, forstås som følgende: a) Ansøgers navn, adresse og CVR-nr. b) Udsteders navn, adresse og CVR-nr. c) Leveringsdato/-periode med angivelse af mængde og art af de leverede varer. d) Modtagers navn, adresse og CVR-nr. e) Underskrift og stempel fra modtager. f) Modtager skal på leveringslisten godkende kvaliteten af de leverede produkter. 8) Leveringsliste, der underskrives af grossist, forstås som følgende: a) Grossist navn, adresse og CVR-nr. b) Ansøgers navn, adresse og CVR-nr. c) Leveringsdato/-periode med angivelse af mængde og art af de leverede varer. d) Navn på skoler. e) Underskrift og stempel fra grossist."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Al skriftlig kommunikation med Landbrugsstyrelsen i forbindelse med tilskud, godkendelse og udbetaling efter denne bekendtgørelse skal ske via e-mail."
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Følgende kan til brug for levering og uddeling til børn og unge i skolers børnehaveklasser og 1.-10. klassetrin eller tilsvarende niveau søge om tilsagn om tilskud til produkter nævnt i § 1, stk. 2, nr. 1: 1) Skoler. 2) Undervisningsmyndigheder, i det omfang produkterne uddeles til elever, der hører under deres ansvarsområde. 3) Kommuner. 4) Leverandører og distributører. 5) Organisationer, der ansøger om tilskud på vegne af en eller flere institutioner eller undervisningsmyndigheder, og som er oprettet specifikt for at deltage i ordningen. Stk. 2. Skolefritidsordninger kan ikke søge om tilskud."
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Ansøgning om tilsagn om tilskud indsendes til Landbrugsstyrelsen på det ansøgningsskema, der kan findes på Landbrugsstyrelsens hjemmeside. Stk. 2. Ansøgning om tilsagn for skoleåret 2019-2020 kan indsendes fra onsdag den 6. marts 2019 kl. 8.00, og skal være modtaget i Landbrugsstyrelsen senest onsdag den 3. april 2019 kl. 23.59. Stk. 3. De i § 6, stk. 1, nr. 3-5 nævnte ansøgere, skal sammen med ansøgningen, jf. stk. 1, indsende et udfyldt og underskrevet erklæringsskema, der kan findes på Landbrugsstyrelsens hjemmeside, for hver skole, der er omfattet af ansøgningen om tilsagn. Stk. 4. Landbrugsstyrelsen stiller læringsaktiviteter gratis til rådighed, jf. bilag 1, nr. 2. Såfremt ansøger ikke ønsker at anvende Landbrugsstyrelsens læringsaktiviteter, kan ansøger i stedet ansøge om tilsagn om tilskud til udgifter til læringsaktiviteter, som ansøger selv iværksætter, jf. § 2, stk. 2. Stk. 5. Ved ansøgning om tilsagn til uddeling af frugt og grønt skal ansøger oplyse, hvilken eller hvilke læringsaktiviteter, man agter at anvende, jf. bilag 1. Stk. 6. Såfremt ansøger selv vil iværksætte læringsaktiviteter, skal ansøger sammen med ansøgningen, jf. stk. 1, indsende et udfyldt og underskrevet ansøgningsskema om læringsaktiviteter, der kan findes på Landbrugsstyrelsens hjemmeside."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Landbrugsstyrelsen træffer afgørelse om helt eller delvist afslag på ansøgning om tilsagn, hvis 1) de påkrævede oplysninger i ansøgningen, jf. § 7, ikke er afgivet, 2) der er væsentlige mangler ved ansøgningen, 3) udgifterne ikke er tilskudsberettigede, jf. §§ 13 og 14, 4) ansøger har givet urigtige eller vildledende oplysninger eller har fortiet oplysninger af betydning for sagens afgørelse, 5) ansøger ikke er tilskudsberettiget, jf. § 6, 6) ansøgningen ikke vedrører den målgruppe, jf. § 2, stk. 1, og de produkter, jf. § 1, stk. 2, nr. 1, ordningen omhandler, eller 7) ansøgningen er modtaget i Landbrugsstyrelsen før udbetalingsperioden, jf. § 18, stk. 6."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Landbrugsstyrelsen foretager en prioritering af de tilskudsberettigede ansøgninger, jf. stk. 2-6. Stk. 2. Der gives tilsagn til alle tilskudsberettigede ansøgninger modtaget inden for de første 24 timer efter ansøgningsperiodens åbning, jf. § 7, stk. 2, hvis ansøgningerne kan valideres. Stk. 3. Såfremt de i stk. 2 nævnte validerede, tilskudsberettigede ansøgninger beløbsmæssigt overstiger de midler, der er til rådighed under den af EU fastsatte ramme, reducerer Landbrugsstyrelsen tilsagnene med lige stor procentdel. Stk. 4. Såfremt der efter endt tildeling efter stk. 2 fortsat er midler til rådighed under den af EU fastsatte ramme, gives der herefter tilsagn til de først indkomne tilskudsberettigede ansøgninger, hvis ansøgningerne kan valideres. Stk. 5. Hvis der efter foretaget prioritering i medfør af stk. 4, er en ansøgning, hvor det ikke er muligt at give fuld tilsagn inden for den af EU fastsatte ramme, reducerer Landbrugsstyrelsen tilsagnet. Stk. 6. Landbrugsstyrelsen giver afslag til ansøgninger om tilsagn, når den af EU fastsatte ramme er opbrugt. Stk. 7. Hvis der ikke ansøges om det fulde beløb under den af EU fastsatte ramme, eller der ikke gives tilsagn for det fulde beløb under rammen, kan overskudsmidler svarende til op til 20 pct. af rammen omfordeles til eventuelle ansøgninger vedrørende mælk. Stk. 8. Såfremt der i øvrigt bliver tilskudsmidler til rådighed i løbet af skoleåret, har Landbrugsstyrelsen mulighed for at omfordele overskudsmidlerne til ansøgere fra ansøgningspuljen, jf. prioriteringen efter stk. 1-5."
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Tilsagn om tilskud er betinget af følgende: 1) Uddelingsperioden dækker undervisningsdage i det skoleår, ansøgningen vedrører. 2) Ansøger iværksætter læringsaktiviteter. 3) Ansøger i ansøgningen om tilsagn om tilskud oplyser, om uddelingen af frugt og grønt, læringsaktiviteter eller dele heraf er omfattet af udbudsloven eller lov om indhentning af tilbud i bygge- og anlægssektoren."
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Ansøgere, som nævnt i § 6, stk. 1, nr. 3-5, er forpligtet til at få skolerne og/eller undervisningsmyndighederne til at underskrive erklæringsskema, hvor skolernes og/eller undervisningsmyndighedernes navn, adresse og CVR-nr./P.nr. er registeret samt antal elever, der er registeret under skolen/undervisningsmyndigheden og de mængder af produkter, der ansøges om at blive uddelt eller leveret hertil. Registreringen skal foretages på et særligt skema, der findes på Landbrugsstyrelsens hjemmeside."
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Tilsagnshaver er forpligtet til 1) at gennemføre uddelingen af frugt og grønt og iværksætte læringsaktiviteter i overensstemmelse med tilsagnet, 2) at sikre, at de tilskud, der ydes, anvendes til nedsættelse af den pris, som eleverne betaler for de pågældende produkter, 3) at sikre, at skolen hænger en plakat op på et centralt sted eller anvender et internetbanner på sin hjemmeside, der oplyser, at der deltages i ordningen. Plakat eller internatbanner skal være synlig indtil slutudbetalingen har fundet sted. Landbrugsstyrelsen stiller plakat og banner til rådighed, 4) i tilfælde hvor ordningen eller dele heraf er omfattet af udbudsloven eller lov om indhentning af tilbud i bygge- og anlægssektoren at opbevare dokumentation for at disse regler er overholdt i mindst fem år og seks måneder fra datoen for afsluttende udbetaling af tilskud, 5) at afgive de oplysninger, som Landbrugsstyrelsen anmoder om til brug for sagsbehandlingen, og 6) uden ugrundet ophold at give Landbrugsstyrelsen meddelelse om forhold, der kan medføre, at betingelserne for udbetaling af hele eller dele af tilskuddet er bortfaldet, og derfor ikke skal udbetales, eller som medfører, at allerede udbetalte tilskud skal tilbagebetales, og 7) at oplyse Landbrugsstyrelsen, hvis dele af eller hele tilsagnet ikke anvendes."
    },
    {
      "provision_ref": "4:13",
      "chapter": "4",
      "section": "13",
      "content": "§ 13. De tilskudsberettigede udgifter kan omfatte: 1) Uddeling af produkter som nævnt i § 1, stk. 2, nr. 1. 2) De i § 7, stk. 4 nævnte læringsaktiviteter, jf. dog § 15, stk. 3."
    },
    {
      "provision_ref": "4:14",
      "chapter": "4",
      "section": "14",
      "content": "§ 14. De tilskudsberettigede udgifter kan ikke omfatte: 1) Udgifter, hvortil der gives andre EU tilskud. 2) Moms."
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Tilsagn om tilskud gives på baggrund af standardomkostninger pr. elev pr. undervisningsdag pr. produktgruppe. Landbrugsstyrelsen giver tilskud svarende til 100 pct. af standardomkostningen, jf. tilskudssatsen i bilag 2. Stk. 2. Tilskud til læringsaktiviteter bliver beregnet på baggrund af de faktisk udgifter. Stk. 3. Tilskud til læringsaktiviteter kan ikke udgøre mere end 15 pct. af det tildelte tilsagn til uddeling. Stk. 4. Tilskuddet kan ikke overstige det seneste godkendte tilsagn. Stk. 5. Tilskuddet kan højest beregnes på grundlag af 200 undervisningsdage."
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Ændring af et tilsagn kan godkendes af Landbrugsstyrelsen på betingelse af, at ændringen er i overensstemmelse med ordningens formål. Ansøgning om ændring af tilsagnet skal indgives på et særligt skema, der findes på Landbrugsstyrelsens hjemmeside. Stk. 2. Ansøgning om ændring af et tilsagn skal være modtaget i Landbrugsstyrelsen den første onsdag i april måned i det skoleår tilsagnet vedrører. Stk. 3. Når ansøgningen er indsendt til Landbrugsstyrelsen, må ændringen sættes i gang for ansøgers egen regning og risiko. Stk. 4. Tilsagnsbeløbet kan ikke forhøjes i forbindelse med ændringen. Stk. 5. Tilsagn kan ikke overføres til kommende skoleår eller anvendes med tilbagevirkende kraft."
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Landbrugsstyrelsen kan efter ansøgning tillade, at tilsagnet overdrages til en anden, der ifølge § 6 kan være tilsagnshaver. Den der får overdraget tilsagnet, overtager alle rettigheder og forpligtigelser efter tilsagnet. Stk. 2. Ansøgningen skal indgives til Landbrugsstyrelsen på et særligt skema, der findes på Landbrugsstyrelsens hjemmeside. Stk. 3. Tilsagn kan ikke opdeles og overdrages delvist."
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Udbetaling af tilskud er betinget af følgende: 1) Alle ansøgte produkter er leveret eller uddelt samt dokumenteret. 2) De i §§ 10 - 12 anførte kriterier og forpligtigelser er opfyldte. Stk. 2. Udbetaling af tilskud sker på baggrund af tilsagnshavers dokumentation over leverede eller uddelte tilskudsberettigede produkter. Ansøgning om udbetaling af tilskud skal indsendes til Landbrugsstyrelsen med bilag, som nævnt i stk. 3 og 4, på det ansøgningsskema, der findes på Landbrugsstyrelsens hjemmeside. Stk. 3. De i § 6, stk. 1, nr. 1-5 nævnte ansøgere skal indsende følgende: 1) Et ansøgningsskema om udbetaling. 2) Dokumentation for de faktisk leverede eller uddelte produkter, herunder mængde fordelt på produkt, i form af en leveringsliste samt en kvittering for levering, der findes på Landbrugsstyrelsens hjemmeside, underskrevet og stemplet af skolen og/eller undervisningsmyndigheden. 3) Benyttes egne læringsaktiviteter skal der indsendes betalingsdokumentation og faktura, der viser de reelle omkostninger, der skal dækkes af udbetalingen. Stk. 4. Ansøgning om udbetaling kan indgives som 1) slutudbetaling en gang årligt dækkende perioden 1. august – 31. juli, eller 2) rateudbetaling op til to gange årligt dækkende henholdsvis perioderne 1. august - 31. december og 1. januar - 31. juli. Stk. 5. Produkter er tilskudsberettigede i den periode, hvor produkterne er leveret eller uddelt. Stk. 6. Ansøgning om udbetaling af tilskud skal være modtaget i Landbrugsstyrelsen senest tre måneder efter udløbet af den af perioderne nævnt i stk. 4, som ansøgningen vedrører. Ansøgninger om udbetaling modtaget før udbetalingsperiodens start, vil blive anset som modtaget udenfor udbetalingsperioden."
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Landbrugsstyrelsen kan forlange rigtigheden af oplysninger, der skal danne grundlag for udbetaling af tilskud, bekræftet af den kommunale revisor eller af en statsautoriseret eller registreret revisor."
    },
    {
      "provision_ref": "4:20",
      "chapter": "4",
      "section": "20",
      "content": "§ 20. Landbrugsstyrelsen overfører tilskuddet til tilsagnshavers NemKonto."
    },
    {
      "provision_ref": "5:21",
      "chapter": "5",
      "section": "21",
      "content": "§ 21. Følgende kan til brug for levering og uddeling til børn og unge i de undervisningsinstitutioner eller dagtilbud, som er nævnt i § 3, søge om tilskud til produkter nævnt i § 1, stk. 2, nr. 2: 1) Skoler, institutioner og dagtilbud som nævnt i § 3. 2) Undervisningsmyndigheder, i det omfang produkterne uddeles til elever, der hører under deres ansvarsområde. 3) Kommuner. 4) Leverandører og distributører. 5) Organisationer, der ansøger om tilskud på vegne af en eller flere institutioner eller undervisningsmyndigheder, og som er oprettet specifikt for at deltage i ordningen. Stk. 2. Skolefritidsordninger kan ikke søge om tilskud."
    },
    {
      "provision_ref": "5:22",
      "chapter": "5",
      "section": "22",
      "content": "§ 22. Nye ansøgere skal, for at kunne opnå tilskud efter § 1, stk. 2, nr. 2, registreres og godkendes hos Landbrugsstyrelsen. Anmodning herom skal indsendes til Landbrugsstyrelsen på en formular, der kan findes på Landbrugsstyrelsens hjemmeside."
    },
    {
      "provision_ref": "5:23",
      "chapter": "5",
      "section": "23",
      "content": "§ 23. Tilskud er betinget af følgende: 1) At uddelingsperioden dækker undervisningsdage/åbningsdage i det skoleår ansøgningen vedrører. 2) At ansøger iværksætter læringsaktiviteter. 3) At ansøger i ansøgningen om tilskud oplyser, om uddelingen af mælk, læringsaktiviteter eller dele heraf er omfattet af udbudsloven eller lov om indhentning af tilbud i bygge- og anlægssektoren."
    },
    {
      "provision_ref": "5:24",
      "chapter": "5",
      "section": "24",
      "content": "§ 24. Ansøgere, som nævnt i § 21, stk. 1, nr. 3-5, er forpligtet til at få skolerne, institutionerne, dagtilbuddene og evt. undervisningsmyndighederne til at underskrive erklæringsskema, hvor skolernes, institutionernes, dagtilbuddenes og evt. undervisningsmyndighedernes navn, adresse og CVR-nr./P.nr. er registeret samt antal elever eller, der er registreret hos skolen, institutionen, dagtilbud eller undervisningsmyndigheden Registreringen skal foretages på et særligt skema, der findes på Landbrugsstyrelsens hjemmeside."
    },
    {
      "provision_ref": "5:25",
      "chapter": "5",
      "section": "25",
      "content": "§ 25. Ansøgere er forpligtet til 1) at gennemføre uddelingen af mælk og iværksætte læringsaktiviteter i overensstemmelse med tilsagnet, 2) at sikre at de tilskud, der ydes i henhold til ordningen, afspejles i nedsættelse af den pris, som eleverne eller børnene betaler for de pågældende produkter, 3) at sikre at skolen, institutionen eller dagtilbuddet hænger en plakat op ved hovedindgangen eller anvender et internetbanner på sin hjemmeside, der oplyser, at der deltages i ordningen. Plakat eller internetbanner skal være synlig indtil slutudbetalingen har fundet sted. Landbrugsstyrelsen stiller plakat og banner til rådighed, 4) i tilfælde hvor ordningen eller dele heraf er omfattet af udbudsloven eller lov om indhentning af tilbud i bygge- og anlægssektoren, at opbevare dokumentation for at disse regler er overholdt i mindst fem år og seks måneder fra datoen for afsluttende udbetaling af tilskud, 5) at afgive de oplysninger, som Landbrugsstyrelsen anmoder om til brug for sagsbehandlingen, og 6) uden ugrundet ophold at give Landbrugsstyrelsen meddelelse om forhold, der kan medføre, at betingelserne for udbetaling af hele eller dele af tilskuddet er bortfaldet, og derfor ikke skal udbetales, eller som medfører, at allerede udbetalte tilskud skal tilbagebetales."
    },
    {
      "provision_ref": "5:26",
      "chapter": "5",
      "section": "26",
      "content": "§ 26. De tilskudsberettigede udgifter kan omfatte produkter som nævnt i § 1, stk. 2, nr. 2."
    },
    {
      "provision_ref": "5:27",
      "chapter": "5",
      "section": "27",
      "content": "§ 27. De tilskudsberettigede udgifter kan ikke omfatte: 1) Udgifter, hvortil der gives andre EU tilskud. 2) Moms."
    },
    {
      "provision_ref": "5:28",
      "chapter": "5",
      "section": "28",
      "content": "§ 28. Tilskud bliver givet på baggrund af standardomkostninger pr. elev/barn pr. undervisnings dag/åbningsdag pr. produktgruppe. Landbrugsstyrelsen kan give tilskud svarende til 25 pct. af standardomkostningen, jf. tilskudssatsen i bilag 3. Stk. 2. For elever i skoler og undervisningsinstitutioner kan der maksimalt ydes tilskud til et kvantum mælk svarende til 0,25 liter mælk pr. elev. pr. undervisnings dag, jf. bilag 3. Stk. 3. For børn i daginstitutioner og dagtilbud kan der maksimalt ydes tilskud til et kvantum mælk svarende til 0,25 liter mælk pr. barn pr. åbningsdag, jf. bilag 3. Stk. 4. Tilskuddet kan højest beregnes på grundlag af 200 undervisningsdage eller åbningsdage."
    },
    {
      "provision_ref": "5:29",
      "chapter": "5",
      "section": "29",
      "content": "§ 29. Udbetaling af tilskud er betinget af følgende: 1) Alle ansøgte produkter er leveret eller uddelt og dokumenteret. 2) De i §§ 23-25 anførte kriterier og forpligtelser er opfyldte. Stk. 2. Udbetaling af tilskud sker på baggrund af ansøgers opgørelse over leveret eller uddelte tilskudsberettigede produkter. Ansøgning skal indgives til Landbrugsstyrelsen med bilag, som nævnt i stk. 3-4, på det ansøgningsskema, der findes på Landbrugsstyrelsens hjemmeside. Stk. 3. De i § 21, stk. 1, nr. 1-5 nævnte ansøgere skal indsende følgende: 1) Et ansøgningsskema om udbetaling. 2) Dokumentation for de faktisk leverede eller uddelte mængder og typer af mælk, i form af en leveringsliste. 3) Dokumentation for at maksimummængderne pr. elev eller barn pr. dag er overholdt, jf. § 28, stk. 2 og 3. Stk. 4. Ansøgninger om udbetaling fra ansøgere, som nævnt i § 21, stk. 1, nr. 1-3, indgives tre gange årligt dækkende perioderne 1) 1. august – 31. oktober, 2) 1. november – 28 februar, og 3) 1. marts – 31. juli. Stk. 5. Udgifter er tilskudsberettigede i den periode, hvor mælken er leveret eller uddelt. Stk. 6. Ansøgning om udbetaling skal være modtaget i Landbrugsstyrelsen i følgende ansøgningsperioder: 1) 1. januar – 15. januar for uddelingsperioden 1. august – 31. oktober, jf. stk. 4, nr. 1. 2) 1. april – 15. april for uddelingsperioden 1. november – 28. februar, jf. stk. 4, nr. 2. 3) 1. september – 15. september for uddelingsperioden 1. marts – 31. juli, jf. stk. 4, nr. 3."
    },
    {
      "provision_ref": "5:30",
      "chapter": "5",
      "section": "30",
      "content": "§ 30. Landbrugsstyrelsen træffer afgørelse om helt eller delvist afslag på ansøgning om tilskud, hvis 1) de påkrævede oplysninger i ansøgningen, jf. § 29, ikke er afgivet, 2) der er væsentlige mangler ved ansøgningen, 3) udgifterne ikke er tilskudsberettigede, jf. §§ 26 og 27, 4) ansøger har givet urigtige eller vildledende oplysninger eller har fortiet oplysninger af betydning for sagen afgørelse, 5) ansøger ikke er tilskudsberettiget, jf. § 21, 6) ansøgningen ikke vedrører den målgruppe, jf. § 3, stk. 1, og de produkter, jf. § 1, stk. 2, nr. 2, ordningen omhandler, eller 7) ansøgningen er modtaget i Landbrugsstyrelsen før ansøgningsperioden, jf. § 29, stk. 6."
    },
    {
      "provision_ref": "5:31",
      "chapter": "5",
      "section": "31",
      "content": "§ 31. Landbrugsstyrelsen foretager en prioritering af de tilskudsberettigede ansøgninger, jf. stk. 2-4. Stk. 2. Der gives tilskud til alle tilskudsberettigede ansøgninger modtaget inden for den to ugers periode, hvor ansøger kan indsende ansøgning om udbetaling, jf. § 29, stk. 6, hvis ansøgningerne kan valideres. Stk. 3. Såfremt de i stk. 2 nævnte validerede, tilskudsberettigede ansøgninger beløbsmæssigt overstiger de midler, der er til rådighed under den pågældende uddelingsperiode, jf. § 29, stk. 4, reducerer Landbrugsstyrelsen tilskuddene med lige stor procentdel. Stk. 4. Hvis der ikke ansøges om det fulde beløb under den pågældende uddelingsperiode, jf. § 29, stk. 4, kan overskudsmidler overføres til næste ansøgningsrunde inden for samme skoleår. Stk. 5. Hvis der ikke ansøges om det fulde beløb under den af EU fastsatte ramme, kan overskudmidler svarende til op til 20 pct. af rammen, omfordeles til eventuelle ansøgninger vedrørende frugt og grønt. Stk. 6. Når Landbrugsstyrelsen i foråret får besked om, hvad den endelige pulje bliver for årets skoleordning, fordeles puljen for skolemælk i tre lige store dele til uddelingsperioderne, jf. § 29, stk. 4."
    },
    {
      "provision_ref": "5:32",
      "chapter": "5",
      "section": "32",
      "content": "§ 32. Landbrugsstyrelsen kan forlange rigtigheden af oplysninger, der skal danne grundlag for udbetaling af tilskud, bekræftet af den kommunale revisor eller af en statsautoriseret eller registreret revisor."
    },
    {
      "provision_ref": "5:33",
      "chapter": "5",
      "section": "33",
      "content": "§ 33. Landbrugsstyrelsen udbetaler tilskuddet til ansøgers NemKonto."
    },
    {
      "provision_ref": "6:34",
      "chapter": "6",
      "section": "34",
      "content": "§ 34. Landbrugsstyrelsen kan efter en konkret vurdering træffe afgørelse om bortfald eller delvist bortfald af tilsagn og bortfald eller tilbagebetaling af tilskud, hvis 1) ansøger har afgivet urigtige eller vildledende oplysninger eller fortiet oplysninger af betydning for sagens afgørelse, 2) ansøger undlader at yde den fornødne vejledning og hjælp ved gennemførelse af den i kapitel 7 nævnte kontrol, undlader at sikre, at skolerne, institutionerne eller dagtilbuddene medvirker til at yde den nødvendige vejledning og hjælp ved gennemførelse af den i kapitel 7 nævnte kontrol, som er nødvendige for gennemførelsen af kontrollen, 3) underretningsforpligtigelsen ikke er opfyldt, jf. § 12, stk. 1, nr. 6 og § 25, stk. 1, nr. 6, eller 4) kriterierne for tilskudsberettigelse ikke er opfyldt, jf. §§ 10 og 23. Stk. 2. Uanset stk. 1 kan Landbrugsstyrelsen opretholde tilsagn eller tilskud eller foretage en nedsættelse af den samlede værdi af de tilskudsberettigede udgifter, hvis udbudsloven, lov om indhentning af tilbud i bygge- og anlægssektoren, eller betingelserne i § 10, nr. 3, eller § 23, nr. 3, ikke er opfyldt."
    },
    {
      "provision_ref": "6:35",
      "chapter": "6",
      "section": "35",
      "content": "§ 35. Landbrugsstyrelsen nedsætter tilskuddet, hvis tidsfristerne i § 18, stk. 6, eller § 29, stk. 6 overskrides: 1) Med 5 pct. hvis tidsfristen er overskredet med 1-30 kalenderdage. 2) Med 10 pct. hvis tidsfristen er overskredet med 31-60 kalenderdage."
    },
    {
      "provision_ref": "6:36",
      "chapter": "6",
      "section": "36",
      "content": "§ 36. Landbrugsstyrelsen nedsætter tilskuddet med yderligere 1 pct. pr. kalenderdag, hvis tidsfristerne i § 18, stk. 6, eller § 29, stk. 6, overskrides med mere end 60 kalenderdage, kalkuleret i forhold til den tilbageværende balance."
    },
    {
      "provision_ref": "7:37",
      "chapter": "7",
      "section": "37",
      "content": "§ 37. Landbrugsstyrelsen forestår den administrative og fysiske kontrol i forbindelse med administrationen af ordningen. Stk. 2. Det påhviler støtteberettigede ansøgere at yde den nødvendige bistand ved kontroleftersyn, og at sikre at institutionerne, som nævnt i §§ 2 og 3, medvirker ved kontroleftersyn. Stk. 3. Landbrugsstyrelsen kan efter § 22 a i lov om administration af Det Europæiske Fællesskabs forordninger om ordninger under Den Fælles Landbrugspolitik finansieret af Den Europæiske Garantifond for Landbruget m.v. (landbrugsstøtteloven), jf. lovbekendtgørelse nr. 765 af 19. juni 2017, indhente hos andre offentlige myndigheder de oplysninger, der er nødvendige for at foretage kontrol."
    },
    {
      "provision_ref": "8:38",
      "chapter": "8",
      "section": "38",
      "content": "§ 38. Bekendtgørelsen træder i kraft den 1. januar 2019. Stk. 2. Bekendtgørelse nr. 268 af 10. april 2018 om tilskud til frugt, grønt, mælk og visse mejeriprodukter til uddeling på skoler og dagtilbud mv. ophæves, men finder fortsat anvendelse for tilsagn der er givet i medfør heraf og for øvrige ansøgninger, der vedrører skoleåret 2018-2019. Stk. 3. Bekendtgørelse nr. 180 af 21. februar 2017 om tilskud til frugt, grønt, mælk og visse mejeriprodukter til uddeling på skoler og dagtilbud mv. finder dog fortsat anvendelse for tilsagn, der er givet i medfør heraf og for øvrige ansøgninger, der vedrører skoleåret 2017-2018."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Landbrugsstyrelsen kan med henblik på at fremme sunde kostvaner og styrke børns og unges adgang til og forbrug af disse, give tilsagn om tilskud til frugt, grønt og mælk under anvendelse af Den Europæiske Unions regler for tilskud til uddeling af frugt og grøntsager, bananer og mælk i uddannelsesinstitutioner under Den Europæiske Unions fælles markedsordning for landbrugsprodukter. Stk. 2. Følgende produkter er omfattet af denne ordning: 1) Frisk, uforarbejdet frugt og grønt, jf. bilag 2. 2) Mælk og laktosefrie udgaver heraf, såfremt de lever op til kravene under Fødevarestyrelsens nøglehulsmærke for mælk og syrnede produkter, samt letmælk. Stk. 3. De i stk. 2 omhandlede produkter må ikke være tilsat sukker, salt, fedt, sødemidler, kunstige smagsforstærkere E 620 – 650 og kakao, jf. artikel 23, stk. 6 og 9 i forordning (EU) nr. 1308/2013.",
      "valid_from": "2018-12-12",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Landbrugsstyrelsen kan give tilsagn om tilskud til levering og uddeling af de i § 1, stk. 2, nr. 1 nævnte produkter til børn og unge i skolers børnehaveklasser og 1.-10. klassetrin eller tilsvarende niveau. Stk. 2. Der kan også gives tilsagn om tilskud til læringsaktiviteter, som ansøger selv iværksætter.",
      "valid_from": "2018-12-12",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Landbrugsstyrelsen kan give tilskud til levering og uddeling af de i § 1, stk. 2, nr. 2, nævnte produkter til børn og unge i: 1) Daginstitutioner og andre dagtilbud til børn indtil skolestart, der er omfattet af lov om dag-, fritids- og klubtilbud mv. til børn og unge. 2) Skolers børnehaveklasser og 1.-10. klassetrin eller tilsvarende niveau. 3) Gymnasiale eller erhvervsrettede uddannelsesinstitutioner. 4) Produktionsskoler. 5) Andre undervisningsinstitutioner for børn og unge, herunder undervisningstilbud i regionalt regi og institutioner for børn og unge med vidtgående fysiske eller psykiske handicap. Stk. 2. Landbrugsstyrelsen kan efter ansøgning tillade undervisningsinstitutioner og dagtilbud, der ikke er nævnt i stk. 1, at blive omfattet af ordningen.",
      "valid_from": "2018-12-12",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. I denne bekendtgørelse forstås ved: 1) Skoleår: perioden fra 1. august til 31. juli. 2) Ordning: a) Tiltag, der indebærer, at børn og unge på skoler, som nævnt i § 2, stk. 1, tilbydes frugt og grønt på undervisningsdage fra 1. august til 31. juli. b) Tiltag, der indebærer at børn og unge på institutioner og skoler, som nævnt i § 3, stk. 1, tilbydes mælk på undervisningsdage/åbningsdage fra 1. august til 31. juli. 3) Skole: En undervisningsinstitution, hvor der i børnehaveklasser og 1. –10. klassetrin eller på tilsvarende niveau undervises i overensstemmelse med folkeskoleloven eller gives undervisning, der står mål med, hvad der almindeligvis kræves i folkeskolen. 4) Undervisningsdag: Dag, hvor der foretages aktiv, skemalagt undervisning, og hvor der er mødepligt for eleverne. 5) Åbningsdag: Dag, hvor dagtilbud er åben for pasning af børn. 6) Læringsaktiviteter: Pædagogiske ledsageforanstaltninger, som defineret i artikel 23, stk. 10, i forordning (EU) nr. 1308/2013, som ændret ved forordning (EU) nr. 2016/791, der skal øge børns kendskab til landbruget og fremme børnenes viden om ernæring, sundhed og frugt, grønt, mælk og mejeriprodukter. 7) Leveringsliste, der underskrives af skolen, forstås som følgende: a) Ansøgers navn, adresse og CVR-nr. b) Udsteders navn, adresse og CVR-nr. c) Leveringsdato/-periode med angivelse af mængde og art af de leverede varer. d) Modtagers navn, adresse og CVR-nr. e) Underskrift og stempel fra modtager. f) Modtager skal på leveringslisten godkende kvaliteten af de leverede produkter. 8) Leveringsliste, der underskrives af grossist, forstås som følgende: a) Grossist navn, adresse og CVR-nr. b) Ansøgers navn, adresse og CVR-nr. c) Leveringsdato/-periode med angivelse af mængde og art af de leverede varer. d) Navn på skoler. e) Underskrift og stempel fra grossist.",
      "valid_from": "2018-12-12",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Al skriftlig kommunikation med Landbrugsstyrelsen i forbindelse med tilskud, godkendelse og udbetaling efter denne bekendtgørelse skal ske via e-mail.",
      "valid_from": "2018-12-12",
      "valid_to": null
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Følgende kan til brug for levering og uddeling til børn og unge i skolers børnehaveklasser og 1.-10. klassetrin eller tilsvarende niveau søge om tilsagn om tilskud til produkter nævnt i § 1, stk. 2, nr. 1: 1) Skoler. 2) Undervisningsmyndigheder, i det omfang produkterne uddeles til elever, der hører under deres ansvarsområde. 3) Kommuner. 4) Leverandører og distributører. 5) Organisationer, der ansøger om tilskud på vegne af en eller flere institutioner eller undervisningsmyndigheder, og som er oprettet specifikt for at deltage i ordningen. Stk. 2. Skolefritidsordninger kan ikke søge om tilskud.",
      "valid_from": "2018-12-12",
      "valid_to": null
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Ansøgning om tilsagn om tilskud indsendes til Landbrugsstyrelsen på det ansøgningsskema, der kan findes på Landbrugsstyrelsens hjemmeside. Stk. 2. Ansøgning om tilsagn for skoleåret 2019-2020 kan indsendes fra onsdag den 6. marts 2019 kl. 8.00, og skal være modtaget i Landbrugsstyrelsen senest onsdag den 3. april 2019 kl. 23.59. Stk. 3. De i § 6, stk. 1, nr. 3-5 nævnte ansøgere, skal sammen med ansøgningen, jf. stk. 1, indsende et udfyldt og underskrevet erklæringsskema, der kan findes på Landbrugsstyrelsens hjemmeside, for hver skole, der er omfattet af ansøgningen om tilsagn. Stk. 4. Landbrugsstyrelsen stiller læringsaktiviteter gratis til rådighed, jf. bilag 1, nr. 2. Såfremt ansøger ikke ønsker at anvende Landbrugsstyrelsens læringsaktiviteter, kan ansøger i stedet ansøge om tilsagn om tilskud til udgifter til læringsaktiviteter, som ansøger selv iværksætter, jf. § 2, stk. 2. Stk. 5. Ved ansøgning om tilsagn til uddeling af frugt og grønt skal ansøger oplyse, hvilken eller hvilke læringsaktiviteter, man agter at anvende, jf. bilag 1. Stk. 6. Såfremt ansøger selv vil iværksætte læringsaktiviteter, skal ansøger sammen med ansøgningen, jf. stk. 1, indsende et udfyldt og underskrevet ansøgningsskema om læringsaktiviteter, der kan findes på Landbrugsstyrelsens hjemmeside.",
      "valid_from": "2018-12-12",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Landbrugsstyrelsen træffer afgørelse om helt eller delvist afslag på ansøgning om tilsagn, hvis 1) de påkrævede oplysninger i ansøgningen, jf. § 7, ikke er afgivet, 2) der er væsentlige mangler ved ansøgningen, 3) udgifterne ikke er tilskudsberettigede, jf. §§ 13 og 14, 4) ansøger har givet urigtige eller vildledende oplysninger eller har fortiet oplysninger af betydning for sagens afgørelse, 5) ansøger ikke er tilskudsberettiget, jf. § 6, 6) ansøgningen ikke vedrører den målgruppe, jf. § 2, stk. 1, og de produkter, jf. § 1, stk. 2, nr. 1, ordningen omhandler, eller 7) ansøgningen er modtaget i Landbrugsstyrelsen før udbetalingsperioden, jf. § 18, stk. 6.",
      "valid_from": "2018-12-12",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Landbrugsstyrelsen foretager en prioritering af de tilskudsberettigede ansøgninger, jf. stk. 2-6. Stk. 2. Der gives tilsagn til alle tilskudsberettigede ansøgninger modtaget inden for de første 24 timer efter ansøgningsperiodens åbning, jf. § 7, stk. 2, hvis ansøgningerne kan valideres. Stk. 3. Såfremt de i stk. 2 nævnte validerede, tilskudsberettigede ansøgninger beløbsmæssigt overstiger de midler, der er til rådighed under den af EU fastsatte ramme, reducerer Landbrugsstyrelsen tilsagnene med lige stor procentdel. Stk. 4. Såfremt der efter endt tildeling efter stk. 2 fortsat er midler til rådighed under den af EU fastsatte ramme, gives der herefter tilsagn til de først indkomne tilskudsberettigede ansøgninger, hvis ansøgningerne kan valideres. Stk. 5. Hvis der efter foretaget prioritering i medfør af stk. 4, er en ansøgning, hvor det ikke er muligt at give fuld tilsagn inden for den af EU fastsatte ramme, reducerer Landbrugsstyrelsen tilsagnet. Stk. 6. Landbrugsstyrelsen giver afslag til ansøgninger om tilsagn, når den af EU fastsatte ramme er opbrugt. Stk. 7. Hvis der ikke ansøges om det fulde beløb under den af EU fastsatte ramme, eller der ikke gives tilsagn for det fulde beløb under rammen, kan overskudsmidler svarende til op til 20 pct. af rammen omfordeles til eventuelle ansøgninger vedrørende mælk. Stk. 8. Såfremt der i øvrigt bliver tilskudsmidler til rådighed i løbet af skoleåret, har Landbrugsstyrelsen mulighed for at omfordele overskudsmidlerne til ansøgere fra ansøgningspuljen, jf. prioriteringen efter stk. 1-5.",
      "valid_from": "2018-12-12",
      "valid_to": null
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Tilsagn om tilskud er betinget af følgende: 1) Uddelingsperioden dækker undervisningsdage i det skoleår, ansøgningen vedrører. 2) Ansøger iværksætter læringsaktiviteter. 3) Ansøger i ansøgningen om tilsagn om tilskud oplyser, om uddelingen af frugt og grønt, læringsaktiviteter eller dele heraf er omfattet af udbudsloven eller lov om indhentning af tilbud i bygge- og anlægssektoren.",
      "valid_from": "2018-12-12",
      "valid_to": null
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Ansøgere, som nævnt i § 6, stk. 1, nr. 3-5, er forpligtet til at få skolerne og/eller undervisningsmyndighederne til at underskrive erklæringsskema, hvor skolernes og/eller undervisningsmyndighedernes navn, adresse og CVR-nr./P.nr. er registeret samt antal elever, der er registeret under skolen/undervisningsmyndigheden og de mængder af produkter, der ansøges om at blive uddelt eller leveret hertil. Registreringen skal foretages på et særligt skema, der findes på Landbrugsstyrelsens hjemmeside.",
      "valid_from": "2018-12-12",
      "valid_to": null
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Tilsagnshaver er forpligtet til 1) at gennemføre uddelingen af frugt og grønt og iværksætte læringsaktiviteter i overensstemmelse med tilsagnet, 2) at sikre, at de tilskud, der ydes, anvendes til nedsættelse af den pris, som eleverne betaler for de pågældende produkter, 3) at sikre, at skolen hænger en plakat op på et centralt sted eller anvender et internetbanner på sin hjemmeside, der oplyser, at der deltages i ordningen. Plakat eller internatbanner skal være synlig indtil slutudbetalingen har fundet sted. Landbrugsstyrelsen stiller plakat og banner til rådighed, 4) i tilfælde hvor ordningen eller dele heraf er omfattet af udbudsloven eller lov om indhentning af tilbud i bygge- og anlægssektoren at opbevare dokumentation for at disse regler er overholdt i mindst fem år og seks måneder fra datoen for afsluttende udbetaling af tilskud, 5) at afgive de oplysninger, som Landbrugsstyrelsen anmoder om til brug for sagsbehandlingen, og 6) uden ugrundet ophold at give Landbrugsstyrelsen meddelelse om forhold, der kan medføre, at betingelserne for udbetaling af hele eller dele af tilskuddet er bortfaldet, og derfor ikke skal udbetales, eller som medfører, at allerede udbetalte tilskud skal tilbagebetales, og 7) at oplyse Landbrugsstyrelsen, hvis dele af eller hele tilsagnet ikke anvendes.",
      "valid_from": "2018-12-12",
      "valid_to": null
    },
    {
      "provision_ref": "4:13",
      "chapter": "4",
      "section": "13",
      "content": "§ 13. De tilskudsberettigede udgifter kan omfatte: 1) Uddeling af produkter som nævnt i § 1, stk. 2, nr. 1. 2) De i § 7, stk. 4 nævnte læringsaktiviteter, jf. dog § 15, stk. 3.",
      "valid_from": "2018-12-12",
      "valid_to": null
    },
    {
      "provision_ref": "4:14",
      "chapter": "4",
      "section": "14",
      "content": "§ 14. De tilskudsberettigede udgifter kan ikke omfatte: 1) Udgifter, hvortil der gives andre EU tilskud. 2) Moms.",
      "valid_from": "2018-12-12",
      "valid_to": null
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Tilsagn om tilskud gives på baggrund af standardomkostninger pr. elev pr. undervisningsdag pr. produktgruppe. Landbrugsstyrelsen giver tilskud svarende til 100 pct. af standardomkostningen, jf. tilskudssatsen i bilag 2. Stk. 2. Tilskud til læringsaktiviteter bliver beregnet på baggrund af de faktisk udgifter. Stk. 3. Tilskud til læringsaktiviteter kan ikke udgøre mere end 15 pct. af det tildelte tilsagn til uddeling. Stk. 4. Tilskuddet kan ikke overstige det seneste godkendte tilsagn. Stk. 5. Tilskuddet kan højest beregnes på grundlag af 200 undervisningsdage.",
      "valid_from": "2018-12-12",
      "valid_to": null
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Ændring af et tilsagn kan godkendes af Landbrugsstyrelsen på betingelse af, at ændringen er i overensstemmelse med ordningens formål. Ansøgning om ændring af tilsagnet skal indgives på et særligt skema, der findes på Landbrugsstyrelsens hjemmeside. Stk. 2. Ansøgning om ændring af et tilsagn skal være modtaget i Landbrugsstyrelsen den første onsdag i april måned i det skoleår tilsagnet vedrører. Stk. 3. Når ansøgningen er indsendt til Landbrugsstyrelsen, må ændringen sættes i gang for ansøgers egen regning og risiko. Stk. 4. Tilsagnsbeløbet kan ikke forhøjes i forbindelse med ændringen. Stk. 5. Tilsagn kan ikke overføres til kommende skoleår eller anvendes med tilbagevirkende kraft.",
      "valid_from": "2018-12-12",
      "valid_to": null
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Landbrugsstyrelsen kan efter ansøgning tillade, at tilsagnet overdrages til en anden, der ifølge § 6 kan være tilsagnshaver. Den der får overdraget tilsagnet, overtager alle rettigheder og forpligtigelser efter tilsagnet. Stk. 2. Ansøgningen skal indgives til Landbrugsstyrelsen på et særligt skema, der findes på Landbrugsstyrelsens hjemmeside. Stk. 3. Tilsagn kan ikke opdeles og overdrages delvist.",
      "valid_from": "2018-12-12",
      "valid_to": null
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Udbetaling af tilskud er betinget af følgende: 1) Alle ansøgte produkter er leveret eller uddelt samt dokumenteret. 2) De i §§ 10 - 12 anførte kriterier og forpligtigelser er opfyldte. Stk. 2. Udbetaling af tilskud sker på baggrund af tilsagnshavers dokumentation over leverede eller uddelte tilskudsberettigede produkter. Ansøgning om udbetaling af tilskud skal indsendes til Landbrugsstyrelsen med bilag, som nævnt i stk. 3 og 4, på det ansøgningsskema, der findes på Landbrugsstyrelsens hjemmeside. Stk. 3. De i § 6, stk. 1, nr. 1-5 nævnte ansøgere skal indsende følgende: 1) Et ansøgningsskema om udbetaling. 2) Dokumentation for de faktisk leverede eller uddelte produkter, herunder mængde fordelt på produkt, i form af en leveringsliste samt en kvittering for levering, der findes på Landbrugsstyrelsens hjemmeside, underskrevet og stemplet af skolen og/eller undervisningsmyndigheden. 3) Benyttes egne læringsaktiviteter skal der indsendes betalingsdokumentation og faktura, der viser de reelle omkostninger, der skal dækkes af udbetalingen. Stk. 4. Ansøgning om udbetaling kan indgives som 1) slutudbetaling en gang årligt dækkende perioden 1. august – 31. juli, eller 2) rateudbetaling op til to gange årligt dækkende henholdsvis perioderne 1. august - 31. december og 1. januar - 31. juli. Stk. 5. Produkter er tilskudsberettigede i den periode, hvor produkterne er leveret eller uddelt. Stk. 6. Ansøgning om udbetaling af tilskud skal være modtaget i Landbrugsstyrelsen senest tre måneder efter udløbet af den af perioderne nævnt i stk. 4, som ansøgningen vedrører. Ansøgninger om udbetaling modtaget før udbetalingsperiodens start, vil blive anset som modtaget udenfor udbetalingsperioden.",
      "valid_from": "2018-12-12",
      "valid_to": null
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Landbrugsstyrelsen kan forlange rigtigheden af oplysninger, der skal danne grundlag for udbetaling af tilskud, bekræftet af den kommunale revisor eller af en statsautoriseret eller registreret revisor.",
      "valid_from": "2018-12-12",
      "valid_to": null
    },
    {
      "provision_ref": "4:20",
      "chapter": "4",
      "section": "20",
      "content": "§ 20. Landbrugsstyrelsen overfører tilskuddet til tilsagnshavers NemKonto.",
      "valid_from": "2018-12-12",
      "valid_to": null
    },
    {
      "provision_ref": "5:21",
      "chapter": "5",
      "section": "21",
      "content": "§ 21. Følgende kan til brug for levering og uddeling til børn og unge i de undervisningsinstitutioner eller dagtilbud, som er nævnt i § 3, søge om tilskud til produkter nævnt i § 1, stk. 2, nr. 2: 1) Skoler, institutioner og dagtilbud som nævnt i § 3. 2) Undervisningsmyndigheder, i det omfang produkterne uddeles til elever, der hører under deres ansvarsområde. 3) Kommuner. 4) Leverandører og distributører. 5) Organisationer, der ansøger om tilskud på vegne af en eller flere institutioner eller undervisningsmyndigheder, og som er oprettet specifikt for at deltage i ordningen. Stk. 2. Skolefritidsordninger kan ikke søge om tilskud.",
      "valid_from": "2018-12-12",
      "valid_to": null
    },
    {
      "provision_ref": "5:22",
      "chapter": "5",
      "section": "22",
      "content": "§ 22. Nye ansøgere skal, for at kunne opnå tilskud efter § 1, stk. 2, nr. 2, registreres og godkendes hos Landbrugsstyrelsen. Anmodning herom skal indsendes til Landbrugsstyrelsen på en formular, der kan findes på Landbrugsstyrelsens hjemmeside.",
      "valid_from": "2018-12-12",
      "valid_to": null
    },
    {
      "provision_ref": "5:23",
      "chapter": "5",
      "section": "23",
      "content": "§ 23. Tilskud er betinget af følgende: 1) At uddelingsperioden dækker undervisningsdage/åbningsdage i det skoleår ansøgningen vedrører. 2) At ansøger iværksætter læringsaktiviteter. 3) At ansøger i ansøgningen om tilskud oplyser, om uddelingen af mælk, læringsaktiviteter eller dele heraf er omfattet af udbudsloven eller lov om indhentning af tilbud i bygge- og anlægssektoren.",
      "valid_from": "2018-12-12",
      "valid_to": null
    },
    {
      "provision_ref": "5:24",
      "chapter": "5",
      "section": "24",
      "content": "§ 24. Ansøgere, som nævnt i § 21, stk. 1, nr. 3-5, er forpligtet til at få skolerne, institutionerne, dagtilbuddene og evt. undervisningsmyndighederne til at underskrive erklæringsskema, hvor skolernes, institutionernes, dagtilbuddenes og evt. undervisningsmyndighedernes navn, adresse og CVR-nr./P.nr. er registeret samt antal elever eller, der er registreret hos skolen, institutionen, dagtilbud eller undervisningsmyndigheden Registreringen skal foretages på et særligt skema, der findes på Landbrugsstyrelsens hjemmeside.",
      "valid_from": "2018-12-12",
      "valid_to": null
    },
    {
      "provision_ref": "5:25",
      "chapter": "5",
      "section": "25",
      "content": "§ 25. Ansøgere er forpligtet til 1) at gennemføre uddelingen af mælk og iværksætte læringsaktiviteter i overensstemmelse med tilsagnet, 2) at sikre at de tilskud, der ydes i henhold til ordningen, afspejles i nedsættelse af den pris, som eleverne eller børnene betaler for de pågældende produkter, 3) at sikre at skolen, institutionen eller dagtilbuddet hænger en plakat op ved hovedindgangen eller anvender et internetbanner på sin hjemmeside, der oplyser, at der deltages i ordningen. Plakat eller internetbanner skal være synlig indtil slutudbetalingen har fundet sted. Landbrugsstyrelsen stiller plakat og banner til rådighed, 4) i tilfælde hvor ordningen eller dele heraf er omfattet af udbudsloven eller lov om indhentning af tilbud i bygge- og anlægssektoren, at opbevare dokumentation for at disse regler er overholdt i mindst fem år og seks måneder fra datoen for afsluttende udbetaling af tilskud, 5) at afgive de oplysninger, som Landbrugsstyrelsen anmoder om til brug for sagsbehandlingen, og 6) uden ugrundet ophold at give Landbrugsstyrelsen meddelelse om forhold, der kan medføre, at betingelserne for udbetaling af hele eller dele af tilskuddet er bortfaldet, og derfor ikke skal udbetales, eller som medfører, at allerede udbetalte tilskud skal tilbagebetales.",
      "valid_from": "2018-12-12",
      "valid_to": null
    },
    {
      "provision_ref": "5:26",
      "chapter": "5",
      "section": "26",
      "content": "§ 26. De tilskudsberettigede udgifter kan omfatte produkter som nævnt i § 1, stk. 2, nr. 2.",
      "valid_from": "2018-12-12",
      "valid_to": null
    },
    {
      "provision_ref": "5:27",
      "chapter": "5",
      "section": "27",
      "content": "§ 27. De tilskudsberettigede udgifter kan ikke omfatte: 1) Udgifter, hvortil der gives andre EU tilskud. 2) Moms.",
      "valid_from": "2018-12-12",
      "valid_to": null
    },
    {
      "provision_ref": "5:28",
      "chapter": "5",
      "section": "28",
      "content": "§ 28. Tilskud bliver givet på baggrund af standardomkostninger pr. elev/barn pr. undervisnings dag/åbningsdag pr. produktgruppe. Landbrugsstyrelsen kan give tilskud svarende til 25 pct. af standardomkostningen, jf. tilskudssatsen i bilag 3. Stk. 2. For elever i skoler og undervisningsinstitutioner kan der maksimalt ydes tilskud til et kvantum mælk svarende til 0,25 liter mælk pr. elev. pr. undervisnings dag, jf. bilag 3. Stk. 3. For børn i daginstitutioner og dagtilbud kan der maksimalt ydes tilskud til et kvantum mælk svarende til 0,25 liter mælk pr. barn pr. åbningsdag, jf. bilag 3. Stk. 4. Tilskuddet kan højest beregnes på grundlag af 200 undervisningsdage eller åbningsdage.",
      "valid_from": "2018-12-12",
      "valid_to": null
    },
    {
      "provision_ref": "5:29",
      "chapter": "5",
      "section": "29",
      "content": "§ 29. Udbetaling af tilskud er betinget af følgende: 1) Alle ansøgte produkter er leveret eller uddelt og dokumenteret. 2) De i §§ 23-25 anførte kriterier og forpligtelser er opfyldte. Stk. 2. Udbetaling af tilskud sker på baggrund af ansøgers opgørelse over leveret eller uddelte tilskudsberettigede produkter. Ansøgning skal indgives til Landbrugsstyrelsen med bilag, som nævnt i stk. 3-4, på det ansøgningsskema, der findes på Landbrugsstyrelsens hjemmeside. Stk. 3. De i § 21, stk. 1, nr. 1-5 nævnte ansøgere skal indsende følgende: 1) Et ansøgningsskema om udbetaling. 2) Dokumentation for de faktisk leverede eller uddelte mængder og typer af mælk, i form af en leveringsliste. 3) Dokumentation for at maksimummængderne pr. elev eller barn pr. dag er overholdt, jf. § 28, stk. 2 og 3. Stk. 4. Ansøgninger om udbetaling fra ansøgere, som nævnt i § 21, stk. 1, nr. 1-3, indgives tre gange årligt dækkende perioderne 1) 1. august – 31. oktober, 2) 1. november – 28 februar, og 3) 1. marts – 31. juli. Stk. 5. Udgifter er tilskudsberettigede i den periode, hvor mælken er leveret eller uddelt. Stk. 6. Ansøgning om udbetaling skal være modtaget i Landbrugsstyrelsen i følgende ansøgningsperioder: 1) 1. januar – 15. januar for uddelingsperioden 1. august – 31. oktober, jf. stk. 4, nr. 1. 2) 1. april – 15. april for uddelingsperioden 1. november – 28. februar, jf. stk. 4, nr. 2. 3) 1. september – 15. september for uddelingsperioden 1. marts – 31. juli, jf. stk. 4, nr. 3.",
      "valid_from": "2018-12-12",
      "valid_to": null
    },
    {
      "provision_ref": "5:30",
      "chapter": "5",
      "section": "30",
      "content": "§ 30. Landbrugsstyrelsen træffer afgørelse om helt eller delvist afslag på ansøgning om tilskud, hvis 1) de påkrævede oplysninger i ansøgningen, jf. § 29, ikke er afgivet, 2) der er væsentlige mangler ved ansøgningen, 3) udgifterne ikke er tilskudsberettigede, jf. §§ 26 og 27, 4) ansøger har givet urigtige eller vildledende oplysninger eller har fortiet oplysninger af betydning for sagen afgørelse, 5) ansøger ikke er tilskudsberettiget, jf. § 21, 6) ansøgningen ikke vedrører den målgruppe, jf. § 3, stk. 1, og de produkter, jf. § 1, stk. 2, nr. 2, ordningen omhandler, eller 7) ansøgningen er modtaget i Landbrugsstyrelsen før ansøgningsperioden, jf. § 29, stk. 6.",
      "valid_from": "2018-12-12",
      "valid_to": null
    },
    {
      "provision_ref": "5:31",
      "chapter": "5",
      "section": "31",
      "content": "§ 31. Landbrugsstyrelsen foretager en prioritering af de tilskudsberettigede ansøgninger, jf. stk. 2-4. Stk. 2. Der gives tilskud til alle tilskudsberettigede ansøgninger modtaget inden for den to ugers periode, hvor ansøger kan indsende ansøgning om udbetaling, jf. § 29, stk. 6, hvis ansøgningerne kan valideres. Stk. 3. Såfremt de i stk. 2 nævnte validerede, tilskudsberettigede ansøgninger beløbsmæssigt overstiger de midler, der er til rådighed under den pågældende uddelingsperiode, jf. § 29, stk. 4, reducerer Landbrugsstyrelsen tilskuddene med lige stor procentdel. Stk. 4. Hvis der ikke ansøges om det fulde beløb under den pågældende uddelingsperiode, jf. § 29, stk. 4, kan overskudsmidler overføres til næste ansøgningsrunde inden for samme skoleår. Stk. 5. Hvis der ikke ansøges om det fulde beløb under den af EU fastsatte ramme, kan overskudmidler svarende til op til 20 pct. af rammen, omfordeles til eventuelle ansøgninger vedrørende frugt og grønt. Stk. 6. Når Landbrugsstyrelsen i foråret får besked om, hvad den endelige pulje bliver for årets skoleordning, fordeles puljen for skolemælk i tre lige store dele til uddelingsperioderne, jf. § 29, stk. 4.",
      "valid_from": "2018-12-12",
      "valid_to": null
    },
    {
      "provision_ref": "5:32",
      "chapter": "5",
      "section": "32",
      "content": "§ 32. Landbrugsstyrelsen kan forlange rigtigheden af oplysninger, der skal danne grundlag for udbetaling af tilskud, bekræftet af den kommunale revisor eller af en statsautoriseret eller registreret revisor.",
      "valid_from": "2018-12-12",
      "valid_to": null
    },
    {
      "provision_ref": "5:33",
      "chapter": "5",
      "section": "33",
      "content": "§ 33. Landbrugsstyrelsen udbetaler tilskuddet til ansøgers NemKonto.",
      "valid_from": "2018-12-12",
      "valid_to": null
    },
    {
      "provision_ref": "6:34",
      "chapter": "6",
      "section": "34",
      "content": "§ 34. Landbrugsstyrelsen kan efter en konkret vurdering træffe afgørelse om bortfald eller delvist bortfald af tilsagn og bortfald eller tilbagebetaling af tilskud, hvis 1) ansøger har afgivet urigtige eller vildledende oplysninger eller fortiet oplysninger af betydning for sagens afgørelse, 2) ansøger undlader at yde den fornødne vejledning og hjælp ved gennemførelse af den i kapitel 7 nævnte kontrol, undlader at sikre, at skolerne, institutionerne eller dagtilbuddene medvirker til at yde den nødvendige vejledning og hjælp ved gennemførelse af den i kapitel 7 nævnte kontrol, som er nødvendige for gennemførelsen af kontrollen, 3) underretningsforpligtigelsen ikke er opfyldt, jf. § 12, stk. 1, nr. 6 og § 25, stk. 1, nr. 6, eller 4) kriterierne for tilskudsberettigelse ikke er opfyldt, jf. §§ 10 og 23. Stk. 2. Uanset stk. 1 kan Landbrugsstyrelsen opretholde tilsagn eller tilskud eller foretage en nedsættelse af den samlede værdi af de tilskudsberettigede udgifter, hvis udbudsloven, lov om indhentning af tilbud i bygge- og anlægssektoren, eller betingelserne i § 10, nr. 3, eller § 23, nr. 3, ikke er opfyldt.",
      "valid_from": "2018-12-12",
      "valid_to": null
    },
    {
      "provision_ref": "6:35",
      "chapter": "6",
      "section": "35",
      "content": "§ 35. Landbrugsstyrelsen nedsætter tilskuddet, hvis tidsfristerne i § 18, stk. 6, eller § 29, stk. 6 overskrides: 1) Med 5 pct. hvis tidsfristen er overskredet med 1-30 kalenderdage. 2) Med 10 pct. hvis tidsfristen er overskredet med 31-60 kalenderdage.",
      "valid_from": "2018-12-12",
      "valid_to": null
    },
    {
      "provision_ref": "6:36",
      "chapter": "6",
      "section": "36",
      "content": "§ 36. Landbrugsstyrelsen nedsætter tilskuddet med yderligere 1 pct. pr. kalenderdag, hvis tidsfristerne i § 18, stk. 6, eller § 29, stk. 6, overskrides med mere end 60 kalenderdage, kalkuleret i forhold til den tilbageværende balance.",
      "valid_from": "2018-12-12",
      "valid_to": null
    },
    {
      "provision_ref": "7:37",
      "chapter": "7",
      "section": "37",
      "content": "§ 37. Landbrugsstyrelsen forestår den administrative og fysiske kontrol i forbindelse med administrationen af ordningen. Stk. 2. Det påhviler støtteberettigede ansøgere at yde den nødvendige bistand ved kontroleftersyn, og at sikre at institutionerne, som nævnt i §§ 2 og 3, medvirker ved kontroleftersyn. Stk. 3. Landbrugsstyrelsen kan efter § 22 a i lov om administration af Det Europæiske Fællesskabs forordninger om ordninger under Den Fælles Landbrugspolitik finansieret af Den Europæiske Garantifond for Landbruget m.v. (landbrugsstøtteloven), jf. lovbekendtgørelse nr. 765 af 19. juni 2017, indhente hos andre offentlige myndigheder de oplysninger, der er nødvendige for at foretage kontrol.",
      "valid_from": "2018-12-12",
      "valid_to": null
    },
    {
      "provision_ref": "8:38",
      "chapter": "8",
      "section": "38",
      "content": "§ 38. Bekendtgørelsen træder i kraft den 1. januar 2019. Stk. 2. Bekendtgørelse nr. 268 af 10. april 2018 om tilskud til frugt, grønt, mælk og visse mejeriprodukter til uddeling på skoler og dagtilbud mv. ophæves, men finder fortsat anvendelse for tilsagn der er givet i medfør heraf og for øvrige ansøgninger, der vedrører skoleåret 2018-2019. Stk. 3. Bekendtgørelse nr. 180 af 21. februar 2017 om tilskud til frugt, grønt, mælk og visse mejeriprodukter til uddeling på skoler og dagtilbud mv. finder dog fortsat anvendelse for tilsagn, der er givet i medfør heraf og for øvrige ansøgninger, der vedrører skoleåret 2017-2018.",
      "valid_from": "2018-12-12",
      "valid_to": null
    }
  ],
  "definitions": []
}
