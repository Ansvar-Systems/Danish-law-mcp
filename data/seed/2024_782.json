{
  "id": "2024:782",
  "type": "statute",
  "title": "Bekendtgørelse for Færøerne om kriminalforsorgens tilsyn med prøveløsladte, betinget dømte m.v. (tilsynsbekendtgørelsen)",
  "short_name": "BEK H#LOKDOK04",
  "status": "in_force",
  "issued_date": "2024-06-24",
  "url": "https://www.retsinformation.dk/eli/lta/2024/782/xml",
  "description": "Retsinformation source. DocumentId=AA014253; AccessionNumber=B20240078205; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse ved gennemførelse af 1) tilsyn og særvilkår, der er fastsat ved betinget dom, prøveløsladelse, prøveudskrivning fra forvaring, benådning i de tilfælde, der er omfattet af straffelovens § 43, strafafbrydelse eller i øvrigt i medfør af bestemmelser i straffuldbyrdelsesloven, og 2) vilkår om samfundstjeneste, der er fastsat efter straffuldbyrdelseslovens § 79 d eller straffelovens § 63. Stk. 2. Bekendtgørelsen finder ikke anvendelse ved gennemførelse af tilsyn og særvilkår fastsat ved 1) udstationering til egen bopæl under intensiv overvågning og kontrol efter straffuldbyrdelseslovens § 48, stk. 2, nr. 3, 2) udstationering til egen bopæl under intensiv overvågning og kontrol efter straffuldbyrdelseslovens § 50 a, og 3) udståelse af straf på bopælen under intensiv overvågning og kontrol efter straffuldbyrdelseslovens kapitel 13 a."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. En indsat, der løslades på prøve med vilkår om tilsyn, skal møde hos eller modtage besøg af det kriminalforsorgsområde, hvorunder Kriminalforsorgen på Færøerne hører, senest en uge efter løsladelsen. Stk. 2. Øvrige personer, der har vilkår om tilsyn, skal møde hos eller modtage besøg af kriminalforsorgsområdet senest 14 dage efter, at kriminalforsorgsområdet har modtaget afgørelsen om fastsættelse af vilkår om tilsyn med henblik på gennemførelse af vilkåret. Stk. 3. Kriminalforsorgsområdet skal under mødet vejlede klienten om de rettigheder og pligter, som tilsynet og eventuelle særvilkår indebærer, herunder om virkninger af vilkårsovertrædelse, jf. straffuldbyrdelseslovens § 82, stk. 1, og § 95, stk. 1."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Ubetingede særvilkår om behandling, ophold i bestemt institution m.v. skal iværksættes umiddelbart efter det første møde, medmindre de allerede er iværksat, jf. dog stk. 2. Stk. 2. Vilkår om struktureret, kontrolleret alkoholistbehandling ved betinget dom for spirituskørsel skal iværksættes snarest muligt efter, at kriminalforsorgsområdet har modtaget dommen fra politiet med henblik på gennemførelse af vilkåret. Det kriminalforsorgsområde, hvorunder Kriminalforsorgen på Færøerne hører, skal godkende behandlingen som struktureret og kontrollerbar."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. I tilsynsperiodens første 2 måneder (den indledende fase) afdækkes klientens risiko- og behovsniveau, herunder behovet for støtte og kontrol. Medmindre helt særlige omstændigheder taler derfor, skal der i denne fase være kontakt med klienten mindst hver anden uge. Stk. 2. I den resterende del af tilsynsperioden fastsættes kontakthyppigheden ud fra klientens risiko- og behovsniveau, herunder behovet for støtte og kontrol."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Kriminalforsorgsområdet skal tage initiativ til, at den plan, der skal udarbejdes, jf. straffuldbyrdelseslovens § 82, stk. 2, og § 95, stk. 2, koordineres med de sociale myndigheder. Stk. 2. Planen skal mindst hver 3. måned sammenholdes med klientens forhold i tilsynsperioden og om nødvendigt søges tilpasset ændringer i disse forhold. Stk. 3. Umiddelbart før tilsynsperioden udløber, skal kriminalforsorgsområdet sammen med klienten vurdere planens forløb."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. En klient kan rejse til udlandet i op til en uge, hvis de fastsatte særvilkår ikke overtrædes derved, jf. dog stk. 2. En udlandsrejse af længere varighed, der ikke er godkendt af kriminalforsorgsområdet, betragtes som en vilkårsovertrædelse. Stk. 2. En klient, der er i et afsoningsforløb, kan kun rejse til udlandet med tilladelse fra kriminalforsorgen. En udlandsrejse, der foretages uden tilladelse, betragtes som en vilkårsovertrædelse. Stk. 3. Stk. 1 og 2 finder tilsvarende anvendelse ved rejse til Danmark og Grønland."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Det kriminalforsorgsområde, hvorunder Kriminalforsorgen på Færøerne hører, indgår aftale med et arbejdssted om afvikling af samfundstjeneste. Kriminalforsorgsområdet indgår endvidere aftale med arbejdsstedet og klienten om afviklingstider for samfundstjenesten. Stk. 2. Er der truffet afgørelse om at løslade en indsat på prøve med vilkår om samfundstjeneste, skal aftalerne nævnt i stk. 1 være indgået, inden løsladelsen finder sted. Hvis der foreligger ganske særlige omstændigheder, kan aftalerne dog indgås indtil 10 dage efter løsladelsen. Stk. 3. Er en klient idømt betinget dom med vilkår om samfundstjeneste, skal aftalerne være indgået snarest og senest 20 dage efter, at kriminalforsorgsområdet har modtaget dommen fra politiet med henblik på gennemførelse af vilkåret. Stk. 4. Ønsker klienten at ændre en aftale om afviklingstider, kan der kun gives tilladelse hertil, hvis der foreligger ganske særlige omstændigheder."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Samfundstjeneste, der er fastsat som vilkår for en betinget dom, skal afvikles løbende over den udmålte længstetid og må tidligst være afviklet, når der er forløbet to tredjedele af afviklingsperioden, medmindre der foreligger særlige omstændigheder, jf. straffuldbyrdelseslovens § 101, stk. 3. Er samfundstjenesten fastsat som vilkår for prøveløsladelse, skal samfundstjenesten på tilsvarende vis afvikles løbende over den fastsatte afviklingsperiode og må tidligst være afviklet, når der er forløbet to tredjedele af afviklingsperioden, medmindre der foreligger særlige omstændigheder. Stk. 2. Skal klienten udføre samfundstjeneste i 60 timer eller derover, må klienten ikke udføre mere end 24 timer på en enkelt uge, jf. dog stk. 4. Stk. 3. Skal klienten udføre samfundstjeneste i under 60 timer, må klienten ikke udføre mere end 12 timer på en uge, jf. dog stk. 4. Stk. 4. Bestemmelsen i stk. 2 og 3 kan fraviges, hvis helt særlige forhold gør sig gældende, herunder hvis den pågældende har erhvervsarbejde, såsom fiskeri, ansættelse på et skib i udenrigsfart eller anden længerevarende beskæftigelse fjernt fra boligen, der gør, at afviklingen af samfundstjenesten må tilrettelægges ud fra de konkrete forhold."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Det kriminalforsorgsområde, hvorunder Kriminalforsorgen på Færøerne hører, kan føre frivilligt tilsyn med en sigtet i en straffesag og med en dømt. Stk. 2. Frivilligt tilsyn forudsætter, at klienten har behov for bistand og vejledning. Stk. 3. Kriminalforsorgsområdet og klienten indgår en skriftlig aftale om tilsynet. Klienten kan på ethvert tidspunkt frigøre sig fra tilsynet."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Bekendtgørelsen træder i kraft den 1. juli 2024. Stk. 2. Bekendtgørelse nr. 909 af 22. juni 2023 for Færøerne om kriminalforsorgens tilsyn med prøveløsladte, betinget dømte m.v. (tilsynsbekendtgørelsen) ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse ved gennemførelse af 1) tilsyn og særvilkår, der er fastsat ved betinget dom, prøveløsladelse, prøveudskrivning fra forvaring, benådning i de tilfælde, der er omfattet af straffelovens § 43, strafafbrydelse eller i øvrigt i medfør af bestemmelser i straffuldbyrdelsesloven, og 2) vilkår om samfundstjeneste, der er fastsat efter straffuldbyrdelseslovens § 79 d eller straffelovens § 63. Stk. 2. Bekendtgørelsen finder ikke anvendelse ved gennemførelse af tilsyn og særvilkår fastsat ved 1) udstationering til egen bopæl under intensiv overvågning og kontrol efter straffuldbyrdelseslovens § 48, stk. 2, nr. 3, 2) udstationering til egen bopæl under intensiv overvågning og kontrol efter straffuldbyrdelseslovens § 50 a, og 3) udståelse af straf på bopælen under intensiv overvågning og kontrol efter straffuldbyrdelseslovens kapitel 13 a.",
      "valid_from": "2024-06-24",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. En indsat, der løslades på prøve med vilkår om tilsyn, skal møde hos eller modtage besøg af det kriminalforsorgsområde, hvorunder Kriminalforsorgen på Færøerne hører, senest en uge efter løsladelsen. Stk. 2. Øvrige personer, der har vilkår om tilsyn, skal møde hos eller modtage besøg af kriminalforsorgsområdet senest 14 dage efter, at kriminalforsorgsområdet har modtaget afgørelsen om fastsættelse af vilkår om tilsyn med henblik på gennemførelse af vilkåret. Stk. 3. Kriminalforsorgsområdet skal under mødet vejlede klienten om de rettigheder og pligter, som tilsynet og eventuelle særvilkår indebærer, herunder om virkninger af vilkårsovertrædelse, jf. straffuldbyrdelseslovens § 82, stk. 1, og § 95, stk. 1.",
      "valid_from": "2024-06-24",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Ubetingede særvilkår om behandling, ophold i bestemt institution m.v. skal iværksættes umiddelbart efter det første møde, medmindre de allerede er iværksat, jf. dog stk. 2. Stk. 2. Vilkår om struktureret, kontrolleret alkoholistbehandling ved betinget dom for spirituskørsel skal iværksættes snarest muligt efter, at kriminalforsorgsområdet har modtaget dommen fra politiet med henblik på gennemførelse af vilkåret. Det kriminalforsorgsområde, hvorunder Kriminalforsorgen på Færøerne hører, skal godkende behandlingen som struktureret og kontrollerbar.",
      "valid_from": "2024-06-24",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. I tilsynsperiodens første 2 måneder (den indledende fase) afdækkes klientens risiko- og behovsniveau, herunder behovet for støtte og kontrol. Medmindre helt særlige omstændigheder taler derfor, skal der i denne fase være kontakt med klienten mindst hver anden uge. Stk. 2. I den resterende del af tilsynsperioden fastsættes kontakthyppigheden ud fra klientens risiko- og behovsniveau, herunder behovet for støtte og kontrol.",
      "valid_from": "2024-06-24",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Kriminalforsorgsområdet skal tage initiativ til, at den plan, der skal udarbejdes, jf. straffuldbyrdelseslovens § 82, stk. 2, og § 95, stk. 2, koordineres med de sociale myndigheder. Stk. 2. Planen skal mindst hver 3. måned sammenholdes med klientens forhold i tilsynsperioden og om nødvendigt søges tilpasset ændringer i disse forhold. Stk. 3. Umiddelbart før tilsynsperioden udløber, skal kriminalforsorgsområdet sammen med klienten vurdere planens forløb.",
      "valid_from": "2024-06-24",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. En klient kan rejse til udlandet i op til en uge, hvis de fastsatte særvilkår ikke overtrædes derved, jf. dog stk. 2. En udlandsrejse af længere varighed, der ikke er godkendt af kriminalforsorgsområdet, betragtes som en vilkårsovertrædelse. Stk. 2. En klient, der er i et afsoningsforløb, kan kun rejse til udlandet med tilladelse fra kriminalforsorgen. En udlandsrejse, der foretages uden tilladelse, betragtes som en vilkårsovertrædelse. Stk. 3. Stk. 1 og 2 finder tilsvarende anvendelse ved rejse til Danmark og Grønland.",
      "valid_from": "2024-06-24",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Det kriminalforsorgsområde, hvorunder Kriminalforsorgen på Færøerne hører, indgår aftale med et arbejdssted om afvikling af samfundstjeneste. Kriminalforsorgsområdet indgår endvidere aftale med arbejdsstedet og klienten om afviklingstider for samfundstjenesten. Stk. 2. Er der truffet afgørelse om at løslade en indsat på prøve med vilkår om samfundstjeneste, skal aftalerne nævnt i stk. 1 være indgået, inden løsladelsen finder sted. Hvis der foreligger ganske særlige omstændigheder, kan aftalerne dog indgås indtil 10 dage efter løsladelsen. Stk. 3. Er en klient idømt betinget dom med vilkår om samfundstjeneste, skal aftalerne være indgået snarest og senest 20 dage efter, at kriminalforsorgsområdet har modtaget dommen fra politiet med henblik på gennemførelse af vilkåret. Stk. 4. Ønsker klienten at ændre en aftale om afviklingstider, kan der kun gives tilladelse hertil, hvis der foreligger ganske særlige omstændigheder.",
      "valid_from": "2024-06-24",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Samfundstjeneste, der er fastsat som vilkår for en betinget dom, skal afvikles løbende over den udmålte længstetid og må tidligst være afviklet, når der er forløbet to tredjedele af afviklingsperioden, medmindre der foreligger særlige omstændigheder, jf. straffuldbyrdelseslovens § 101, stk. 3. Er samfundstjenesten fastsat som vilkår for prøveløsladelse, skal samfundstjenesten på tilsvarende vis afvikles løbende over den fastsatte afviklingsperiode og må tidligst være afviklet, når der er forløbet to tredjedele af afviklingsperioden, medmindre der foreligger særlige omstændigheder. Stk. 2. Skal klienten udføre samfundstjeneste i 60 timer eller derover, må klienten ikke udføre mere end 24 timer på en enkelt uge, jf. dog stk. 4. Stk. 3. Skal klienten udføre samfundstjeneste i under 60 timer, må klienten ikke udføre mere end 12 timer på en uge, jf. dog stk. 4. Stk. 4. Bestemmelsen i stk. 2 og 3 kan fraviges, hvis helt særlige forhold gør sig gældende, herunder hvis den pågældende har erhvervsarbejde, såsom fiskeri, ansættelse på et skib i udenrigsfart eller anden længerevarende beskæftigelse fjernt fra boligen, der gør, at afviklingen af samfundstjenesten må tilrettelægges ud fra de konkrete forhold.",
      "valid_from": "2024-06-24",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Det kriminalforsorgsområde, hvorunder Kriminalforsorgen på Færøerne hører, kan føre frivilligt tilsyn med en sigtet i en straffesag og med en dømt. Stk. 2. Frivilligt tilsyn forudsætter, at klienten har behov for bistand og vejledning. Stk. 3. Kriminalforsorgsområdet og klienten indgår en skriftlig aftale om tilsynet. Klienten kan på ethvert tidspunkt frigøre sig fra tilsynet.",
      "valid_from": "2024-06-24",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Bekendtgørelsen træder i kraft den 1. juli 2024. Stk. 2. Bekendtgørelse nr. 909 af 22. juni 2023 for Færøerne om kriminalforsorgens tilsyn med prøveløsladte, betinget dømte m.v. (tilsynsbekendtgørelsen) ophæves.",
      "valid_from": "2024-06-24",
      "valid_to": null
    }
  ],
  "definitions": []
}
