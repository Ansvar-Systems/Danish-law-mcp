{
  "id": "2007:1386",
  "type": "statute",
  "title": "Bekendtgørelse for Færøerne om opløsning af erhvervsdrivende fonde (likvidation, konkurs, tvangsopløsning og fusion) (Opløsningsbekendtgørelsen)",
  "short_name": "BEK H#LOKDOK04",
  "status": "in_force",
  "issued_date": "2007-12-11",
  "url": "https://www.retsinformation.dk/eli/lta/2007/1386/xml",
  "description": "Retsinformation source. DocumentId=AU003079; AccessionNumber=B20070138605; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Beslutning om likvidation træffes under iagttagelse af § 48, stk. 1, i anordning om ikrafttræden for Færøerne af lov om erhvervsdrivende fonde. Beslutningen anmeldes til den færøske registreringsmyndighed senest 2 uger efter, at beslutningen er truffet og godkendt af fondsmyndigheden. Stk. 2. En fond, der er under likvidation, skal bibeholde sit navn med tilføjelsen »i likvidation«. Stk. 3 . Er en fond ifølge vedtægterne stiftet for et nærmere angivet tidsrum, træffes beslutningen efter stk. 1 af bestyrelsen alene."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Til at foretage likvidationen udpeger fondsmyndigheden en eller flere likvidatorer, som træder i bestyrelsens og direktionens sted. Likvidator anmeldes samtidig med beslutningen i henhold til § 1. Bestemmelserne om bestyrelsen i anordning om ikrafttræden for Færøerne af lov om erhvervsdrivende fonde finder med de fornødne lempelser anvendelse på likvidatorerne. Stk. 2. Fondens vederlag til likvidator fastsættes af fondsmyndigheden. Stk. 3. Fastsættelsen af vederlaget skal ske under hensyn til arbejdets omfang og boets beskaffenhed, det med arbejdet forbundne ansvar og de under de givne omstændigheder opnåede resultater."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Likvidatorerne skal afgive en redegørelse for de vigtigste årsager til likvidationen, og herunder angive om der er grund til at påbegynde undersøgelse med henblik på strafforfølgelse. Likvidatorernes redegørelse skal snarest indsendes til fondsmyndigheden og den færøske registreringsmyndighed."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Ved Den færøske registreringsmyndigheds registrering af bestyrelsens beslutning om at træde i likvidation, jf. § 1, stk. 1, opfordres fondens kreditorer til at anmelde deres krav til likvidatoren. Stk. 2. Likvidator kan tidligst optage boet til slutning 3 måneder efter offentliggørelsen efter stk. 1. Stk. 3. Kan en fordring ikke anerkendes, skal der gives kreditor underretning herom ved anbefalet brev med tilkendegivelse af, at såfremt afgørelsen anfægtes, må spørgsmålet indbringes for skifteretten inden tre måneder fra brevets afsendelse."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Uddeling af fondens midler kan først ske efter godkendelse fra fondsmyndigheden. Stk. 2. Efter fondsmyndighedens godkendelse af likvidators endelige likvidationsregnskab indsendes dette med fondsmyndighedens godkendelsespåtegning til den færøske registreringsmyndighed, og fonden slettes af registeret for erhvervsdrivende fonde."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Hvis der fremkommer yderligere midler, efter at fonden er slettet af registeret for erhvervsdrivende fonde, eller der i øvrigt måtte være anledning dertil, kan bobehandlingen efter fondsmyndighedens bestemmelse genoptages. Genoptagelse af bobehandlingen og dens afslutning skal anmeldes inden fjorten dage."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Viser det sig under likvidationen, at de forhold, der har ført til beslutning om fondens likvidation, ikke længere foreligger, skal likvidator (likvidatorerne) under iagttagelse af § 48 i kongelig anordning om ikrafttræden for Færøerne af lov om erhvervsdrivende fonde beslutte, at likvidationen hæves og fonden på ny skal træde i virksomhed. Stk. 2. Godkendes dette, skal der udpeges en bestyrelse og revisor i overensstemmelse med fondens vedtægter og kongelig anordning om ikrafttræden for Færøerne af lov om erhvervsdrivende fonde. Stk. 3. Er grundkapitalen mindre end kr. 300.000 skal den bringes op til mindst dette beløb, og betingelserne i kongelig anordning om ikrafttræden for Færøerne af lov om erhvervsdrivende fonde skal i øvrigt være opfyldt."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. På fondens vegne kan konkursbegæring indgives af bestyrelsen, likvidator eller fondsmyndigheden. Skifteretten giver den færøske registreringsmyndighed meddelelse om konkurs. Stk. 2. Såfremt likvidator finder, at likvidationen ikke vil give fuld dækning til kreditorerne, skal meddelelse gives til fondsmyndigheden. Konkursbegæring kan indgives af likvidator eller fondsmyndigheden."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. En fond, der er under konkurs, skal bibeholde sit navn med tilføjelsen »under konkurs«. Stk. 2. Skifteretten giver den færøske registreringsmyndighed meddelelse om boets slutning. I forbindelse med registrering af konkursens slutning slettes fonden af registeret for erhvervsdrivende fonde, medmindre andet fremgår af skifterettens meddelelse."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Bestyrelsen skal foranledige bestyrelsesmøde afholdt senest 3 måneder efter, at fonden har tabt halvdelen af grundkapitalen. På bestyrelsesmødet skal bestyrelsen redegøre for fondens økonomiske stilling, og stille forslag, der fører til fuld dækning af grundkapitalen, eller stille forslag om opløsning af fonden. Hvis grundkapitalen efter nedsættelse er mindre end det beløb, der er fastsat i § 9, stk. 1, i kongelig anordning om ikrafttræden for Færøerne af lov om erhvervsdrivende fonde skal bestyrelsen stille forslag om, at fonden opløses. Stk. 2. Indkaldes der ikke til bestyrelsesmøde, eller beslutter bestyrelsen ikke at berigtige fondens kapitalforhold efter stk. 1, og sker dette ikke inden for en af den færøske registreringsmyndighed fastsat frist, foranlediger fondsmyndigheden fonden opløst, om fornødent efter reglerne i § 12."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Hvis en af den færøske registreringsmyndighed iværksat granskning i medfør af § 59 i kongelig anordning om ikrafttræden for Færøerne af lov om erhvervsdrivende fonde medfører, at granskningsmændene i den skriftlige beretning til den færøske registreringsmyndighed anbefaler, at fonden opløses, skal bestyrelsen inden en måned indkalde til bestyrelsesmøde, og stille forslag der fører til fondens opløsning. Stk. 2. Indkalder bestyrelsen ikke til bestyrelsesmøde, eller beslutter bestyrelsen ikke at opløse fonden efter stk. 1, foranlediger fondsmyndigheden fonden opløst om fornødent efter bestemmelserne i § 12."
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Bliver opløsning ikke vedtaget i tilfælde som er omfattet af § 10, stk. 2, § 11, stk. 2, eller indsender en fond ikke rettidigt årsrapport til den færøske registreringsmyndighed i behørig stand efter § 138, stk. 1, i kongelig anordning om ikrafttræden for Færøerne af årsregnskabsloven, eller har den ikke den i kongelig anordning om ikrafttræden for Færøerne af lov om erhvervsdrivende fonde eller vedtægterne foreskrevne bestyrelse eller revisor, og det ikke er muligt for fondsmyndigheden at udpege ny bestyrelse eller revisor i overensstemmelse med § 16, stk. 2 og § 29, stk. 2, i kongelig anordning om ikrafttræden for Færøerne af lov om erhvervsdrivende fonde, opløses fonden på fondsmyndighedens anmodning af skifteretten på fondens hjemsted. Anmodning om opløsning sker under iagttagelse af reglerne i § 48 i kongelig anordning om ikrafttræden for Færøerne af lov om erhvervsdrivende fonde. Stk. 2. Fondsmyndighedens beslutning om at kræve fonden opløst offentliggøres i det på Færøerne til offentlige bekendtgørelser autoriserede blad. Stk. 3. Skifteretten kan udnævne en eller flere likvidatorer. For opløsningen gælder i øvrigt bestemmelserne om likvidation i kapitel 1 med de fornødne lempelser. Omkostninger ved opløsning betales om fornødent af statskassen."
    },
    {
      "provision_ref": "4:13",
      "chapter": "4",
      "section": "13",
      "content": "§ 13. En fond kan opløses uden likvidation ved overdragelse af fondens aktiver og gæld som helhed til en bestående fond eller ved sammenslutning af flere fonde til en ny fond (fusion). Stk. 2. Beslutning om fusion træffes under iagttagelse af § 48 i kongelig anordning om ikrafttræden for Færøerne af lov om erhvervsdrivende fonde."
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Bestyrelserne i de fusionerende fonde opretter og underskriver i forening en fusionsplan, der skal indeholde oplysning og bestemmelser om 1) fondenes navne og eventuelle binavne, herunder om den ophørende fonds navn eller binavn skal indgå som binavn for den fortsættende fond, 2) fondenes hjemsted, 3) tidspunktet, fra hvilket en ophørende fonds rettigheder og forpligtelser regnskabsmæssigt skal anses for overgået, jf. stk. 2, 4) enhver særlig fordel, der gives medlemmerne af fondenes bestyrelser og direktion, og 5) udkast til vedtægter, hvis der ved fusionen dannes en ny fond. Stk. 2. Fusionsplanen skal være underskrevet senest ved udløbet af det regnskabsår, hvori tidspunktet for fusionens regnskabsmæssige virkning, jf. stk. 1, nr. 3, indgår. Overskrides fristen, vil modtagelsen af fusionsplanen ikke kunne offentliggøres."
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Bestyrelsen i hver fond udarbejder en skriftlig redegørelse, i hvilken fusionsplanen forklares og begrundes. Stk. 2. Redegørelsen kan vedhæftes et fusionsregnskab, der i givet fald skal udarbejdes efter § 129 i kongelig anordning om ikrafttræden for Færøerne af årsregnskabsloven. Hvis fusionsplanen er underskrevet mere end 6 måneder efter udløbet af det regnskabsår, som fondenes seneste årsrapport vedrører, skal der for den pågældende fusionerende fond udarbejdes en mellembalance. Mellembalancen, der skal udarbejdes i overensstemmelse med anordning om ikrafttræden for Færøerne af årsregnskabsloven, må ikke have en opgørelsesdato, der ligger mere end 3 måneder forud for underskrivelsen af fusionsplanen. Mellembalancen skal være revideret. Stk. 3. Opstår der en ny fond som led i fusionen, skal redegørelsen vedhæftes en beretning fra en vurderingsmand. Vurderingsmanden udpeges efter § 6 b, stk. 1, i kongelig anordning om ikrafttræden for Færøerne af aktieselskabsloven. § 6 b, stk. 2 og 3, i kongelig anordning om ikrafttræden for Færøerne af aktieselskabsloven finder tilsvarende anvendelse på vurderingsmændenes forhold til samtlige fusionerende selskaber. Vurderingsberetningen skal indeholde: 1) en beskrivelse af hvert indskud, 2) oplysning om den anvendte fremgangsmåde ved vurderingen, 3) angivelse af det fastsatte vederlag og 4) erklæring om, at den ansatte værdi mindst svarer til det aftalte vederlag. Stk. 4. Vurderingsberetningen må ikke være udarbejdet mere end 3 måneder før tidspunktet for udarbejdelsen af fusionsplanen, jf. § 14. Overskrides fristen, kan fusionen ikke gennemføres."
    },
    {
      "provision_ref": "4:16",
      "chapter": "4",
      "section": "16",
      "content": "§ 16. I hver af de fusionerende fonde udarbejder en eller flere uvildige, sagkyndige vurderingsmænd en skriftlig erklæring om, hvorvidt kreditorerne i den enkelte fond er tilstrækkeligt sikrede efter fusionen. Vurderingsmændene udpeges efter § 6 b, stk. 1, i kongelig anordning om ikrafttræden for Færøerne af aktieselskabsloven. Hvis de fusionerende fonde ønsker at benytte en eller flere fælles vurderingsmænd, udpeges disse efter fondenes anmodning af skifteretten på det sted, hvor den fortsættende fond har sit hjemsted. § 6 b, stk. 2 og 3, i kongelig anordning om ikrafttræden for Færøerne af aktieselskabsloven finder tilsvarende anvendelse på vurderingsmændenes forhold til samtlige fusionerende fonde."
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Den færøske registreringsmyndighed skal senest 4 uger efter fusionsplanens underskrivelse have modtaget en kopi af fusionsplanen. Overskrides fristen, vil modtagelsen af fusionsplanen ikke kunne offentliggøres. Endvidere skal vurderingsmændenes erklæring efter § 16 indsendes til den færøske registreringsmyndighed i forbindelse hermed. Stk. 2. Modtagelsen af dokumenterne, der er nævnt i stk. 1, bekendtgøres efter § 56 i kongelig anordning om ikrafttræden for Færøerne af lov om erhvervsdrivende fonde. Antages det i vurderingsmændenes erklæring efter § 16, at kreditorerne i det enkelte selskab ikke er tilstrækkeligt sikrede efter fusionen, skal bekendtgørelsen indeholde oplysning herom og henlede kreditorernes opmærksomhed på deres rettigheder efter § 18. Stk. 3. Den færøske registreringsmyndighed fremsender efter offentliggørelsen af modtagelsen af fusionsplanen m.v., jf. stk. 1, de modtagne dokumenter til fondsmyndigheden, jf. § 48 i anordning om ikrafttræden for Færøerne af lov om erhvervsdrivende fonde."
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Antages det i vurderingsmændenes erklæring efter § 16, at kreditorerne i den enkelte fond ikke er tilstrækkeligt sikrede efter fusionen, kan kreditorer, hvis fordringer er stiftet forud for bekendtgørelsen om fusionsplanen efter § 17, og for hvilke der ikke er stillet særskilt sikkerhed, senest 6 uger efter offentliggørelse af fusionsplanen i det på Færøerne til offentlige bekendtgørelser autoriserede blad, anmelde deres fordringer. I så fald kan anmeldelsen om den vedtagne fusion først registreres efter udløbet af 6-ugers-fristen. Stk. 2. Anmeldte fordringer, der er forfaldne, kan forlanges indfriet, og for anmeldte fordringer, der er uforfaldne, kan forlanges betryggende sikkerhed. Stk. 3. Medmindre andet godtgøres, er sikkerhedsstillelse efter stk. 2 ikke fornøden, hvis indfrielse af fordringerne er sikret ved en ordning i henhold til særlig lovgivning for de fusionerende selskaber. Stk. 4. Er der mellem fonden og anmeldte kreditorer uenighed om, hvorvidt der skal stilles sikkerhed, eller om, hvorvidt en tilbudt sikkerhed er tilstrækkelig, kan begge parter senest 2 uger efter, at fordringen er anmeldt, indbringe sagen for skifteretten på selskabets hjemsted til afgørelse af spørgsmålet. Stk. 5. Kreditor kan ikke med bindende virkning ved den aftale, der ligger til grund for fordringen, frasige sig retten til at forlange sikkerhed efter stk. 2."
    },
    {
      "provision_ref": "4:19",
      "chapter": "4",
      "section": "19",
      "content": "§ 19. En ophørende fond anses for opløst, og dets rettigheder og forpligtelser anses for overgået som helhed til den fortsættende fond, når: 1) fondsmyndigheden har givet samtykke til fusionen, og 2) eventuelle krav efter § 18 er afgjort."
    },
    {
      "provision_ref": "4:20",
      "chapter": "4",
      "section": "20",
      "content": "§ 20. Anmeldelsen om den vedtagne fusion skal være modtaget hos den færøske registreringsmyndighed senest ved udløbet af indsendelsesfristen for årsrapporten for den periode, hvori tidspunktet for fusionens regnskabsmæssige virkning, jf. § 14, stk. 1, nr. 3, indgår, dog senest 1 år efter registreringsmyndighedens bekendtgørelse af modtagelse af fusionsplanen i henhold til § 17. Overskrides fristen, mister beslutningen om fusionens gennemførelse sin gyldighed, og den udarbejdede fusionsplan i henhold til § 14 anses for bortfaldet. Anmeldelsen kan tidligst finde sted, når fusionens retsvirkninger, jf. § 19, er indtrådt. Stk. 2. Hvis en fond, der opstår som led i en fusion, træffer en aftale, inden fonden er registreret, og er medkontrahenten vidende om, at fonden ikke er registreret, kan medkontrahenten, medmindre andet er aftalt, hæve aftalen, såfremt anmeldelse til registrering ikke er modtaget i styrelsen senest ved udløbet af den i stk. 1 fastsatte frist, eller hvis registrering nægtes. Var medkontrahenten uvidende om, at fonden ikke var registreret, kan denne hæve aftalen, så længe fonden ikke er registreret."
    },
    {
      "provision_ref": "5:21",
      "chapter": "5",
      "section": "21",
      "content": "§ 21. Såfremt en moderfond overtager en helejet dattervirksomhed, der er et aktieselskab eller anpartsselskab, overtager fonden aktie- eller anpartsselskabets aktiver og gæld som helhed, således at selskabet opløses uden likvidation. Reglerne i §§ 14-20 finder anvendelse med de fornødne tilpasninger. Stk. 2. Beslutningen i det ophørende selskab skal i dette tilfælde træffes af selskabets bestyrelse. Bestyrelsens beslutning kan tidligst træffes 4 uger efter den færøske registreringsmyndigheds offentliggørelse af fusionsplanen m.v., jf. § 17. Stk. 3. Beslutningen i det ophørende selskab er en betingelse for, at fusionens retsvirkninger, jf. § 19, kan indtræde."
    },
    {
      "provision_ref": "6:22",
      "chapter": "6",
      "section": "22",
      "content": "§ 22. Bekendtgørelsen træder i kraft den 1. januar 2008."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Beslutning om likvidation træffes under iagttagelse af § 48, stk. 1, i anordning om ikrafttræden for Færøerne af lov om erhvervsdrivende fonde. Beslutningen anmeldes til den færøske registreringsmyndighed senest 2 uger efter, at beslutningen er truffet og godkendt af fondsmyndigheden. Stk. 2. En fond, der er under likvidation, skal bibeholde sit navn med tilføjelsen »i likvidation«. Stk. 3 . Er en fond ifølge vedtægterne stiftet for et nærmere angivet tidsrum, træffes beslutningen efter stk. 1 af bestyrelsen alene.",
      "valid_from": "2007-12-11",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Til at foretage likvidationen udpeger fondsmyndigheden en eller flere likvidatorer, som træder i bestyrelsens og direktionens sted. Likvidator anmeldes samtidig med beslutningen i henhold til § 1. Bestemmelserne om bestyrelsen i anordning om ikrafttræden for Færøerne af lov om erhvervsdrivende fonde finder med de fornødne lempelser anvendelse på likvidatorerne. Stk. 2. Fondens vederlag til likvidator fastsættes af fondsmyndigheden. Stk. 3. Fastsættelsen af vederlaget skal ske under hensyn til arbejdets omfang og boets beskaffenhed, det med arbejdet forbundne ansvar og de under de givne omstændigheder opnåede resultater.",
      "valid_from": "2007-12-11",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Likvidatorerne skal afgive en redegørelse for de vigtigste årsager til likvidationen, og herunder angive om der er grund til at påbegynde undersøgelse med henblik på strafforfølgelse. Likvidatorernes redegørelse skal snarest indsendes til fondsmyndigheden og den færøske registreringsmyndighed.",
      "valid_from": "2007-12-11",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Ved Den færøske registreringsmyndigheds registrering af bestyrelsens beslutning om at træde i likvidation, jf. § 1, stk. 1, opfordres fondens kreditorer til at anmelde deres krav til likvidatoren. Stk. 2. Likvidator kan tidligst optage boet til slutning 3 måneder efter offentliggørelsen efter stk. 1. Stk. 3. Kan en fordring ikke anerkendes, skal der gives kreditor underretning herom ved anbefalet brev med tilkendegivelse af, at såfremt afgørelsen anfægtes, må spørgsmålet indbringes for skifteretten inden tre måneder fra brevets afsendelse.",
      "valid_from": "2007-12-11",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Uddeling af fondens midler kan først ske efter godkendelse fra fondsmyndigheden. Stk. 2. Efter fondsmyndighedens godkendelse af likvidators endelige likvidationsregnskab indsendes dette med fondsmyndighedens godkendelsespåtegning til den færøske registreringsmyndighed, og fonden slettes af registeret for erhvervsdrivende fonde.",
      "valid_from": "2007-12-11",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Hvis der fremkommer yderligere midler, efter at fonden er slettet af registeret for erhvervsdrivende fonde, eller der i øvrigt måtte være anledning dertil, kan bobehandlingen efter fondsmyndighedens bestemmelse genoptages. Genoptagelse af bobehandlingen og dens afslutning skal anmeldes inden fjorten dage.",
      "valid_from": "2007-12-11",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Viser det sig under likvidationen, at de forhold, der har ført til beslutning om fondens likvidation, ikke længere foreligger, skal likvidator (likvidatorerne) under iagttagelse af § 48 i kongelig anordning om ikrafttræden for Færøerne af lov om erhvervsdrivende fonde beslutte, at likvidationen hæves og fonden på ny skal træde i virksomhed. Stk. 2. Godkendes dette, skal der udpeges en bestyrelse og revisor i overensstemmelse med fondens vedtægter og kongelig anordning om ikrafttræden for Færøerne af lov om erhvervsdrivende fonde. Stk. 3. Er grundkapitalen mindre end kr. 300.000 skal den bringes op til mindst dette beløb, og betingelserne i kongelig anordning om ikrafttræden for Færøerne af lov om erhvervsdrivende fonde skal i øvrigt være opfyldt.",
      "valid_from": "2007-12-11",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. På fondens vegne kan konkursbegæring indgives af bestyrelsen, likvidator eller fondsmyndigheden. Skifteretten giver den færøske registreringsmyndighed meddelelse om konkurs. Stk. 2. Såfremt likvidator finder, at likvidationen ikke vil give fuld dækning til kreditorerne, skal meddelelse gives til fondsmyndigheden. Konkursbegæring kan indgives af likvidator eller fondsmyndigheden.",
      "valid_from": "2007-12-11",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. En fond, der er under konkurs, skal bibeholde sit navn med tilføjelsen »under konkurs«. Stk. 2. Skifteretten giver den færøske registreringsmyndighed meddelelse om boets slutning. I forbindelse med registrering af konkursens slutning slettes fonden af registeret for erhvervsdrivende fonde, medmindre andet fremgår af skifterettens meddelelse.",
      "valid_from": "2007-12-11",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Bestyrelsen skal foranledige bestyrelsesmøde afholdt senest 3 måneder efter, at fonden har tabt halvdelen af grundkapitalen. På bestyrelsesmødet skal bestyrelsen redegøre for fondens økonomiske stilling, og stille forslag, der fører til fuld dækning af grundkapitalen, eller stille forslag om opløsning af fonden. Hvis grundkapitalen efter nedsættelse er mindre end det beløb, der er fastsat i § 9, stk. 1, i kongelig anordning om ikrafttræden for Færøerne af lov om erhvervsdrivende fonde skal bestyrelsen stille forslag om, at fonden opløses. Stk. 2. Indkaldes der ikke til bestyrelsesmøde, eller beslutter bestyrelsen ikke at berigtige fondens kapitalforhold efter stk. 1, og sker dette ikke inden for en af den færøske registreringsmyndighed fastsat frist, foranlediger fondsmyndigheden fonden opløst, om fornødent efter reglerne i § 12.",
      "valid_from": "2007-12-11",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Hvis en af den færøske registreringsmyndighed iværksat granskning i medfør af § 59 i kongelig anordning om ikrafttræden for Færøerne af lov om erhvervsdrivende fonde medfører, at granskningsmændene i den skriftlige beretning til den færøske registreringsmyndighed anbefaler, at fonden opløses, skal bestyrelsen inden en måned indkalde til bestyrelsesmøde, og stille forslag der fører til fondens opløsning. Stk. 2. Indkalder bestyrelsen ikke til bestyrelsesmøde, eller beslutter bestyrelsen ikke at opløse fonden efter stk. 1, foranlediger fondsmyndigheden fonden opløst om fornødent efter bestemmelserne i § 12.",
      "valid_from": "2007-12-11",
      "valid_to": null
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Bliver opløsning ikke vedtaget i tilfælde som er omfattet af § 10, stk. 2, § 11, stk. 2, eller indsender en fond ikke rettidigt årsrapport til den færøske registreringsmyndighed i behørig stand efter § 138, stk. 1, i kongelig anordning om ikrafttræden for Færøerne af årsregnskabsloven, eller har den ikke den i kongelig anordning om ikrafttræden for Færøerne af lov om erhvervsdrivende fonde eller vedtægterne foreskrevne bestyrelse eller revisor, og det ikke er muligt for fondsmyndigheden at udpege ny bestyrelse eller revisor i overensstemmelse med § 16, stk. 2 og § 29, stk. 2, i kongelig anordning om ikrafttræden for Færøerne af lov om erhvervsdrivende fonde, opløses fonden på fondsmyndighedens anmodning af skifteretten på fondens hjemsted. Anmodning om opløsning sker under iagttagelse af reglerne i § 48 i kongelig anordning om ikrafttræden for Færøerne af lov om erhvervsdrivende fonde. Stk. 2. Fondsmyndighedens beslutning om at kræve fonden opløst offentliggøres i det på Færøerne til offentlige bekendtgørelser autoriserede blad. Stk. 3. Skifteretten kan udnævne en eller flere likvidatorer. For opløsningen gælder i øvrigt bestemmelserne om likvidation i kapitel 1 med de fornødne lempelser. Omkostninger ved opløsning betales om fornødent af statskassen.",
      "valid_from": "2007-12-11",
      "valid_to": null
    },
    {
      "provision_ref": "4:13",
      "chapter": "4",
      "section": "13",
      "content": "§ 13. En fond kan opløses uden likvidation ved overdragelse af fondens aktiver og gæld som helhed til en bestående fond eller ved sammenslutning af flere fonde til en ny fond (fusion). Stk. 2. Beslutning om fusion træffes under iagttagelse af § 48 i kongelig anordning om ikrafttræden for Færøerne af lov om erhvervsdrivende fonde.",
      "valid_from": "2007-12-11",
      "valid_to": null
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Bestyrelserne i de fusionerende fonde opretter og underskriver i forening en fusionsplan, der skal indeholde oplysning og bestemmelser om 1) fondenes navne og eventuelle binavne, herunder om den ophørende fonds navn eller binavn skal indgå som binavn for den fortsættende fond, 2) fondenes hjemsted, 3) tidspunktet, fra hvilket en ophørende fonds rettigheder og forpligtelser regnskabsmæssigt skal anses for overgået, jf. stk. 2, 4) enhver særlig fordel, der gives medlemmerne af fondenes bestyrelser og direktion, og 5) udkast til vedtægter, hvis der ved fusionen dannes en ny fond. Stk. 2. Fusionsplanen skal være underskrevet senest ved udløbet af det regnskabsår, hvori tidspunktet for fusionens regnskabsmæssige virkning, jf. stk. 1, nr. 3, indgår. Overskrides fristen, vil modtagelsen af fusionsplanen ikke kunne offentliggøres.",
      "valid_from": "2007-12-11",
      "valid_to": null
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Bestyrelsen i hver fond udarbejder en skriftlig redegørelse, i hvilken fusionsplanen forklares og begrundes. Stk. 2. Redegørelsen kan vedhæftes et fusionsregnskab, der i givet fald skal udarbejdes efter § 129 i kongelig anordning om ikrafttræden for Færøerne af årsregnskabsloven. Hvis fusionsplanen er underskrevet mere end 6 måneder efter udløbet af det regnskabsår, som fondenes seneste årsrapport vedrører, skal der for den pågældende fusionerende fond udarbejdes en mellembalance. Mellembalancen, der skal udarbejdes i overensstemmelse med anordning om ikrafttræden for Færøerne af årsregnskabsloven, må ikke have en opgørelsesdato, der ligger mere end 3 måneder forud for underskrivelsen af fusionsplanen. Mellembalancen skal være revideret. Stk. 3. Opstår der en ny fond som led i fusionen, skal redegørelsen vedhæftes en beretning fra en vurderingsmand. Vurderingsmanden udpeges efter § 6 b, stk. 1, i kongelig anordning om ikrafttræden for Færøerne af aktieselskabsloven. § 6 b, stk. 2 og 3, i kongelig anordning om ikrafttræden for Færøerne af aktieselskabsloven finder tilsvarende anvendelse på vurderingsmændenes forhold til samtlige fusionerende selskaber. Vurderingsberetningen skal indeholde: 1) en beskrivelse af hvert indskud, 2) oplysning om den anvendte fremgangsmåde ved vurderingen, 3) angivelse af det fastsatte vederlag og 4) erklæring om, at den ansatte værdi mindst svarer til det aftalte vederlag. Stk. 4. Vurderingsberetningen må ikke være udarbejdet mere end 3 måneder før tidspunktet for udarbejdelsen af fusionsplanen, jf. § 14. Overskrides fristen, kan fusionen ikke gennemføres.",
      "valid_from": "2007-12-11",
      "valid_to": null
    },
    {
      "provision_ref": "4:16",
      "chapter": "4",
      "section": "16",
      "content": "§ 16. I hver af de fusionerende fonde udarbejder en eller flere uvildige, sagkyndige vurderingsmænd en skriftlig erklæring om, hvorvidt kreditorerne i den enkelte fond er tilstrækkeligt sikrede efter fusionen. Vurderingsmændene udpeges efter § 6 b, stk. 1, i kongelig anordning om ikrafttræden for Færøerne af aktieselskabsloven. Hvis de fusionerende fonde ønsker at benytte en eller flere fælles vurderingsmænd, udpeges disse efter fondenes anmodning af skifteretten på det sted, hvor den fortsættende fond har sit hjemsted. § 6 b, stk. 2 og 3, i kongelig anordning om ikrafttræden for Færøerne af aktieselskabsloven finder tilsvarende anvendelse på vurderingsmændenes forhold til samtlige fusionerende fonde.",
      "valid_from": "2007-12-11",
      "valid_to": null
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Den færøske registreringsmyndighed skal senest 4 uger efter fusionsplanens underskrivelse have modtaget en kopi af fusionsplanen. Overskrides fristen, vil modtagelsen af fusionsplanen ikke kunne offentliggøres. Endvidere skal vurderingsmændenes erklæring efter § 16 indsendes til den færøske registreringsmyndighed i forbindelse hermed. Stk. 2. Modtagelsen af dokumenterne, der er nævnt i stk. 1, bekendtgøres efter § 56 i kongelig anordning om ikrafttræden for Færøerne af lov om erhvervsdrivende fonde. Antages det i vurderingsmændenes erklæring efter § 16, at kreditorerne i det enkelte selskab ikke er tilstrækkeligt sikrede efter fusionen, skal bekendtgørelsen indeholde oplysning herom og henlede kreditorernes opmærksomhed på deres rettigheder efter § 18. Stk. 3. Den færøske registreringsmyndighed fremsender efter offentliggørelsen af modtagelsen af fusionsplanen m.v., jf. stk. 1, de modtagne dokumenter til fondsmyndigheden, jf. § 48 i anordning om ikrafttræden for Færøerne af lov om erhvervsdrivende fonde.",
      "valid_from": "2007-12-11",
      "valid_to": null
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Antages det i vurderingsmændenes erklæring efter § 16, at kreditorerne i den enkelte fond ikke er tilstrækkeligt sikrede efter fusionen, kan kreditorer, hvis fordringer er stiftet forud for bekendtgørelsen om fusionsplanen efter § 17, og for hvilke der ikke er stillet særskilt sikkerhed, senest 6 uger efter offentliggørelse af fusionsplanen i det på Færøerne til offentlige bekendtgørelser autoriserede blad, anmelde deres fordringer. I så fald kan anmeldelsen om den vedtagne fusion først registreres efter udløbet af 6-ugers-fristen. Stk. 2. Anmeldte fordringer, der er forfaldne, kan forlanges indfriet, og for anmeldte fordringer, der er uforfaldne, kan forlanges betryggende sikkerhed. Stk. 3. Medmindre andet godtgøres, er sikkerhedsstillelse efter stk. 2 ikke fornøden, hvis indfrielse af fordringerne er sikret ved en ordning i henhold til særlig lovgivning for de fusionerende selskaber. Stk. 4. Er der mellem fonden og anmeldte kreditorer uenighed om, hvorvidt der skal stilles sikkerhed, eller om, hvorvidt en tilbudt sikkerhed er tilstrækkelig, kan begge parter senest 2 uger efter, at fordringen er anmeldt, indbringe sagen for skifteretten på selskabets hjemsted til afgørelse af spørgsmålet. Stk. 5. Kreditor kan ikke med bindende virkning ved den aftale, der ligger til grund for fordringen, frasige sig retten til at forlange sikkerhed efter stk. 2.",
      "valid_from": "2007-12-11",
      "valid_to": null
    },
    {
      "provision_ref": "4:19",
      "chapter": "4",
      "section": "19",
      "content": "§ 19. En ophørende fond anses for opløst, og dets rettigheder og forpligtelser anses for overgået som helhed til den fortsættende fond, når: 1) fondsmyndigheden har givet samtykke til fusionen, og 2) eventuelle krav efter § 18 er afgjort.",
      "valid_from": "2007-12-11",
      "valid_to": null
    },
    {
      "provision_ref": "4:20",
      "chapter": "4",
      "section": "20",
      "content": "§ 20. Anmeldelsen om den vedtagne fusion skal være modtaget hos den færøske registreringsmyndighed senest ved udløbet af indsendelsesfristen for årsrapporten for den periode, hvori tidspunktet for fusionens regnskabsmæssige virkning, jf. § 14, stk. 1, nr. 3, indgår, dog senest 1 år efter registreringsmyndighedens bekendtgørelse af modtagelse af fusionsplanen i henhold til § 17. Overskrides fristen, mister beslutningen om fusionens gennemførelse sin gyldighed, og den udarbejdede fusionsplan i henhold til § 14 anses for bortfaldet. Anmeldelsen kan tidligst finde sted, når fusionens retsvirkninger, jf. § 19, er indtrådt. Stk. 2. Hvis en fond, der opstår som led i en fusion, træffer en aftale, inden fonden er registreret, og er medkontrahenten vidende om, at fonden ikke er registreret, kan medkontrahenten, medmindre andet er aftalt, hæve aftalen, såfremt anmeldelse til registrering ikke er modtaget i styrelsen senest ved udløbet af den i stk. 1 fastsatte frist, eller hvis registrering nægtes. Var medkontrahenten uvidende om, at fonden ikke var registreret, kan denne hæve aftalen, så længe fonden ikke er registreret.",
      "valid_from": "2007-12-11",
      "valid_to": null
    },
    {
      "provision_ref": "5:21",
      "chapter": "5",
      "section": "21",
      "content": "§ 21. Såfremt en moderfond overtager en helejet dattervirksomhed, der er et aktieselskab eller anpartsselskab, overtager fonden aktie- eller anpartsselskabets aktiver og gæld som helhed, således at selskabet opløses uden likvidation. Reglerne i §§ 14-20 finder anvendelse med de fornødne tilpasninger. Stk. 2. Beslutningen i det ophørende selskab skal i dette tilfælde træffes af selskabets bestyrelse. Bestyrelsens beslutning kan tidligst træffes 4 uger efter den færøske registreringsmyndigheds offentliggørelse af fusionsplanen m.v., jf. § 17. Stk. 3. Beslutningen i det ophørende selskab er en betingelse for, at fusionens retsvirkninger, jf. § 19, kan indtræde.",
      "valid_from": "2007-12-11",
      "valid_to": null
    },
    {
      "provision_ref": "6:22",
      "chapter": "6",
      "section": "22",
      "content": "§ 22. Bekendtgørelsen træder i kraft den 1. januar 2008.",
      "valid_from": "2007-12-11",
      "valid_to": null
    }
  ],
  "definitions": []
}
