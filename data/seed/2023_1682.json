{
  "id": "2023:1682",
  "type": "statute",
  "title": "Bekendtgørelse om forsøg, som tidligere var omfattet af frikommuneforsøg II på beskæftigelses- og sygedagpengeområdet",
  "short_name": "BEK H#LOKDOK04",
  "status": "in_force",
  "issued_date": "2023-12-11",
  "url": "https://www.retsinformation.dk/eli/lta/2023/1682/xml",
  "description": "Retsinformation source. DocumentId=BE009743; AccessionNumber=B20230168205; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Beskæftigelsesministeren har givet tilladelse til, at der gennemføres forsøg på beskæftigelses- og sygedagpengeområdet for kommuner omfattet af følgende tidligere frikommunenetværk: En mere fleksibel og effektiv beskæftigelsesindsats, herunder nytænkning af integrationsområdet. Det tidligere frikommunenetværk omfatter følgende kommuner: Aalborg, Brønderslev, Frederikshavn, Hjørring, Jammerbugt, Læsø, Mariagerfjord, Morsø, Rebild, Thisted og Vesthimmerlands Kommuner. Stk. 2. En kommune kan alene igangsætte forsøg efter denne bekendtgørelse, som netværket har søgt om og fået godkendt. Forsøg efter bekendtgørelsen administreres og finansieres fuldt ud af kommunen. Stk. 3. Kommunen skal fortsat indberette data om den aktive indsats i henhold til bekendtgørelse om det fælles datagrundlag og statistiske datavarehus for beskæftigelsesindsatsen. Stk. 4. Forsøg efter denne bekendtgørelse skal være iværksat senest den 1. oktober 2018. Stk. 5. Forsøgsperioden løber til den 1. januar 2025."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Beskæftigelsesministeren har givet tilladelse til, at der i det tidligere frikommunenetværk En mere fleksibel og effektiv beskæftigelsesindsats, jf. § 1, stk. 1, gennemføres forsøg som nævnt i §§ 3-10."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Kommunerne kan vurdere, om en person, der modtager ledighedsydelse, fortsat opfylder betingelserne for fleksjob i forbindelse med den løbende opfølgning i det individuelle kontaktforløb, jf. kapitel 7 i lov om en aktiv beskæftigelsesindsats. Stk. 2. Vurderer kommunen, at personen ikke længere opfylder betingelserne for fleksjob og dermed ikke længere er berettiget til ledighedsydelse, skal kravene i § 74 c, stk. 2 og 3, i lov om aktiv socialpolitik være opfyldt, når kommunen træffer afgørelse om, at personen ikke længere er berettiget til fleksjob. Dette gælder dog ikke, hvis kommunen har vurderet, at personen opfylder betingelserne for at modtage førtidspension. Stk. 3. Forsøgstilladelsen indebærer en fravigelse af § 74 c i lov om aktiv socialpolitik."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Kommunerne er fritaget for at behandle sager om det første jobafklaringsforløb i rehabiliteringsteamet, når kommunen vurderer, at der alene er behov for en beskæftigelsesrettet indsats. Stk. 2. Det forudsættes, at borgeren får en individuelt tilrettelagt indsats, som fremmer tilbagevenden til arbejdsmarkedet og er tilpasset borgerens helbredsforhold. Stk. 3. Forsøget indebærer en fravigelse af 1) § 109, stk. 1, i lov om en aktiv beskæftigelsesindsats, hvorefter kommunen skal behandle sagen i rehabiliteringsteamet senest 4 uger efter overgang til et jobafklaringsforløb eller 4 uger efter det tidspunkt, hvor kommunen har truffet afgørelse om, at personen er berettiget til et jobafklaringsforløb efter § 24 a i lov om sygedagpenge, og 2) § 9, stk. 1, i lov om organisering og understøttelse af beskæftigelsesindsatsen m.v., hvorefter rehabiliteringsteamet skal behandle og give indstilling om indsatsen i sager om det første jobafklaringsforløb."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Kommunerne kan forelægge en sag for rehabiliteringsteamet til vurdering af, om borgeren skal tilbydes ressourceforløb, visiteres til fleksjob eller tilkendes førtidspension uden at rekvirere en attest med den praktiserende læges vurdering af borgerens helbredsmæssige situation i forhold til at kunne arbejde, hvis de øvrige helbredsoplysninger, der foreligger hos kommunen, efter kommunens vurdering kan danne grundlag for rehabiliteringsteamets vurdering af sagen, herunder teamets vurdering af behov for skånehensyn samt hvilken indsats, der skal indgå i et ressourceforløb. Stk. 2. Forsøget indebærer en fravigelse af § 44, stk. 1, nr. 3, i lov om en aktiv beskæftigelsesindsats og § 4, stk. 1, i bekendtgørelse om rehabiliteringsplan og rehabiliteringsteamets indstilling om ressourceforløb, fleksjob, førtidspension mv., for så vidt angår kravet om, at rehabiliteringsplanens forberedende del skal indeholde den praktiserende læges vurdering af personens helbredsmæssige situation i forhold til at kunne arbejde."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Kommunerne kan forelægge en sag for rehabiliteringsteamet til vurdering af, om borgeren skal tilbydes jobafklaringsforløb uden at rekvirere en attest med den praktiserende læges vurdering af borgerens helbredsmæssige situation i forhold til at kunne arbejde, hvis de øvrige helbredsoplysninger, der foreligger hos kommunen, efter kommunens vurdering kan danne grundlag for rehabiliteringsteamets vurdering af sagen, herunder teamets vurdering af behov for skånehensyn, samt hvilken indsats der skal indgå i et jobafklaringsforløb. Stk. 2. Forsøget indebærer en fravigelse af § 44, stk. 1, nr. 3, i lov om en aktiv beskæftigelsesindsats og § 4 i bekendtgørelse om rehabiliteringsplan og rehabiliteringsteamets indstilling om ressourceforløb, fleksjob, førtidspension mv., for så vidt angår kravet om at rehabiliteringsplanens forberedende del skal indeholde den praktiserende læges vurdering af personens helbredsmæssige situation i forhold til at kunne arbejde."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Kommunerne kan give tilbud om ansættelse med løntilskud i offentlige virksomheder efter kapitel 12 i lov om en aktiv beskæftigelsesindsats til personer, der er omfattet af lovens § 6, nr. 1-8 og nr. 12, uanset om kravet om forudgående ledighed er opfyldt. Det er en betingelse, at personen 1) har en uddannelse, der med hensyn til niveau og varighed kan sidestilles med eller overstiger en erhvervsuddannelse, som personen ikke har anvendt de sidste 5 år, og personen gerne vil tilbage til sit faglige område eller afprøve et nyt område, 2) har skånehensyn, der bevirker, at personen vanskeligt kan stå til rådighed inden for det område, personen er uddannet til, 3) er i risiko for langtidsledighed vurderet på baggrund af en samlet faglig vurdering, hvori indgår det udfyldte forberedelsesskema på Jobnet, eller 4) er omfattet af lovens § 6, nr. 1, og enten er dimittend eller har en forudgående periode på sygedagpenge eller med jobafklaringsforløb. Stk. 2. Forsøgstilladelsen indebærer en fravigelse af § 69, stk. 1, i lov om en aktiv beskæftigelsesindsats, hvorefter der stilles krav om 6 måneders forudgående ledighed."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Kommunerne kan udbetale en jobrotationsydelse efter kapitel 22 i lov om en aktiv beskæftigelsesindsats til private og offentlige arbejdsgivere, når en beskæftiget midlertidigt deltager i uddannelse, og der i uddannelsesperioden for den beskæftigede ansættes en vikar for den beskæftigede, som er omfattet af § 6, nr. 1 eller 2, i samme lov, uanset om vikaren ikke opfylder kravet om forudgående ledighed. Stk. 2. Forsøgstilladelsen indebærer en fravigelse af § 151, stk. 1, i lov om en aktiv beskæftigelsesindsats, hvorefter der stilles krav om 6 måneders forudgående ledighed. Stk. 3. Jobrotationsydelsen efter denne bestemmelse kan ydes efter Europa-Kommissionens forordning nr. 1407/2013 om anvendelse af artikel 107 og 108 i Traktaten om Den Europæiske Unions Funktionsmåde på de minimis-støtte."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Kommunerne kan – uden at forelægge sagen for kommunens rehabiliteringsteam – forlænge et ressourceforløb i op til 12 måneder af hensyn til borgerens mulighed for at gennemføre allerede planlagte indsatser i ressourceforløbet. Det er en betingelse, at borgeren ønsker en forlængelse af ressourceforløbet, og at kommunen forud for forlængelsen vurderer, at borgeren ikke er i målgruppen for fleksjob eller førtidspension. Stk. 2. Forsøget indebærer en fravigelse af § 114, stk. 1, i lov om en aktiv beskæftigelsesindsats, hvorefter et ressourceforløb har en fastlagt varighed på mellem 1 og 3 år uden mulighed for forlængelse."
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Kommunerne fastlægger selv rammerne for opfølgning, når personer, der er omfattet af § 6, nr. 11, i lov om en aktiv beskæftigelsesindsats, får tilbud om ansættelse med løntilskud efter lovens kapitel 12. Det er en forudsætning, at kommunen foretager første opfølgning senest 2 ½ år fra ansættelsen i løntilskud. Herefter skal kommunen følge op, senest hver gang der er gået 2½ år fra seneste opfølgning. Stk. 2. Forsøget indebærer, at kommunen er fritaget for, at der skal ske opfølgning senest 6 måneder efter, at en person, der er omfattet af § 6, nr. 11, i lov om en aktiv beskæftigelsesindsats, har fået tilbud om ansættelse med løntilskud, og at opfølgningen herefter skal ske senest 12 måneder efter seneste vurdering. Stk. 3. Forsøgstilladelsen indebærer en fravigelse af § 10, stk. 3, 2. og 3. pkt., i lov om aktiv socialpolitik."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Bekendtgørelsen træder i kraft den 1. januar 2024. Stk. 2. Bekendtgørelse nr. 1588 af 23. december 2022 om forsøg, som tidligere var omfattet af frikommuneforsøg II på beskæftigelses- og sygedagpengeområdet, ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Beskæftigelsesministeren har givet tilladelse til, at der gennemføres forsøg på beskæftigelses- og sygedagpengeområdet for kommuner omfattet af følgende tidligere frikommunenetværk: En mere fleksibel og effektiv beskæftigelsesindsats, herunder nytænkning af integrationsområdet. Det tidligere frikommunenetværk omfatter følgende kommuner: Aalborg, Brønderslev, Frederikshavn, Hjørring, Jammerbugt, Læsø, Mariagerfjord, Morsø, Rebild, Thisted og Vesthimmerlands Kommuner. Stk. 2. En kommune kan alene igangsætte forsøg efter denne bekendtgørelse, som netværket har søgt om og fået godkendt. Forsøg efter bekendtgørelsen administreres og finansieres fuldt ud af kommunen. Stk. 3. Kommunen skal fortsat indberette data om den aktive indsats i henhold til bekendtgørelse om det fælles datagrundlag og statistiske datavarehus for beskæftigelsesindsatsen. Stk. 4. Forsøg efter denne bekendtgørelse skal være iværksat senest den 1. oktober 2018. Stk. 5. Forsøgsperioden løber til den 1. januar 2025.",
      "valid_from": "2023-12-11",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Beskæftigelsesministeren har givet tilladelse til, at der i det tidligere frikommunenetværk En mere fleksibel og effektiv beskæftigelsesindsats, jf. § 1, stk. 1, gennemføres forsøg som nævnt i §§ 3-10.",
      "valid_from": "2023-12-11",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Kommunerne kan vurdere, om en person, der modtager ledighedsydelse, fortsat opfylder betingelserne for fleksjob i forbindelse med den løbende opfølgning i det individuelle kontaktforløb, jf. kapitel 7 i lov om en aktiv beskæftigelsesindsats. Stk. 2. Vurderer kommunen, at personen ikke længere opfylder betingelserne for fleksjob og dermed ikke længere er berettiget til ledighedsydelse, skal kravene i § 74 c, stk. 2 og 3, i lov om aktiv socialpolitik være opfyldt, når kommunen træffer afgørelse om, at personen ikke længere er berettiget til fleksjob. Dette gælder dog ikke, hvis kommunen har vurderet, at personen opfylder betingelserne for at modtage førtidspension. Stk. 3. Forsøgstilladelsen indebærer en fravigelse af § 74 c i lov om aktiv socialpolitik.",
      "valid_from": "2023-12-11",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Kommunerne er fritaget for at behandle sager om det første jobafklaringsforløb i rehabiliteringsteamet, når kommunen vurderer, at der alene er behov for en beskæftigelsesrettet indsats. Stk. 2. Det forudsættes, at borgeren får en individuelt tilrettelagt indsats, som fremmer tilbagevenden til arbejdsmarkedet og er tilpasset borgerens helbredsforhold. Stk. 3. Forsøget indebærer en fravigelse af 1) § 109, stk. 1, i lov om en aktiv beskæftigelsesindsats, hvorefter kommunen skal behandle sagen i rehabiliteringsteamet senest 4 uger efter overgang til et jobafklaringsforløb eller 4 uger efter det tidspunkt, hvor kommunen har truffet afgørelse om, at personen er berettiget til et jobafklaringsforløb efter § 24 a i lov om sygedagpenge, og 2) § 9, stk. 1, i lov om organisering og understøttelse af beskæftigelsesindsatsen m.v., hvorefter rehabiliteringsteamet skal behandle og give indstilling om indsatsen i sager om det første jobafklaringsforløb.",
      "valid_from": "2023-12-11",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Kommunerne kan forelægge en sag for rehabiliteringsteamet til vurdering af, om borgeren skal tilbydes ressourceforløb, visiteres til fleksjob eller tilkendes førtidspension uden at rekvirere en attest med den praktiserende læges vurdering af borgerens helbredsmæssige situation i forhold til at kunne arbejde, hvis de øvrige helbredsoplysninger, der foreligger hos kommunen, efter kommunens vurdering kan danne grundlag for rehabiliteringsteamets vurdering af sagen, herunder teamets vurdering af behov for skånehensyn samt hvilken indsats, der skal indgå i et ressourceforløb. Stk. 2. Forsøget indebærer en fravigelse af § 44, stk. 1, nr. 3, i lov om en aktiv beskæftigelsesindsats og § 4, stk. 1, i bekendtgørelse om rehabiliteringsplan og rehabiliteringsteamets indstilling om ressourceforløb, fleksjob, førtidspension mv., for så vidt angår kravet om, at rehabiliteringsplanens forberedende del skal indeholde den praktiserende læges vurdering af personens helbredsmæssige situation i forhold til at kunne arbejde.",
      "valid_from": "2023-12-11",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Kommunerne kan forelægge en sag for rehabiliteringsteamet til vurdering af, om borgeren skal tilbydes jobafklaringsforløb uden at rekvirere en attest med den praktiserende læges vurdering af borgerens helbredsmæssige situation i forhold til at kunne arbejde, hvis de øvrige helbredsoplysninger, der foreligger hos kommunen, efter kommunens vurdering kan danne grundlag for rehabiliteringsteamets vurdering af sagen, herunder teamets vurdering af behov for skånehensyn, samt hvilken indsats der skal indgå i et jobafklaringsforløb. Stk. 2. Forsøget indebærer en fravigelse af § 44, stk. 1, nr. 3, i lov om en aktiv beskæftigelsesindsats og § 4 i bekendtgørelse om rehabiliteringsplan og rehabiliteringsteamets indstilling om ressourceforløb, fleksjob, førtidspension mv., for så vidt angår kravet om at rehabiliteringsplanens forberedende del skal indeholde den praktiserende læges vurdering af personens helbredsmæssige situation i forhold til at kunne arbejde.",
      "valid_from": "2023-12-11",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Kommunerne kan give tilbud om ansættelse med løntilskud i offentlige virksomheder efter kapitel 12 i lov om en aktiv beskæftigelsesindsats til personer, der er omfattet af lovens § 6, nr. 1-8 og nr. 12, uanset om kravet om forudgående ledighed er opfyldt. Det er en betingelse, at personen 1) har en uddannelse, der med hensyn til niveau og varighed kan sidestilles med eller overstiger en erhvervsuddannelse, som personen ikke har anvendt de sidste 5 år, og personen gerne vil tilbage til sit faglige område eller afprøve et nyt område, 2) har skånehensyn, der bevirker, at personen vanskeligt kan stå til rådighed inden for det område, personen er uddannet til, 3) er i risiko for langtidsledighed vurderet på baggrund af en samlet faglig vurdering, hvori indgår det udfyldte forberedelsesskema på Jobnet, eller 4) er omfattet af lovens § 6, nr. 1, og enten er dimittend eller har en forudgående periode på sygedagpenge eller med jobafklaringsforløb. Stk. 2. Forsøgstilladelsen indebærer en fravigelse af § 69, stk. 1, i lov om en aktiv beskæftigelsesindsats, hvorefter der stilles krav om 6 måneders forudgående ledighed.",
      "valid_from": "2023-12-11",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Kommunerne kan udbetale en jobrotationsydelse efter kapitel 22 i lov om en aktiv beskæftigelsesindsats til private og offentlige arbejdsgivere, når en beskæftiget midlertidigt deltager i uddannelse, og der i uddannelsesperioden for den beskæftigede ansættes en vikar for den beskæftigede, som er omfattet af § 6, nr. 1 eller 2, i samme lov, uanset om vikaren ikke opfylder kravet om forudgående ledighed. Stk. 2. Forsøgstilladelsen indebærer en fravigelse af § 151, stk. 1, i lov om en aktiv beskæftigelsesindsats, hvorefter der stilles krav om 6 måneders forudgående ledighed. Stk. 3. Jobrotationsydelsen efter denne bestemmelse kan ydes efter Europa-Kommissionens forordning nr. 1407/2013 om anvendelse af artikel 107 og 108 i Traktaten om Den Europæiske Unions Funktionsmåde på de minimis-støtte.",
      "valid_from": "2023-12-11",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Kommunerne kan – uden at forelægge sagen for kommunens rehabiliteringsteam – forlænge et ressourceforløb i op til 12 måneder af hensyn til borgerens mulighed for at gennemføre allerede planlagte indsatser i ressourceforløbet. Det er en betingelse, at borgeren ønsker en forlængelse af ressourceforløbet, og at kommunen forud for forlængelsen vurderer, at borgeren ikke er i målgruppen for fleksjob eller førtidspension. Stk. 2. Forsøget indebærer en fravigelse af § 114, stk. 1, i lov om en aktiv beskæftigelsesindsats, hvorefter et ressourceforløb har en fastlagt varighed på mellem 1 og 3 år uden mulighed for forlængelse.",
      "valid_from": "2023-12-11",
      "valid_to": null
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Kommunerne fastlægger selv rammerne for opfølgning, når personer, der er omfattet af § 6, nr. 11, i lov om en aktiv beskæftigelsesindsats, får tilbud om ansættelse med løntilskud efter lovens kapitel 12. Det er en forudsætning, at kommunen foretager første opfølgning senest 2 ½ år fra ansættelsen i løntilskud. Herefter skal kommunen følge op, senest hver gang der er gået 2½ år fra seneste opfølgning. Stk. 2. Forsøget indebærer, at kommunen er fritaget for, at der skal ske opfølgning senest 6 måneder efter, at en person, der er omfattet af § 6, nr. 11, i lov om en aktiv beskæftigelsesindsats, har fået tilbud om ansættelse med løntilskud, og at opfølgningen herefter skal ske senest 12 måneder efter seneste vurdering. Stk. 3. Forsøgstilladelsen indebærer en fravigelse af § 10, stk. 3, 2. og 3. pkt., i lov om aktiv socialpolitik.",
      "valid_from": "2023-12-11",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Bekendtgørelsen træder i kraft den 1. januar 2024. Stk. 2. Bekendtgørelse nr. 1588 af 23. december 2022 om forsøg, som tidligere var omfattet af frikommuneforsøg II på beskæftigelses- og sygedagpengeområdet, ophæves.",
      "valid_from": "2023-12-11",
      "valid_to": null
    }
  ],
  "definitions": []
}
