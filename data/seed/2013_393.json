{
  "id": "2013:393",
  "type": "statute",
  "title": "Bekendtgørelse om erhvervsfiskeriets grundkursus",
  "short_name": "BEK H#LOKDOK04",
  "status": "in_force",
  "issued_date": "2013-04-16",
  "url": "https://www.retsinformation.dk/eli/lta/2013/393/xml",
  "description": "Retsinformation source. DocumentId=BR000216; AccessionNumber=B20130039305; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Formålet med erhvervsfiskeriets grundkursus er at kvalificere eleven, så vedkommende kan udføre almindeligt forekommende arbejde om bord på et fiskefartøj samt være bevidst om de sundhedsmæssige risici ved arbejdets udførelse. Stk. 2. Uddannelsen til erhvervsfisker skal opfylde kravene i den internationale konvention om uddannelse, om sønæring og om vagthold for søfarende i fiskeskibe (STCW-F-konventionen), reglement III/1 (”Training and Certification of Fishing Vessel Personnel”). Stk. 3. Erhvervsfiskeren skal efter gennemført grundkursus og med et gyldigt sundhedsbevis for søfarende og fiskere uden begrænsninger, hvor erhvervsfiskeren er skikket til udkig, have opnået kvalifikationerne til erhvervelse af sønæringsbevis til at føre et fiskeskib med en længde op til 9 meter. Stk. 4. Erhvervsfiskeren skal efter gennemført grundkursus og med gyldigt sundhedsbevis for søfarende og fiskere uden begrænsninger, hvor erhvervsfiskeren er skikket til udkig, og med duelighedsbevis som bedstemand i fiskeskibe, duelighedsbevis i motorpasning, certifikat som radiooperatør GMDSS (ROC/LRC) og bevis som sygdomsbehandler B, have erhvervet kvalifikationerne til erhvervelse af sønæringsbevis til at føre et fiskeskib med en længde op til 15 meter."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Erhvervsfiskeriets grundkursus er indplaceret på niveau 3 i den danske kvalifikationsramme for livslang læring. Stk. 2. Uddannelsen skal udvikle eleven med fokus på viden om sundhed og sikkerhed."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Mål for læringsudbyttet omfatter den viden, de færdigheder og kompetencer, som en erhvervsfisker skal opnå i uddannelsen. Stk. 2. Læringsmål for viden er, at erhvervsfiskeren med gennemført grundkursus har 1) viden om sundhedsmæssige og sikkerhedsmæssige risici ved arbejdets udførelse, således at risikoen for ulykker og arbejdsskader nedsættes, og vedkommende bliver bevidst om betydningen af et sikkert og sundt arbejdsmiljø, 2) viden om brande, deres opståen, udbredelse og bekæmpelse samt om betydningen af brandforebyggende foranstaltninger og brandøvelse, 3) grundlæggende viden om driftsøkonomi og udbyttedeling på et fiskefartøj og 4) grundlæggende kendskab til den sociale lovgivning inden for fiskeri- og søfartserhvervet, både til søs og i land samt relevante arbejdsmarkedsforhold i forbindelse med fiskerierhvervet og fiskeorganisationernes opbygning. Stk. 3. Læringsmål for færdigheder er, at erhvervsfiskeren med gennemført grundkursus kan 1) udføre almindeligt forekommende arbejde om bord på et fiskefartøj, 2) arbejde med dæksmaskiner, spil og grejer samt arbejde i lukkede rum om bord på et fiskefartøj på en sikkerheds- og sundhedsmæssig forsvarlig måde, 3) betjene og vedligeholde et fiskefartøjs brandslukningsudstyr, 4) selvstændigt iværksætte nødvendig førstehjælp, 5) navigere og manøvrere mindre fiskefartøjer sikkerhedsmæssigt forsvarligt og 6) er i stand til at starte, betjene og vedligeholde maskinanlæg om bord på et fiskefartøj. Stk. 4. Læringsmål for kompetencer er, at erhvervsfiskeren med gennemført grundkursus kan 1) selvstændigt deltage i sikkerhedsarbejdet om bord på et fiskefartøj, 2) anvende korrekte redskaber til fangst af forskellige fiskearter og behandle fangsten korrekt om bord, herunder rensning og isning af fisken og 3) indgå som assisterende medlem af brovagten. Stk. 5. Eleven skal efter endt uddannelse opfylde kravene i STCW- og STCW-F-konventionen i overensstemmelse med Søfartsstyrelsens kvalifikationskrav herom, vedrørende 1) søsikkerhed, førstehjælp og arbejdssikkerhed til søs, jf. STCW-kodens sektion A-VI/1, paragrafferne 2.1.1.1, 2.1.1.3 og 2.1.1.4, samt STCW-F kapitel III, reglement 1, 2) maritim sygdomsbehandleruddannelse til medicinkiste kategori B og 3) hygiejnekompetencer for søfarende, der håndterer fødevarer om bord på et skib. Stk. 6. Eleven skal som led i uddannelsen tilbydes følgende elementer, som opfylder kravene i STCW- og STCW-F-konventionen i overensstemmelse med Søfartsstyrelsens kvalifikationskrav herom, vedrørende 1) Long Range Certificate (LRC) i henhold til Global Maritime Distress and Safety System (GMDSS), jf. STCW-konventionens reglement IV/2, 2) duelighedsprøve i motorpasning og 3) duelighedsprøve i sejlads for fiskere."
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Uddannelsen tilrettelægges med stigende sværhedsgrad og kompleksitet gennem forløbet. Stk. 2. Uddannelsen tilrettelægges, så der etableres sammenhæng mellem uddannelsens teori og elevernes praktiske erfaring. Stk. 3. Ny national og international viden og nye metoder, der er relevant for eleven, integreres i undervisningen. Stk. 4. Varierende undervisningsformer skal understøtte elevens udvikling af selvstændighed og samarbejdsevne samt evne til at tænke nyt. Stk. 5. Uddannelsesinstitutionen er ansvarlig for gennemførelsen af uddannelsen i sin helhed, herunder for eventuel udlagt undervisning."
    },
    {
      "provision_ref": "4:5",
      "chapter": "4",
      "section": "5",
      "content": "§ 5. Uddannelsen er normeret til 2 studenterårsværk, svarende til 120 point i European Credit Transfer System (ECTS-point). Stk. 2. Uddannelsen består af 22 + 3 ugers grundkursus, der foregår på en fiskeriskole, og den øvrige del af uddannelsen gennemføres som praktik på fiskefartøjer. Stk. 3. Den teoretiske del af grundkurset kan opdeles i to eller flere perioder."
    },
    {
      "provision_ref": "5:6",
      "chapter": "5",
      "section": "6",
      "content": "§ 6. Uddannelsesinstitutionen optager eleverne på erhvervsfiskeriets grundkursus og sikrer, at de opfylder adgangskravene. Stk. 2. Adgang til erhvervsfiskeriets grundkursus forudsætter, at ansøgeren 1) er i besiddelse af et gyldigt sundhedsbevis for søfarende og fiskere, 2) har gennemført erhvervsfiskeriets sikkerhedskursus, 3) har indgået en uddannelsesaftale med Danmarks Fiskeriforening, der sikrer, at praktiktiden gennemføres og planlægges således, at kursusdeltageren får kendskab til forskellige fiskeri- og fangstmetoder og 4) har gennemført praktik i minimum 3 måneder på fiskefartøjer."
    },
    {
      "provision_ref": "6:7",
      "chapter": "6",
      "section": "7",
      "content": "§ 7. Uddannelsesinstitutionen fastsætter i en studieordning regler og vejledning for planlægning og gennemførelse af undervisningsforløb. Studieordningen skal indeholde en beskrivelse af, hvorledes uddannelsesinstitutionen i tilrettelæggelsen af uddannelsen opfylder kapitel 3, det i bilag 1 angivne indhold samt kravene i STCW-F konventionen. Studieordningen kan bestå af henvisninger til relevante procedurer ol. i uddannelsesinstitutionens godkendte kvalitetssystem. Stk. 2. I studieordningen fastsættes endvidere nærmere regler for 1) uddannelsens mål, 2) uddannelsens struktur og opbygning, herunder moduler og ECTS-point, 3) undervisnings- og samarbejdsformer, herunder sammenhæng mellem teori og praktik, 4) samarbejde med erhverv og andre uddannelsesinstitutioner, 5) studieplaner, 6) eksaminer og anvendte bedømmelsesformer, 7) studieaktivitet, 8) merit, 9) orlov og 10) dispensation. Stk. 3. Det skal fremgå af studieordningen, at institutionen kan dispensere fra de regler i studieordningen, der alene er fastsat af institutionen selv. Stk. 4. Studieordningen og væsentlige ændringer heraf forudsættes udarbejdet med inspiration fra erhvervets parter."
    },
    {
      "provision_ref": "6:8",
      "chapter": "6",
      "section": "8",
      "content": "§ 8. Studieordninger og væsentlige ændringer heraf træder i kraft ved et semesters begyndelse. Stk. 2. Studieordninger og væsentlige ændringer heraf skal indeholde overgangsregler. Stk. 3. Gældende studieordninger skal være tilgængelige på institutionens hjemmeside og dokumenteret i uddannelsesinstitutionens kvalitetssystem."
    },
    {
      "provision_ref": "7:9",
      "chapter": "7",
      "section": "9",
      "content": "§ 9. Bedømmelser behandles efter gældende bekendtgørelse om eksamens- og prøveafholdelse samt bedømmelse af deltagere ved de maritime uddannelser (eksamensbekendtgørelsen). Stk. 2. Uddannelsesinstitutionen udsteder kursusbeviset ”Det Blå Bevis”, når kursusdeltageren har gennemført hele uddannelsen inklusiv praktik."
    },
    {
      "provision_ref": "8:10",
      "chapter": "8",
      "section": "10",
      "content": "§ 10. Underviserne skal samlet set have et kvalifikationsniveau, der ligger højere end afgangsniveauet for uddannelsen. Ved kvalifikationer forstås ud over pædagogisk kompetence dokumenteret teoretisk, faglig og professionsmæssig kompetence. Stk. 2. Nye undervisere skal inden for de første 3 ansættelsesår gennemføre relevant pædagogisk voksenunderviseruddannelse svarende til 30 ECTS-point, der kan opnås ved en kombination af teoretisk undervisning og opfølgning på egen uddannelsesinstitution."
    },
    {
      "provision_ref": "9:11",
      "chapter": "9",
      "section": "11",
      "content": "§ 11. Uddannelsesinstitutionernes afgørelser i henhold til bekendtgørelsen kan indbringes for Styrelsen for Videregående Uddannelser og Uddannelsesstøtte af den, som afgørelsen angår, jf. gældende bekendtgørelse om klager inden for lov om maritime uddannelser. Klagen indgives til uddannelsesinstitutionen, som videresender klagen til Styrelsen for Videregående Uddannelser og Uddannelsesstøtte ledsaget af en udtalelse. Uddannelsesinstitutionen skal give klageren lejlighed til inden for en frist på mindst 1 uge at kommentere udtalelsen. Den eventuelle kommentar fra klageren skal medsendes til Styrelsen for Videregående Uddannelser og Uddannelsesstøtte. Stk. 2. Fristen for at indgive klage efter stk. 1 er 2 uger fra den dag, afgørelsen er meddelt klageren. Stk. 3. De af Styrelsen for Videregående Uddannelser og Uddannelsesstøtte trufne afgørelser kan ikke indbringes for højere administrativ myndighed."
    },
    {
      "provision_ref": "9:12",
      "chapter": "9",
      "section": "12",
      "content": "§ 12. Styrelsen for Videregående Uddannelser og Uddannelsesstøtte kan tillade fravigelse af bekendtgørelsen som led i forsøg. Samtidig fastsættes forsøgets varighed og rapporteringsform. Stk. 2. Styrelsen for Videregående Uddannelser og Uddannelsesstøtte kan dispensere fra bekendtgørelsen, når det findes begrundet i særlige forhold."
    },
    {
      "provision_ref": "10:13",
      "chapter": "10",
      "section": "13",
      "content": "§ 13. Bekendtgørelsen træder i kraft den 1. maj 2013."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Formålet med erhvervsfiskeriets grundkursus er at kvalificere eleven, så vedkommende kan udføre almindeligt forekommende arbejde om bord på et fiskefartøj samt være bevidst om de sundhedsmæssige risici ved arbejdets udførelse. Stk. 2. Uddannelsen til erhvervsfisker skal opfylde kravene i den internationale konvention om uddannelse, om sønæring og om vagthold for søfarende i fiskeskibe (STCW-F-konventionen), reglement III/1 (”Training and Certification of Fishing Vessel Personnel”). Stk. 3. Erhvervsfiskeren skal efter gennemført grundkursus og med et gyldigt sundhedsbevis for søfarende og fiskere uden begrænsninger, hvor erhvervsfiskeren er skikket til udkig, have opnået kvalifikationerne til erhvervelse af sønæringsbevis til at føre et fiskeskib med en længde op til 9 meter. Stk. 4. Erhvervsfiskeren skal efter gennemført grundkursus og med gyldigt sundhedsbevis for søfarende og fiskere uden begrænsninger, hvor erhvervsfiskeren er skikket til udkig, og med duelighedsbevis som bedstemand i fiskeskibe, duelighedsbevis i motorpasning, certifikat som radiooperatør GMDSS (ROC/LRC) og bevis som sygdomsbehandler B, have erhvervet kvalifikationerne til erhvervelse af sønæringsbevis til at føre et fiskeskib med en længde op til 15 meter.",
      "valid_from": "2013-04-16",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Erhvervsfiskeriets grundkursus er indplaceret på niveau 3 i den danske kvalifikationsramme for livslang læring. Stk. 2. Uddannelsen skal udvikle eleven med fokus på viden om sundhed og sikkerhed.",
      "valid_from": "2013-04-16",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Mål for læringsudbyttet omfatter den viden, de færdigheder og kompetencer, som en erhvervsfisker skal opnå i uddannelsen. Stk. 2. Læringsmål for viden er, at erhvervsfiskeren med gennemført grundkursus har 1) viden om sundhedsmæssige og sikkerhedsmæssige risici ved arbejdets udførelse, således at risikoen for ulykker og arbejdsskader nedsættes, og vedkommende bliver bevidst om betydningen af et sikkert og sundt arbejdsmiljø, 2) viden om brande, deres opståen, udbredelse og bekæmpelse samt om betydningen af brandforebyggende foranstaltninger og brandøvelse, 3) grundlæggende viden om driftsøkonomi og udbyttedeling på et fiskefartøj og 4) grundlæggende kendskab til den sociale lovgivning inden for fiskeri- og søfartserhvervet, både til søs og i land samt relevante arbejdsmarkedsforhold i forbindelse med fiskerierhvervet og fiskeorganisationernes opbygning. Stk. 3. Læringsmål for færdigheder er, at erhvervsfiskeren med gennemført grundkursus kan 1) udføre almindeligt forekommende arbejde om bord på et fiskefartøj, 2) arbejde med dæksmaskiner, spil og grejer samt arbejde i lukkede rum om bord på et fiskefartøj på en sikkerheds- og sundhedsmæssig forsvarlig måde, 3) betjene og vedligeholde et fiskefartøjs brandslukningsudstyr, 4) selvstændigt iværksætte nødvendig førstehjælp, 5) navigere og manøvrere mindre fiskefartøjer sikkerhedsmæssigt forsvarligt og 6) er i stand til at starte, betjene og vedligeholde maskinanlæg om bord på et fiskefartøj. Stk. 4. Læringsmål for kompetencer er, at erhvervsfiskeren med gennemført grundkursus kan 1) selvstændigt deltage i sikkerhedsarbejdet om bord på et fiskefartøj, 2) anvende korrekte redskaber til fangst af forskellige fiskearter og behandle fangsten korrekt om bord, herunder rensning og isning af fisken og 3) indgå som assisterende medlem af brovagten. Stk. 5. Eleven skal efter endt uddannelse opfylde kravene i STCW- og STCW-F-konventionen i overensstemmelse med Søfartsstyrelsens kvalifikationskrav herom, vedrørende 1) søsikkerhed, førstehjælp og arbejdssikkerhed til søs, jf. STCW-kodens sektion A-VI/1, paragrafferne 2.1.1.1, 2.1.1.3 og 2.1.1.4, samt STCW-F kapitel III, reglement 1, 2) maritim sygdomsbehandleruddannelse til medicinkiste kategori B og 3) hygiejnekompetencer for søfarende, der håndterer fødevarer om bord på et skib. Stk. 6. Eleven skal som led i uddannelsen tilbydes følgende elementer, som opfylder kravene i STCW- og STCW-F-konventionen i overensstemmelse med Søfartsstyrelsens kvalifikationskrav herom, vedrørende 1) Long Range Certificate (LRC) i henhold til Global Maritime Distress and Safety System (GMDSS), jf. STCW-konventionens reglement IV/2, 2) duelighedsprøve i motorpasning og 3) duelighedsprøve i sejlads for fiskere.",
      "valid_from": "2013-04-16",
      "valid_to": null
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Uddannelsen tilrettelægges med stigende sværhedsgrad og kompleksitet gennem forløbet. Stk. 2. Uddannelsen tilrettelægges, så der etableres sammenhæng mellem uddannelsens teori og elevernes praktiske erfaring. Stk. 3. Ny national og international viden og nye metoder, der er relevant for eleven, integreres i undervisningen. Stk. 4. Varierende undervisningsformer skal understøtte elevens udvikling af selvstændighed og samarbejdsevne samt evne til at tænke nyt. Stk. 5. Uddannelsesinstitutionen er ansvarlig for gennemførelsen af uddannelsen i sin helhed, herunder for eventuel udlagt undervisning.",
      "valid_from": "2013-04-16",
      "valid_to": null
    },
    {
      "provision_ref": "4:5",
      "chapter": "4",
      "section": "5",
      "content": "§ 5. Uddannelsen er normeret til 2 studenterårsværk, svarende til 120 point i European Credit Transfer System (ECTS-point). Stk. 2. Uddannelsen består af 22 + 3 ugers grundkursus, der foregår på en fiskeriskole, og den øvrige del af uddannelsen gennemføres som praktik på fiskefartøjer. Stk. 3. Den teoretiske del af grundkurset kan opdeles i to eller flere perioder.",
      "valid_from": "2013-04-16",
      "valid_to": null
    },
    {
      "provision_ref": "5:6",
      "chapter": "5",
      "section": "6",
      "content": "§ 6. Uddannelsesinstitutionen optager eleverne på erhvervsfiskeriets grundkursus og sikrer, at de opfylder adgangskravene. Stk. 2. Adgang til erhvervsfiskeriets grundkursus forudsætter, at ansøgeren 1) er i besiddelse af et gyldigt sundhedsbevis for søfarende og fiskere, 2) har gennemført erhvervsfiskeriets sikkerhedskursus, 3) har indgået en uddannelsesaftale med Danmarks Fiskeriforening, der sikrer, at praktiktiden gennemføres og planlægges således, at kursusdeltageren får kendskab til forskellige fiskeri- og fangstmetoder og 4) har gennemført praktik i minimum 3 måneder på fiskefartøjer.",
      "valid_from": "2013-04-16",
      "valid_to": null
    },
    {
      "provision_ref": "6:7",
      "chapter": "6",
      "section": "7",
      "content": "§ 7. Uddannelsesinstitutionen fastsætter i en studieordning regler og vejledning for planlægning og gennemførelse af undervisningsforløb. Studieordningen skal indeholde en beskrivelse af, hvorledes uddannelsesinstitutionen i tilrettelæggelsen af uddannelsen opfylder kapitel 3, det i bilag 1 angivne indhold samt kravene i STCW-F konventionen. Studieordningen kan bestå af henvisninger til relevante procedurer ol. i uddannelsesinstitutionens godkendte kvalitetssystem. Stk. 2. I studieordningen fastsættes endvidere nærmere regler for 1) uddannelsens mål, 2) uddannelsens struktur og opbygning, herunder moduler og ECTS-point, 3) undervisnings- og samarbejdsformer, herunder sammenhæng mellem teori og praktik, 4) samarbejde med erhverv og andre uddannelsesinstitutioner, 5) studieplaner, 6) eksaminer og anvendte bedømmelsesformer, 7) studieaktivitet, 8) merit, 9) orlov og 10) dispensation. Stk. 3. Det skal fremgå af studieordningen, at institutionen kan dispensere fra de regler i studieordningen, der alene er fastsat af institutionen selv. Stk. 4. Studieordningen og væsentlige ændringer heraf forudsættes udarbejdet med inspiration fra erhvervets parter.",
      "valid_from": "2013-04-16",
      "valid_to": null
    },
    {
      "provision_ref": "6:8",
      "chapter": "6",
      "section": "8",
      "content": "§ 8. Studieordninger og væsentlige ændringer heraf træder i kraft ved et semesters begyndelse. Stk. 2. Studieordninger og væsentlige ændringer heraf skal indeholde overgangsregler. Stk. 3. Gældende studieordninger skal være tilgængelige på institutionens hjemmeside og dokumenteret i uddannelsesinstitutionens kvalitetssystem.",
      "valid_from": "2013-04-16",
      "valid_to": null
    },
    {
      "provision_ref": "7:9",
      "chapter": "7",
      "section": "9",
      "content": "§ 9. Bedømmelser behandles efter gældende bekendtgørelse om eksamens- og prøveafholdelse samt bedømmelse af deltagere ved de maritime uddannelser (eksamensbekendtgørelsen). Stk. 2. Uddannelsesinstitutionen udsteder kursusbeviset ”Det Blå Bevis”, når kursusdeltageren har gennemført hele uddannelsen inklusiv praktik.",
      "valid_from": "2013-04-16",
      "valid_to": null
    },
    {
      "provision_ref": "8:10",
      "chapter": "8",
      "section": "10",
      "content": "§ 10. Underviserne skal samlet set have et kvalifikationsniveau, der ligger højere end afgangsniveauet for uddannelsen. Ved kvalifikationer forstås ud over pædagogisk kompetence dokumenteret teoretisk, faglig og professionsmæssig kompetence. Stk. 2. Nye undervisere skal inden for de første 3 ansættelsesår gennemføre relevant pædagogisk voksenunderviseruddannelse svarende til 30 ECTS-point, der kan opnås ved en kombination af teoretisk undervisning og opfølgning på egen uddannelsesinstitution.",
      "valid_from": "2013-04-16",
      "valid_to": null
    },
    {
      "provision_ref": "9:11",
      "chapter": "9",
      "section": "11",
      "content": "§ 11. Uddannelsesinstitutionernes afgørelser i henhold til bekendtgørelsen kan indbringes for Styrelsen for Videregående Uddannelser og Uddannelsesstøtte af den, som afgørelsen angår, jf. gældende bekendtgørelse om klager inden for lov om maritime uddannelser. Klagen indgives til uddannelsesinstitutionen, som videresender klagen til Styrelsen for Videregående Uddannelser og Uddannelsesstøtte ledsaget af en udtalelse. Uddannelsesinstitutionen skal give klageren lejlighed til inden for en frist på mindst 1 uge at kommentere udtalelsen. Den eventuelle kommentar fra klageren skal medsendes til Styrelsen for Videregående Uddannelser og Uddannelsesstøtte. Stk. 2. Fristen for at indgive klage efter stk. 1 er 2 uger fra den dag, afgørelsen er meddelt klageren. Stk. 3. De af Styrelsen for Videregående Uddannelser og Uddannelsesstøtte trufne afgørelser kan ikke indbringes for højere administrativ myndighed.",
      "valid_from": "2013-04-16",
      "valid_to": null
    },
    {
      "provision_ref": "9:12",
      "chapter": "9",
      "section": "12",
      "content": "§ 12. Styrelsen for Videregående Uddannelser og Uddannelsesstøtte kan tillade fravigelse af bekendtgørelsen som led i forsøg. Samtidig fastsættes forsøgets varighed og rapporteringsform. Stk. 2. Styrelsen for Videregående Uddannelser og Uddannelsesstøtte kan dispensere fra bekendtgørelsen, når det findes begrundet i særlige forhold.",
      "valid_from": "2013-04-16",
      "valid_to": null
    },
    {
      "provision_ref": "10:13",
      "chapter": "10",
      "section": "13",
      "content": "§ 13. Bekendtgørelsen træder i kraft den 1. maj 2013.",
      "valid_from": "2013-04-16",
      "valid_to": null
    }
  ],
  "definitions": [
    {
      "term": "kvalifikationer",
      "definition": "ud over pædagogisk kompetence dokumenteret teoretisk, faglig og professionsmæssig kompetence",
      "source_provision": "8:10"
    }
  ]
}
