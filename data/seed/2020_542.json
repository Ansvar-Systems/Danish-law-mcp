{
  "id": "2020:542",
  "type": "statute",
  "title": "Bekendtgørelse om tilskud til skov med biodiversitetsformål",
  "short_name": "BEK H#LOKDOK04",
  "status": "in_force",
  "issued_date": "2020-04-28",
  "url": "https://www.retsinformation.dk/eli/lta/2020/542/xml",
  "description": "Retsinformation source. DocumentId=CK002454; AccessionNumber=B20200054205; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse for tilsagn om tilskud til ikke-produktive investeringer i projekter og aktiviteter, der fremmer eller bevarer biodiversiteten og sikrer og fremmer levesteder for truede skovtilknyttede arter, på privatejede skovarealer med naturmæssigt værdifuld skov overvejende bevokset med hjemmehørende træarter omfattet af bilag 4. Stk. 2. Bekendtgørelsen finder endvidere anvendelse for tilsagn om tilskud til projekter og aktiviteter, der fremmer eller bevarer biodiversiteten og sikrer og fremmer levesteder for truede skovtilknyttede arter, på kommunalt ejede arealer med Natura 2000-skovområder."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Tast selv-service: Miljø- og Fødevareministeriets Tast selv-service som tilgås via Landbrugsstyrelsens hjemmeside. 2) MiljøGIS: Miljø- og Fødevareministeriets data over natur og miljø på webkort, der tilgås via Landbrugsstyrelsens hjemmeside. 3) Habitatdirektivet: Rådets direktiv 92/43/EØF af 21. maj 1992 om bevaring af naturtyper samt vilde dyr og planter. 4) Fuglebeskyttelsesdirektivet: Rådets direktiv 79/409/EØF af 2. april 1979 om beskyttelse af vilde fugle. 5) Den danske Rødliste: Den danske Rødliste 2019. Aarhus Universitet, DCE – Nationalt Center for Miljø og Energi. www.redlist.au.dk. 6) Natura 2000 skovnaturtyper: Skovnaturtyper, jf. bilag 6, som kortlagt under Natura 2000 planer og omfattet af habitatdirektivet. Placeringen af Natura 2000 skovnaturtyper fremgår af MiljøGIS. 7) HNV-skov: Skov med Høj NaturVærdi som kortlagt af Københavns Universitet og Aarhus Universitet. Kort, der viser placering af HNV-skov kan tilgås via MiljøGIS. 8) Tilskudsår: Det kalenderår, som en udbetaling vedrører. 9) Stammediameter: Diameteren i brysthøjde, som måles 1,30 meter over jorden. 10) Tilstandsklasse: Naturkvaliteten af den enkelte kortlagte naturtype, som fremgår af MiljøGIS. 11) Projektareal: Et geografisk sammenhængende skovareal med samme ejer. 12) Naturmæssigt værdifuld skov: Skov hvor der er registreret særlige værdier ved nøglebiotopsregistrering, registrering efter skovlovens § 15, natur-kvalitetskortlægning, registrering af tilstedeværelse af særlige arter og deres habitater. 13) Biotopregistering: Registrering af biotoper foretaget af naturvidenskabeligt kvalificerede fagfolk."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Landbrugsstyrelsen kan give tilsagn om tilskud til investeringer til følgende projekttyper på skovarealer med naturmæssigt værdifuld skov overvejende bevokset med hjemmehørende træarter omfattet af bilag 4, jf. dog §§ 6 og 7. 1) Forberedelse til skovgræsning, såfremt Landbrugsstyrelsen samtidig giver tilsagn om 5-årigt tilskud til skovgræsning, jf. § 4. 2) Etablering af naturlige vandstandsforhold, inklusiv teknisk forundersøgelse. 3) Rydning af uønsket opvækst som nævnt på bilag 5. Der kan gives tilsagn om tilskud til rydning af samme areal igen 5 år efter, at der sidst blev ydet tilskud til rydning. 4) Indsats i skove i form af forbedrende tiltag for arter omfattet af habitatdirektivets bilag IV, fuglebeskyttelsesdirektivet, eller arter optaget på den danske rødliste."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Landbrugsstyrelsen kan give tilsagn om 5-årigt tilskud til aktiviteten skovgræsning på et skovareal med naturmæssigt værdifuld skov overvejende bevokset med hjemmehørende træarter omfattet af bilag 4, jf. dog §§ 6 og 7. Stk. 2. Skoven på skovgræsningsarealet skal drives som ved ekstensiv skovdrift, jf. § 5, stk. 1, nr. 1, dog uden foryngelse."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Landbrugsstyrelsen kan give tilsagn om 20-årigt tilskud til følgende aktiviteter på et skovareal med naturmæssigt værdifuld skov overvejende bevokset med hjemmehørende træarter omfattet af bilag 4, jf. dog §§ 6 og 7. 1) Ekstensiv drift af skov. 2) Fastholdelse af etablerede naturlige vandstandsforhold, såfremt Landbrugsstyrelsen samtidig giver tilsagn om tilskud til etablering af naturlige vandstandsforhold, jf. § 3, stk. 1, nr. 2. 3) Bevaring af træer til naturligt henfald. Stk. 2. Tilsagn om tilskud til ekstensiv skovdrift efter stk.1, nr. 1, kan ikke kombineres med tilsagn om tilskud til skovgræsning efter § 4. Stk. 3. Landbrugsstyrelsen kan i forbindelse med tilsagn om tilskud til ekstensiv skovdrift fastsætte vilkår om anvendelse af mindre afdrifter, bevaring af træer til naturligt henfald og gentilplantning, hvis det ikke er muligt at forynge en konkret bevoksning i en naturlig foryngelse på projektarealet. Stk. 4. Landbrugsstyrelsen kan i forbindelse med tilsagn om tilskud til ekstensiv skovdrift fastsætte vilkår om foryngelse via stævning, hvis en bevoksning er egnet til stævning og vil have naturmæssig gavn af den."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Landbrugsstyrelsen kan ikke give tilsagn om tilskud såfremt de tilskudsberettigede projektudgifter eller aktiviteter angår et beløb, som er mindre end 10.000 kr. Stk. 2. Tilsagn om tilskud til skovgræsning jf. § 4, og ekstensiv skovdrift, jf. § 5, stk. 1, nr. 1, kan ikke kombineres."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Landbrugsstyrelsen kan ikke give tilsagn om tilskud til investeringer på arealer, hvor ejeren har indgået driftsoverenskomst med en offentlig myndighed eller modtager driftstilskud fra en offentlig myndighed, jf. dog stk. 2. Stk. 2. Der kan dog gives tilsagn om tilskud til projekter efter § 3, samt skovgræsning efter § 4, på arealer, hvor der allerede er givet tilsagn om tilskud til urørt skov efter bekendtgørelse om tilskud til privat urørt skov. Ligeledes kan der gives tilsagn om tilskud til indsatser på arealer med fredskovspligtigt egekrat efter lovens § 72 efter reglerne i lovens §§ 9, 26 og 27. Stk. 3. Landbrugsstyrelsen kan ikke give tilsagn om tilskud til projekter om rydning af uønsket opvækst, jf. § 3, stk. 1, nr. 3, til at bekæmpe arter, som ejer i forvejen er forpligtet til at bekæmpe, eller til arealer, hvor ejer i forvejen har pligt til at rydde opvækst. Stk. 4. Landbrugsstyrelsen kan ikke give tilsagn om tilskud til projekter eller aktiviteter, der ikke fremmer eller bevarer biodiversiteten og sikrer og fremmer levesteder for truede skovtilknyttede arter, jf. § 1."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Det ansøgte projekt eller den ansøgte aktivitet må ikke påbegyndes, inden Landbrugsstyrelsen har givet tilsagn om tilskud til projektet eller aktiviteten. Stk. 2. Endvidere må projekter om etablering af naturlige vandstandsforhold efter § 3, stk. 1, nr. 2, og projekter om bevaring af træer til naturligt henfald efter § 5, stk. 1, nr. 3, ikke påbegyndes, før Miljøstyrelsen har truffet afgørelse om fredskovspligt for projektarealet efter lovens § 4."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Alle ansøgninger skal overholde kravene til projekt eller aktivitet i bilag 2, punkt A. Stk. 2. Forberedelse af skovgræsning, jf. § 3, stk. 1, nr. 1, skal opfylde kravene til projektet, jf. bilag 2, punkt B. Stk. 3. Etablering af naturlige vandstandsforhold, jf. § 3, stk. 1, nr. 2, skal opfylde kravene til projektet, jf. bilag 2, punkt C. Stk. 4. Rydning af uønsket opvækst som nævnt i bilag 5, jf. § 3, stk. 1, nr. 3, skal opfylde kravene til projektet, jf. bilag 2, punkt D. Stk. 5. Indsats i skove i form af forbedrende tiltag for arter omfattet af habitatdirektivets bilag IV, fuglebeskyttelsesdirektivet, eller arter optaget på den danske rødliste, jf. § 3, stk. 1, nr. 4, skal opfylde kravene til projektet, jf. bilag 2, punkt E. Stk. 6. Bevaring af træer til naturligt henfald på et skovareal med naturmæssigt værdifuld skov overvejende bevokset med hjemmehørende træarter omfattet af bilag 4, jf. § 5, stk. 1, nr. 3, skal opfylde kravene nævnt på bilag 2, punkt F."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Landbrugsstyrelsen kan i særlige tilfælde dispensere fra kravene i § 9, såfremt det er nødvendigt i forhold til sikkerhed eller sundhed for mennesker, husdyr eller bebyggelse, samt ved bekæmpelse af invasive arter."
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Tilsagn om tilskud kan gives til private ejere af skovarealer med naturmæssig værdifuld skov overvejende bevokset med hjemmehørende træarter omfattet af bilag 4, jf. dog stk. 2. Stk. 2. Tilsagn om tilskud kan endvidere også gives til kommunale ejere af skovarealer i Natura 2000-områder."
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Ansøgning om tilsagn om tilskud til skov med biodiversitetsformål skal være modtaget i Landbrugsstyrelsen i perioden fra den 1. maj til den 31. juli 2020. Stk. 2. Der skal indgives en ansøgning for hvert projektareal."
    },
    {
      "provision_ref": "2:13",
      "chapter": "2",
      "section": "13",
      "content": "§ 13. Ansøgning om tilsagn om tilskud til forberedelse til skovgræsning og tilsagn om 5-årigt tilskud til skovgræsning med husdyr, jf. § 3, stk. 1, nr.1, og § 4, skal vedlægges dokumentationen nævnt i bilag 1, punkt a og b. Stk. 2. Ansøgning om tilsagn om tilskud til etablering af naturlige vandstandsforhold, jf. § 3, stk. 1, nr. 2, skal vedlægges dokumentationen nævnt i bilag 1, punkt a og c. Stk. 3. Ansøgning om tilsagn om tilskud til rydning af uønsket opvækst som nævnt på bilag 5, jf. § 3, stk. 1, nr. 3, skal vedlægges dokumentationen nævnt i bilag 1, punkt a og d. Stk. 4. Ansøgning om tilsagn om tilskud til indsats i skove i form af forbedrende tiltag for arter omfattet af habitatdirektivet, bilag IV, jf. § 3, stk. 1, nr. 4, skal vedlægges dokumentationen nævnt i bilag 1, punkt a og e. Stk. 5. Ansøgning om tilsagn om 5-årigt tilskud til skovgræsning med husdyr, jf. § 4, skal vedlægges dokumentationen nævnt i bilag 1, punkt a. Stk. 6. Ansøgning om tilsagn om 20-årigt tilskud til ekstensiv drift af skov, jf. § 5, stk. 1, nr. 1, skal vedlægges dokumentationen nævnt i bilag 1, punkt a. Stk. 7. Ansøgning om tilsagn om 20-årigt tilskud til fastholdelse af etablerede naturlige vandstandsforhold, jf. § 5, stk. 1, nr. 2, skal vedlægges dokumentationen nævnt i bilag 1, punkt a. Stk. 8. Ansøgning om tilsagn om 20-årigt tilskud til bevaring af træer til naturligt henfald, jf. § 5, stk. 1, nr. 3, skal vedlægges dokumentationen nævnt i bilag 1, punkt a og f. Stk. 9. Ved ansøgning efter stk. 1-4 skal der indsendes to direkte sammenlignelige tilbud for udgifter over 50.000 kr. Tilbud er direkte sammenlignelige, når de enkelte poster fremgår af tilbuddene, og disse er afgivet af uafhængige leverandører med forskellige CVR-numre. Tilbuddene skal omfatte sammenlignelige varer eller tjenesteydelser. Landbrugsstyrelsen kan dispensere fra kravet om direkte sammenlignelige tilbud i 1. pkt., hvis der alene findes én leverandør af den konkrete vare eller tjenesteydelse. Ansøgers begrundelse for kun at vedlægge et tilbud skal fremgå af ansøgningen."
    },
    {
      "provision_ref": "2:14",
      "chapter": "2",
      "section": "14",
      "content": "§ 14. Landbrugsstyrelsen træffer afgørelse om helt eller delvist afslag på en ansøgning, hvis 1) de påkrævede oplysninger i ansøgningen, jf. § 13, ikke er afgivet, 2) ansøgningen ikke er tilstrækkeligt oplyst, 3) projektet eller aktiviteten ikke opfylder kravene til et sådant, jf. § 9, 4) de bevillingsmæssige rammer er opbrugt, eller 5) ansøger har givet urigtige eller vildledende oplysninger eller har fortiet oplysninger af betydning for sagens afgørelse. Stk. 2. Ved ansøgning om tilsagn om tilskud efter § 3, træffer Landbrugsstyrelsen afgørelse om afslag, hvis de ansøgte udgifter ikke er tilskudsberettigede, jf. § 20. Der træffes ligeledes afgørelse om afslag på ansøgning om tilsagn om tilskud efter § 3, hvis de anslåede tilskudsberettigede udgifter ikke svarer til markedsprisen for den pågældende vare eller tjenesteydelse sammenholdt med projektbeskrivelsen og omfanget og arten af varen eller tjenesteydelsen."
    },
    {
      "provision_ref": "2:15",
      "chapter": "2",
      "section": "15",
      "content": "§ 15. Landbrugsstyrelsen træffer afgørelse om tilsagn eller afslag på ansøgning om tilskud på grundlag af prioritering inden for de bevillingsmæssige rammer. Stk. 2. Ansøgninger om tilskud til skov med biodiversitetsformål prioriteres efter pointsystemet i bilag 7 således, at projekter og aktiviteter med højere pointscore går forud for projekter og aktiviteter med lavere pointscore. Stk. 3. Ved pointlighed mellem to eller flere ansøgninger prioriteres projekter og aktiviteter på fredskovsarealer forud for projekter og aktiviteter på ikke-fredskovsarealer. I tilfælde af fortsat lighed prioriteres projekter og aktiviteter med størst andel naturmæssigt værdifuld skov på projektarealet forud for projekter og aktiviteter med mindre andel naturmæssigt værdifuld skov på projektarealet. I tilfælde af fortsat lighed prioriteres projekter og aktiviteter således, at større projektarealer går forud for mindre projektarealer. Stk. 4. Hvis der efter den foretagne prioritering i henhold til stk. 2 og 3, fortsat er lighed mellem ansøgninger, bliver de resterende ansøgninger udvalgt på baggrund af en lodtrækning."
    },
    {
      "provision_ref": "2:16",
      "chapter": "2",
      "section": "16",
      "content": "§ 16. Landbrugsstyrelsen tinglyser en servitut om naturlige vandstandsforhold, jf. § 3, nr. 2, og om bevaring af træer til naturligt henfald, jf. § 5, stk. 1, nr. 3, på ejendomme indenfor projektarealet. Landbrugsstyrelsen afholder udgifter til tinglysning. Stk. 2. Servitutter om naturlige vandstandsforhold skal indeholde følgende: 1) Projektarealet skal permanent henligge som område med naturlige vandstandsforhold i overensstemmelse med tilsagnet. 2) Tilsagnet tinglyses med servitutten. Stk. 3. Servitutter om bevaring af træer til naturligt henfald skal indeholde følgende: 1) Tilsagn tinglyses med servitutten. Servitut kan aflyses, når alle træerne er helt nedbrudte og ikke længere kan erkendes. 2) GPS-positionerne for de udpegede træer til naturligt henfald skal medtages i tinglysningen."
    },
    {
      "provision_ref": "3:17",
      "chapter": "3",
      "section": "17",
      "content": "§ 17. Tilsagn om tilskud til projekter, jf. § 3, og aktiviteter, jf. §§ 4 og 5, er betinget af, at 1) projektet eller aktiviteten ikke påbegyndes, før tilsagnshaver har opnået tilsagn om tilskud, 2) tilsagnshaver er ansvarlig for, at projektet eller aktiviteten gennemføres, 3) tilsagnshaver ejer investeringerne i projektet eller aktiviteten, 4) tilsagnshaver sikrer, at kontrolmyndigheden har adgang til projektet og det fysiske projektmateriale i forbindelse med kontrol, og 5) tilsagnshaver opnår de nødvendige tilladelser fra offentlige myndigheder inden udbetaling kan finde sted. Stk. 2. Tilsagn om tilskud til aktiviteter efter §§ 4 og 5 er betinget af, at tilsagnshaver indsender første udbetalingsanmodning senest 3 år efter tilsagnet er givet. For tilsagn, hvori der også indgår projekter efter § 3, skal første udbetalingsanmodning indsendes senest året efter afslutning af projektet. Stk. 3. Tilsagn om tilskud til etablering til naturlige vandstandsforhold, jf. § 3 nr. 2, og tilsagn om tilskud til bevaring af træer til naturligt henfald, jf. § 5, stk. 1, nr. 3, er betinget af, at tilsagnshaver underskriver servitut, jf. § 16. Tilsagnshaver skal underskrive servitutten senest ved indsendelse af udbetalingsanmodning. Stk. 4. Tilsagn om tilskud til bevaring af træer til naturligt henfald, jf. § 5, stk. 1, nr. 3, er betinget af, at tilsagnshaver ved anmodning om første udbetaling, indsender de registrerede GPS-positioner for de udpegede træer. Af registreringen skal det fremgå, hvilke træerne der forventes at blive skadet forsætligt."
    },
    {
      "provision_ref": "3:18",
      "chapter": "3",
      "section": "18",
      "content": "§ 18. Tilsagnshaver med tilsagn efter § 3 er forpligtet til, at 1) gennemføre projektet i overensstemmelse med tilsagnet, 2) informere om den offentlige medfinansiering af projektet, herunder skilte, jf. bilag III i Kommissionens gennemførelsesforordning (EU) nr. 808/2014 af 17. juli 2014, 3) afslutte projektet senest den dato, der er anført i tilsagnet, jf. dog § 25, 4) etablere projektet på tilsagnshavers eget areal, 5) sende udbetalingsanmodning rettidigt til Landbrugsstyrelsen, jf. § 28, stk. 3, 6) holde udbetalingsanmodning med tilhørende regnskabsbilag tilgængelig i mindst 5 år og seks måneder regnet fra datoen for slutudbetaling af tilskud, og 7) sørge for, at projekter omfattet af § 3, stk. 1, nr. 1, 3 og 4, ikke udsættes for væsentlig ændring, der berører dets art, mål eller gennemførelsesvilkår i 5 år fra datoen for slutudbetaling."
    },
    {
      "provision_ref": "3:19",
      "chapter": "3",
      "section": "19",
      "content": "§ 19. Tilsagnshaver med tilsagn efter §§ 4-5 er forpligtet til, at 1) gennemføre aktiviteten i overensstemmelse med tilsagnet, 2) informere om den offentlige medfinansiering af projektet, herunder skilte, jf. bilag III i Kommissionens gennemførelsesforordning (EU) nr. 808/2014 af 17. juli 2014, 3) etablere aktiviteten på tilsagnshavers eget areal, 4) holde regnskabsbilag tilgængelige i mindst 5 år regnet fra udbetaling af tilskud, 5) opfylde forpligtelserne til aktiviteter jf. bilag 3, og 6) indsende udbetalingsanmodning rettidigt jf. §§ 17 og 29 ."
    },
    {
      "provision_ref": "4:20",
      "chapter": "4",
      "section": "20",
      "content": "§ 20. Der kan opnås tilskud til projektudgifter, som er nødvendige og direkte relaterede til projekter efter § 3. Det kan være udgifter til følgende: 1) Anlægsudgifter. 2) Udgifter til køb af materialer. 3) Udgifter til eksterne konsulenter, dog højest 10 pct. af de øvrige tilskudsberettigede udgifter og til en timepris på maksimalt 1.200 kr. Konsulentens udgifter til rejser, kørsel, fortæring og repræsentation skal være indeholdt i timeprisen. 4) Løn til tilsagnshavers personale, der er beskæftiget med projektet, tillagt 15 pct. overhead, jf. dog stk. 2. Stk. 2. Udgifter til løn til tilsagnshavers personale, der er beskæftiget med projektet, er kun tilskudsberettigede, hvis udgifterne ikke normalt finansieres af offentlige institutioner, offentlige virksomheder eller kommunale fællesskaber, og hvis udgifterne kan dokumenteres. Stk. 3. Landbrugsstyrelsen kan godkende andre projektudgifter, end de udgifter, der er nævnt i stk. 1, forudsat at Landbrugsstyrelsen vurderer, de er af væsentlig betydning for gennemførelse af projektet. Stk. 4. For udgifter over 50.000 kr. beregnes tilskuddet alene ud fra det billigste tilbud på baggrund af to direkte sammenlignelige tilbud, jf. § 13, stk. 9."
    },
    {
      "provision_ref": "4:21",
      "chapter": "4",
      "section": "21",
      "content": "§ 21. Der kan ikke opnås tilsagn om tilskud til følgende udgifter til projekter efter § 3: 1) Udgifter, hvortil der gives andre EU-tilskud. 2) Udgifter, hvortil der er modtaget tilskud fra anden offentlig myndighed. 3) Udgifter til køb af brugt udstyr og materiel. 4) Udgifter til leje og leasing af udstyr og materiel. 5) Udgifter til reparation af udstyr. 6) Udgifter til moms, medmindre denne endeligt bæres af tilsagnshaver, jf. artikel 69, stk. 3, litra c, i forordning nr. 1303/2013. 7) Finansierings- og pengeinstitutomkostninger, jf. artikel 69, stk. 3, litra a, i forordning nr. 1303/2013. 8) Advokat- og revisionsomkostninger. 9) Udgifter i form af naturalydelser, som omhandlet i artikel 69, i forordning nr. 1303/2013. 10) Udgifter vedrørende projekter, som tilsagnshaver eller en ejer af arealer i projektet er forpligtet til at gennemføre i medfør af anden lovgivning. 11) Udgifter, som tilsagnshaver har afholdt, inden Landbrugsstyrelsen har givet tilsagn om tilskud jf. § 8. 12) Udgifter til simple genanskaffelser. 13) Ordinære driftsomkostninger. 14) Udgifter, der ikke er specificerede i budgettet. 15) Udgifter til at varetage sædvanlige myndighedsopgaver. 16) Udgifter til eget arbejde. 17) Udgifter til forskning og teknologisk udvikling. 18) Udgifter til køb af dyr. 19) Udgifter til køb af maskiner. 20) Udgifter til markedsføring. 21) Udgifter til køb af køretøjer. 22) Udgifter til vedligeholdelse af tilsagnsareal."
    },
    {
      "provision_ref": "4:22",
      "chapter": "4",
      "section": "22",
      "content": "§ 22. Landbrugsstyrelsen kan yde tilskud til 100 pct. af de tilskudsberettigede projektudgifter, jf. § 20, til projekter omfattet af § 3, jf. dog stk. 2. Stk. 2. Der kan dog maksimalt ydes tilskud på 30 kr. pr. meter ved opsætning af hegn inklusiv hegnspassager, drikkevandsforsyning, rydning af opvækst, knusning af stød og eventuelle spændingsforstærkere til forberedelse til skovgræsning jf. § 3, stk. 1, nr. 1."
    },
    {
      "provision_ref": "4:23",
      "chapter": "4",
      "section": "23",
      "content": "§ 23. Landbrugsstyrelsen kan yde tilskud efter følgende tilskudssatser: 1) Til skovgræsning, jf. § 4, ydes et 5-årigt tilskud på 1.480 kr. pr. ha pr. år. 2) Til ekstensiv skovdrift, jf. § 5, stk. 1, nr. 1, ydes et 20-årigt tilskud for: a) 800 kr. pr. ha pr. år for bøg og eg over 100 år. b) 450 kr. pr. ha pr. år for bøg og eg under 100 år samt øvrig skov. 3) Til bevarelse af træer til naturligt henfald, jf. § 5, stk. 1, nr. 3, ydes et 20-årigt tilskud for: a) 35 kr. pr. træ pr. år ved en stammediameter på 25-50 cm. b) 65 kr. pr. træ pr. år ved en stammediameter på 51-75 cm. c) 95 kr. pr. træ pr. år ved en stammediameter på over 75 cm, undtagen egetræer. d) 125 kr. pr. træ pr. år for egetræer med en stammediameter på over 75 cm. 4) Til fastholdelse af naturlige vandstandsforhold, jf. § 5, stk. 1, nr. 2, ydes et 20-årigt tilskud på 300 kr. pr. ha pr. år. Stk. 2. Der kan ikke opnås tilsagn om tilskud til udgifter, hvortil der gives andre EU-tilskud eller hvortil der er modtaget tilskud fra anden offentlig myndighed."
    },
    {
      "provision_ref": "5:24",
      "chapter": "5",
      "section": "24",
      "content": "§ 24. Landbrugsstyrelsen kan efter ansøgning godkende ændringer af et projekt, jf. § 3, såfremt ændringen er i overensstemmelse med kravene til projektet, jf. § 9, og projektet ville være blevet prioriteret på ansøgningstidspunktet, jf. § 15. Stk. 2. Ansøgning om ændring af et projekt skal godkendes af Landbrugsstyrelsen, inden ændringen må sættes i gang."
    },
    {
      "provision_ref": "5:25",
      "chapter": "5",
      "section": "25",
      "content": "§ 25. Ansøgning om ændring af et projekt, jf. § 3, skal være modtaget i Landbrugsstyrelsen senest to måneder før den dato, hvor projektet senest skal være afsluttet. Stk. 2. Ansøgning om forlængelse af projektperioden skal dog være modtaget i Landbrugsstyrelsen senest 10 dage før den dato, hvor projektet senest skal være afsluttet. Stk. 3. Ændring af projektets slutdato kan godkendes af Landbrugsstyrelsen, dog ikke ud over den 31. december 2023. Stk. 4. Tilsagnsbeløbet kan ikke forhøjes i forbindelse med ændring af et projekt. Stk. 5. Ansøgning om ændringer af projektet skal vedlægges opdateret kortgrundlag og præcise oplysninger om den påtænkte ændring."
    },
    {
      "provision_ref": "5:26",
      "chapter": "5",
      "section": "26",
      "content": "§ 26. Landbrugsstyrelsen kan i ganske særlige tilfælde godkende ændringer af en aktivitet efter §§ 4 og 5, såfremt ændringen er i overensstemmelse med kravene til aktiviteten i bilag 2. Stk. 2. Ansøgning om ændring af en aktivitet skal godkendes af Landbrugsstyrelsen, inden ændringen må sættes i gang. Stk. 3. Tilsagnsbeløbet kan ikke forhøjes i forbindelse med ændring af aktiviteten."
    },
    {
      "provision_ref": "5:27",
      "chapter": "5",
      "section": "27",
      "content": "§ 27. Landbrugsstyrelsen kan efter ansøgning tillade, at tilsagn om tilskud i forbindelse med ejerskifte overdrages til en anden, der ifølge § 11 kan være tilsagnshaver. Ansøgning om overdragelse af et tilsagn skal godkendes af Landbrugsstyrelsen, inden overdragelse af projektet kan finde sted. Stk. 2. Den, der får overdraget tilsagnet, overtager alle rettigheder og forpligtelser efter tilsagnet. Stk. 3. Ansøgning efter stk. 1 skal indgives på et særligt skema, der kan findes på Landbrugsstyrelsens hjemmeside."
    },
    {
      "provision_ref": "6:28",
      "chapter": "6",
      "section": "28",
      "content": "§ 28. Udbetaling af tilskud til projekter efter § 3 sker på baggrund af tilsagnshavers opgørelse over betalte og dokumenterede tilskudsberettigede udgifter. Tilskuddet udbetales i én samlet udbetaling. Stk. 2. Anmodning om udbetaling af tilskud skal vedlægges: 1) Udbetalingsskemaet, hvor de påkrævede oplysninger er afgivet. 2) Eventuelle nødvendige tilladelser og dispensationer til projektet fra offentlige myndigheder. 3) Alle udgiftsbilag. 4) Eventuelle opdaterede kortbilag over projektarealet. Stk. 3. Anmodning om udbetaling skal være modtaget i Landbrugsstyrelsen senest tre måneder efter den dato, hvor projektet senest skal være afsluttet. Stk. 4. Alle udgifter skal være afholdt og betalt af tilsagnshaver senest på tidspunktet, hvor udbetalingsanmodningen indsendes. Stk. 5. Tilskuddet udbetales i én samlet udbetaling."
    },
    {
      "provision_ref": "6:29",
      "chapter": "6",
      "section": "29",
      "content": "§ 29. Anmodning om udbetaling af tilskud til aktiviteter efter §§ 4 og 5 skal indgives på et særligt skema, Fællesskema, der indgives efter bestemmelserne i den til enhver tid gældende bekendtgørelse om markblok, elektronisk fællesskema og elektroniske tilsagnsskemaer. Stk. 2. Tilskud efter §§ 4 og 5 for et tilskudsår udbetales efter udløbet af tilskudsåret i én samlet udbetaling."
    },
    {
      "provision_ref": "6:30",
      "chapter": "6",
      "section": "30",
      "content": "§ 30. Landbrugsstyrelsen overfører tilskud til tilsagnshavers NemKonto."
    },
    {
      "provision_ref": "7:31",
      "chapter": "7",
      "section": "31",
      "content": "§ 31. Landbrugsstyrelsen træffer afgørelse om bortfald af tilsagn og tilbagebetaling af tilskud, hvis 1) tilsagnshaver har givet urigtige eller vildledende oplysninger eller har fortiet oplysninger af betydning for sagens afgørelse, 2) tilsagnshaver tilsidesætter sine pligter efter lovens § 50, § 56, stk. 2, eller § 59, 3) hele projektet eller væsentlige dele af projektet ikke gennemføres i overensstemmelse med tilsagnet, jf. dog §§ 32 og 36, eller 4) et eller flere kriterier for støtteberettigelse i § 17 ikke er opfyldt."
    },
    {
      "provision_ref": "7:32",
      "chapter": "7",
      "section": "32",
      "content": "§ 32. Landbrugsstyrelsen træffer afgørelse om en forholdsmæssig nedsættelse af tilskuddet ved manglende opfyldelse af en forpligtelse, jf. § 18, jf. dog §§ 33-35. Stk. 2. Stk. 1, finder kun anvendelse for overtrædelser, hvor projektet efter Landbrugsstyrelsens vurdering forsat lever op til kravene til projektet, jf. § 9. Hvis projektet efter Landbrugsstyrelsens vurdering fortsat ikke lever op til kravene til projektet, jf. § 9, træffer Landbrugsstyrelsen afgørelse om, at tilsagnet bortfalder."
    },
    {
      "provision_ref": "7:33",
      "chapter": "7",
      "section": "33",
      "content": "§ 33. Landbrugsstyrelsen træffer afgørelse om nedsættelse af tilskuddet som følger, hvis projektet, jf. § 3, afsluttes senere end datoen angivet i tilsagnet: 1) 0-30 kalenderdage for sen afslutning af projektet medfører 5 pct. nedsættelse. 2) 31-60 kalenderdage for sen afslutning af projektet medfører 10 pct. nedsættelse. 3) 61-90 kalenderdage for sen afslutning af projektet medfører 15 pct. nedsættelse. 4) Mere end 90 kalenderdage for sen afslutning af projektet medfører bortfald af tilsagn. Stk. 2. Landbrugsstyrelsen træffer afgørelsen om nedsættelse af udbetalingen med 1 pct. pr. kalenderdag ved for sent modtaget anmodning om udbetaling, jf. § 28, stk. 3, til og med den 20. kalenderdag. Stk. 3. Ved en forsinkelse på mere end 20 kalenderdage træffer Landbrugsstyrelsen afgørelsen om 100 pct. nedsættelse af udbetalingen og bortfald af tilsagn, herunder også tilsagn efter § 4 og § 5, stk. 1, nr. 2. Stk. 4. Finder både stk. 1, nr. 4, og stk. 2 eller 3, anvendelse, sanktioneres i henhold til stk. 1, nr. 4."
    },
    {
      "provision_ref": "7:34",
      "chapter": "7",
      "section": "34",
      "content": "§ 34. Landbrugsstyrelsen træffer afgørelse om en proportionel nedsættelse af den samlede værdi af de tilskudsberettigede udgifter, der skulle have været i udbud, såfremt hele projektet eller dele af projektet er omfattet af lov om indhentning af tilbud i bygge- og anlægssektoren, og denne ikke er overholdt."
    },
    {
      "provision_ref": "7:35",
      "chapter": "7",
      "section": "35",
      "content": "§ 35. Landbrugsstyrelsen kræver tilskuddet delvist tilbagebetalt, hvis projektet ikke opretholdes i 5 år fra datoen for slutudbetaling. jf. § 18, nr. 6,. Der anvendes følgende procentsatser: 1) Hvis projektet kun er opretholdt i 0-18 måneder kræves 80 pct. af tilskuddet tilbagebetalt. 2) Hvis projektet kun er opretholdt i 19-36 måneder kræves 40 pct. af tilskuddet tilbagebetalt. 3) Hvis projektet kun er opretholdt i 37-60 måneder kræves 20 pct. af tilskuddet tilbagebetalt."
    },
    {
      "provision_ref": "7:36",
      "chapter": "7",
      "section": "36",
      "content": "§ 36. Landbrugsstyrelsen træffer afgørelse om nedsættelse af tilskuddet eller bortfald af tilsagn ved manglende opfyldelse af en forpligtelse, jf. § 19. Træffer Landbrugsstyrelsen afgørelse om bortfald af tilsagn, kan der ligeledes træffes afgørelse om tilbagebetaling af tilskud."
    },
    {
      "provision_ref": "7:37",
      "chapter": "7",
      "section": "37",
      "content": "§ 37. Ved for sen indsendelse af anmodning om udbetaling, jf. §§ 19 og 29, bortfalder tilskuddet for det pågældende tilskudsår. Ved gentagne forsinkelser kan Landbrugsstyrelsen træffe afgørelse om bortfald af tilsagn."
    },
    {
      "provision_ref": "7:38",
      "chapter": "7",
      "section": "38",
      "content": "§ 38. Landbrugsstyrelsen træffer afgørelse om nedsættelse af den samlede værdi af de tilskudsberettigede udgifter, hvis der konstateres manglende overholdelse af skiltning, jf. § 18, stk. 1, og § 19, nr. 2, og som beskrevet i bilag III i Kommissionens Gennemførelsesforordning (EU) nr. 808/2014 af 17. juli 2014. Beløbet, der nedsættes med, udgør 1. pct., men kan dog maksimalt udgøre 50.000 kr."
    },
    {
      "provision_ref": "8:39",
      "chapter": "8",
      "section": "39",
      "content": "§ 39. Ansøgninger om tilsagn om tilskud skal indgives til Landbrugsstyrelsen via et særligt skema på Landbrugsstyrelsens hjemmeside. Stk. 2. Anmodning om udbetaling af tilskud til projekter, jf. § 3, skal indsendes via e-mail. Stk. 3. Anmodning om udbetaling af tilskud til aktiviteter, jf. §§ 4 og 5, skal indgives via Tast selvservice, jf. § 29. Stk. 4. Ansøgninger om projektændringer og om overdragelser skal indsendes via e-mail. Stk. 5. Al øvrig skriftlig kommunikation skal ske via e-mail. Stk. 6. Ansøgere, der er bosat uden for Danmark, er undtaget fra kravet om digital ansøgning."
    },
    {
      "provision_ref": "8:40",
      "chapter": "8",
      "section": "40",
      "content": "§ 40. Landbrugsstyrelsen forestår den fysiske og administrative kontrol af projekter og aktiviteter, der modtager tilskud."
    },
    {
      "provision_ref": "8:41",
      "chapter": "8",
      "section": "41",
      "content": "§ 41. Afgørelser efter denne bekendtgørelse kan påklages til Miljø- og Fødevareklagenævnet efter reglerne i lovens § 62 og § 63. Klagen skal indgives skriftligt til Landbrugsstyrelsen og skal være indgivet senest 4 uger fra den dag, afgørelsen er meddelt."
    },
    {
      "provision_ref": "9:42",
      "chapter": "9",
      "section": "42",
      "content": "§ 42. Bekendtgørelsen træder i kraft den 30. april 2020. Stk. 2. Bekendtgørelse nr. 538 af 2. maj 2019 om tilskud til skov med biodiversitetsformål ophæves, jf. dog stk. 3 og 4. Stk. 3. Bekendtgørelse nr. 538 af 2. maj 2019 om tilskud til skov med biodiversitetsformål finder dog fortsat anvendelse for tilsagn givet i medfør heraf. Stk. 4. § 42, stk. 4 i bekendtgørelse nr. 538 af 2. maj 2019 om tilskud til skov med biodiversitetsformål finder fortsat anvendelse på ansøgninger indgivet for tidligere ansøgningsår."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse for tilsagn om tilskud til ikke-produktive investeringer i projekter og aktiviteter, der fremmer eller bevarer biodiversiteten og sikrer og fremmer levesteder for truede skovtilknyttede arter, på privatejede skovarealer med naturmæssigt værdifuld skov overvejende bevokset med hjemmehørende træarter omfattet af bilag 4. Stk. 2. Bekendtgørelsen finder endvidere anvendelse for tilsagn om tilskud til projekter og aktiviteter, der fremmer eller bevarer biodiversiteten og sikrer og fremmer levesteder for truede skovtilknyttede arter, på kommunalt ejede arealer med Natura 2000-skovområder.",
      "valid_from": "2020-04-28",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Tast selv-service: Miljø- og Fødevareministeriets Tast selv-service som tilgås via Landbrugsstyrelsens hjemmeside. 2) MiljøGIS: Miljø- og Fødevareministeriets data over natur og miljø på webkort, der tilgås via Landbrugsstyrelsens hjemmeside. 3) Habitatdirektivet: Rådets direktiv 92/43/EØF af 21. maj 1992 om bevaring af naturtyper samt vilde dyr og planter. 4) Fuglebeskyttelsesdirektivet: Rådets direktiv 79/409/EØF af 2. april 1979 om beskyttelse af vilde fugle. 5) Den danske Rødliste: Den danske Rødliste 2019. Aarhus Universitet, DCE – Nationalt Center for Miljø og Energi. www.redlist.au.dk. 6) Natura 2000 skovnaturtyper: Skovnaturtyper, jf. bilag 6, som kortlagt under Natura 2000 planer og omfattet af habitatdirektivet. Placeringen af Natura 2000 skovnaturtyper fremgår af MiljøGIS. 7) HNV-skov: Skov med Høj NaturVærdi som kortlagt af Københavns Universitet og Aarhus Universitet. Kort, der viser placering af HNV-skov kan tilgås via MiljøGIS. 8) Tilskudsår: Det kalenderår, som en udbetaling vedrører. 9) Stammediameter: Diameteren i brysthøjde, som måles 1,30 meter over jorden. 10) Tilstandsklasse: Naturkvaliteten af den enkelte kortlagte naturtype, som fremgår af MiljøGIS. 11) Projektareal: Et geografisk sammenhængende skovareal med samme ejer. 12) Naturmæssigt værdifuld skov: Skov hvor der er registreret særlige værdier ved nøglebiotopsregistrering, registrering efter skovlovens § 15, natur-kvalitetskortlægning, registrering af tilstedeværelse af særlige arter og deres habitater. 13) Biotopregistering: Registrering af biotoper foretaget af naturvidenskabeligt kvalificerede fagfolk.",
      "valid_from": "2020-04-28",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Landbrugsstyrelsen kan give tilsagn om tilskud til investeringer til følgende projekttyper på skovarealer med naturmæssigt værdifuld skov overvejende bevokset med hjemmehørende træarter omfattet af bilag 4, jf. dog §§ 6 og 7. 1) Forberedelse til skovgræsning, såfremt Landbrugsstyrelsen samtidig giver tilsagn om 5-årigt tilskud til skovgræsning, jf. § 4. 2) Etablering af naturlige vandstandsforhold, inklusiv teknisk forundersøgelse. 3) Rydning af uønsket opvækst som nævnt på bilag 5. Der kan gives tilsagn om tilskud til rydning af samme areal igen 5 år efter, at der sidst blev ydet tilskud til rydning. 4) Indsats i skove i form af forbedrende tiltag for arter omfattet af habitatdirektivets bilag IV, fuglebeskyttelsesdirektivet, eller arter optaget på den danske rødliste.",
      "valid_from": "2020-04-28",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Landbrugsstyrelsen kan give tilsagn om 5-årigt tilskud til aktiviteten skovgræsning på et skovareal med naturmæssigt værdifuld skov overvejende bevokset med hjemmehørende træarter omfattet af bilag 4, jf. dog §§ 6 og 7. Stk. 2. Skoven på skovgræsningsarealet skal drives som ved ekstensiv skovdrift, jf. § 5, stk. 1, nr. 1, dog uden foryngelse.",
      "valid_from": "2020-04-28",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Landbrugsstyrelsen kan give tilsagn om 20-årigt tilskud til følgende aktiviteter på et skovareal med naturmæssigt værdifuld skov overvejende bevokset med hjemmehørende træarter omfattet af bilag 4, jf. dog §§ 6 og 7. 1) Ekstensiv drift af skov. 2) Fastholdelse af etablerede naturlige vandstandsforhold, såfremt Landbrugsstyrelsen samtidig giver tilsagn om tilskud til etablering af naturlige vandstandsforhold, jf. § 3, stk. 1, nr. 2. 3) Bevaring af træer til naturligt henfald. Stk. 2. Tilsagn om tilskud til ekstensiv skovdrift efter stk.1, nr. 1, kan ikke kombineres med tilsagn om tilskud til skovgræsning efter § 4. Stk. 3. Landbrugsstyrelsen kan i forbindelse med tilsagn om tilskud til ekstensiv skovdrift fastsætte vilkår om anvendelse af mindre afdrifter, bevaring af træer til naturligt henfald og gentilplantning, hvis det ikke er muligt at forynge en konkret bevoksning i en naturlig foryngelse på projektarealet. Stk. 4. Landbrugsstyrelsen kan i forbindelse med tilsagn om tilskud til ekstensiv skovdrift fastsætte vilkår om foryngelse via stævning, hvis en bevoksning er egnet til stævning og vil have naturmæssig gavn af den.",
      "valid_from": "2020-04-28",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Landbrugsstyrelsen kan ikke give tilsagn om tilskud såfremt de tilskudsberettigede projektudgifter eller aktiviteter angår et beløb, som er mindre end 10.000 kr. Stk. 2. Tilsagn om tilskud til skovgræsning jf. § 4, og ekstensiv skovdrift, jf. § 5, stk. 1, nr. 1, kan ikke kombineres.",
      "valid_from": "2020-04-28",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Landbrugsstyrelsen kan ikke give tilsagn om tilskud til investeringer på arealer, hvor ejeren har indgået driftsoverenskomst med en offentlig myndighed eller modtager driftstilskud fra en offentlig myndighed, jf. dog stk. 2. Stk. 2. Der kan dog gives tilsagn om tilskud til projekter efter § 3, samt skovgræsning efter § 4, på arealer, hvor der allerede er givet tilsagn om tilskud til urørt skov efter bekendtgørelse om tilskud til privat urørt skov. Ligeledes kan der gives tilsagn om tilskud til indsatser på arealer med fredskovspligtigt egekrat efter lovens § 72 efter reglerne i lovens §§ 9, 26 og 27. Stk. 3. Landbrugsstyrelsen kan ikke give tilsagn om tilskud til projekter om rydning af uønsket opvækst, jf. § 3, stk. 1, nr. 3, til at bekæmpe arter, som ejer i forvejen er forpligtet til at bekæmpe, eller til arealer, hvor ejer i forvejen har pligt til at rydde opvækst. Stk. 4. Landbrugsstyrelsen kan ikke give tilsagn om tilskud til projekter eller aktiviteter, der ikke fremmer eller bevarer biodiversiteten og sikrer og fremmer levesteder for truede skovtilknyttede arter, jf. § 1.",
      "valid_from": "2020-04-28",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Det ansøgte projekt eller den ansøgte aktivitet må ikke påbegyndes, inden Landbrugsstyrelsen har givet tilsagn om tilskud til projektet eller aktiviteten. Stk. 2. Endvidere må projekter om etablering af naturlige vandstandsforhold efter § 3, stk. 1, nr. 2, og projekter om bevaring af træer til naturligt henfald efter § 5, stk. 1, nr. 3, ikke påbegyndes, før Miljøstyrelsen har truffet afgørelse om fredskovspligt for projektarealet efter lovens § 4.",
      "valid_from": "2020-04-28",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Alle ansøgninger skal overholde kravene til projekt eller aktivitet i bilag 2, punkt A. Stk. 2. Forberedelse af skovgræsning, jf. § 3, stk. 1, nr. 1, skal opfylde kravene til projektet, jf. bilag 2, punkt B. Stk. 3. Etablering af naturlige vandstandsforhold, jf. § 3, stk. 1, nr. 2, skal opfylde kravene til projektet, jf. bilag 2, punkt C. Stk. 4. Rydning af uønsket opvækst som nævnt i bilag 5, jf. § 3, stk. 1, nr. 3, skal opfylde kravene til projektet, jf. bilag 2, punkt D. Stk. 5. Indsats i skove i form af forbedrende tiltag for arter omfattet af habitatdirektivets bilag IV, fuglebeskyttelsesdirektivet, eller arter optaget på den danske rødliste, jf. § 3, stk. 1, nr. 4, skal opfylde kravene til projektet, jf. bilag 2, punkt E. Stk. 6. Bevaring af træer til naturligt henfald på et skovareal med naturmæssigt værdifuld skov overvejende bevokset med hjemmehørende træarter omfattet af bilag 4, jf. § 5, stk. 1, nr. 3, skal opfylde kravene nævnt på bilag 2, punkt F.",
      "valid_from": "2020-04-28",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Landbrugsstyrelsen kan i særlige tilfælde dispensere fra kravene i § 9, såfremt det er nødvendigt i forhold til sikkerhed eller sundhed for mennesker, husdyr eller bebyggelse, samt ved bekæmpelse af invasive arter.",
      "valid_from": "2020-04-28",
      "valid_to": null
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Tilsagn om tilskud kan gives til private ejere af skovarealer med naturmæssig værdifuld skov overvejende bevokset med hjemmehørende træarter omfattet af bilag 4, jf. dog stk. 2. Stk. 2. Tilsagn om tilskud kan endvidere også gives til kommunale ejere af skovarealer i Natura 2000-områder.",
      "valid_from": "2020-04-28",
      "valid_to": null
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Ansøgning om tilsagn om tilskud til skov med biodiversitetsformål skal være modtaget i Landbrugsstyrelsen i perioden fra den 1. maj til den 31. juli 2020. Stk. 2. Der skal indgives en ansøgning for hvert projektareal.",
      "valid_from": "2020-04-28",
      "valid_to": null
    },
    {
      "provision_ref": "2:13",
      "chapter": "2",
      "section": "13",
      "content": "§ 13. Ansøgning om tilsagn om tilskud til forberedelse til skovgræsning og tilsagn om 5-årigt tilskud til skovgræsning med husdyr, jf. § 3, stk. 1, nr.1, og § 4, skal vedlægges dokumentationen nævnt i bilag 1, punkt a og b. Stk. 2. Ansøgning om tilsagn om tilskud til etablering af naturlige vandstandsforhold, jf. § 3, stk. 1, nr. 2, skal vedlægges dokumentationen nævnt i bilag 1, punkt a og c. Stk. 3. Ansøgning om tilsagn om tilskud til rydning af uønsket opvækst som nævnt på bilag 5, jf. § 3, stk. 1, nr. 3, skal vedlægges dokumentationen nævnt i bilag 1, punkt a og d. Stk. 4. Ansøgning om tilsagn om tilskud til indsats i skove i form af forbedrende tiltag for arter omfattet af habitatdirektivet, bilag IV, jf. § 3, stk. 1, nr. 4, skal vedlægges dokumentationen nævnt i bilag 1, punkt a og e. Stk. 5. Ansøgning om tilsagn om 5-årigt tilskud til skovgræsning med husdyr, jf. § 4, skal vedlægges dokumentationen nævnt i bilag 1, punkt a. Stk. 6. Ansøgning om tilsagn om 20-årigt tilskud til ekstensiv drift af skov, jf. § 5, stk. 1, nr. 1, skal vedlægges dokumentationen nævnt i bilag 1, punkt a. Stk. 7. Ansøgning om tilsagn om 20-årigt tilskud til fastholdelse af etablerede naturlige vandstandsforhold, jf. § 5, stk. 1, nr. 2, skal vedlægges dokumentationen nævnt i bilag 1, punkt a. Stk. 8. Ansøgning om tilsagn om 20-årigt tilskud til bevaring af træer til naturligt henfald, jf. § 5, stk. 1, nr. 3, skal vedlægges dokumentationen nævnt i bilag 1, punkt a og f. Stk. 9. Ved ansøgning efter stk. 1-4 skal der indsendes to direkte sammenlignelige tilbud for udgifter over 50.000 kr. Tilbud er direkte sammenlignelige, når de enkelte poster fremgår af tilbuddene, og disse er afgivet af uafhængige leverandører med forskellige CVR-numre. Tilbuddene skal omfatte sammenlignelige varer eller tjenesteydelser. Landbrugsstyrelsen kan dispensere fra kravet om direkte sammenlignelige tilbud i 1. pkt., hvis der alene findes én leverandør af den konkrete vare eller tjenesteydelse. Ansøgers begrundelse for kun at vedlægge et tilbud skal fremgå af ansøgningen.",
      "valid_from": "2020-04-28",
      "valid_to": null
    },
    {
      "provision_ref": "2:14",
      "chapter": "2",
      "section": "14",
      "content": "§ 14. Landbrugsstyrelsen træffer afgørelse om helt eller delvist afslag på en ansøgning, hvis 1) de påkrævede oplysninger i ansøgningen, jf. § 13, ikke er afgivet, 2) ansøgningen ikke er tilstrækkeligt oplyst, 3) projektet eller aktiviteten ikke opfylder kravene til et sådant, jf. § 9, 4) de bevillingsmæssige rammer er opbrugt, eller 5) ansøger har givet urigtige eller vildledende oplysninger eller har fortiet oplysninger af betydning for sagens afgørelse. Stk. 2. Ved ansøgning om tilsagn om tilskud efter § 3, træffer Landbrugsstyrelsen afgørelse om afslag, hvis de ansøgte udgifter ikke er tilskudsberettigede, jf. § 20. Der træffes ligeledes afgørelse om afslag på ansøgning om tilsagn om tilskud efter § 3, hvis de anslåede tilskudsberettigede udgifter ikke svarer til markedsprisen for den pågældende vare eller tjenesteydelse sammenholdt med projektbeskrivelsen og omfanget og arten af varen eller tjenesteydelsen.",
      "valid_from": "2020-04-28",
      "valid_to": null
    },
    {
      "provision_ref": "2:15",
      "chapter": "2",
      "section": "15",
      "content": "§ 15. Landbrugsstyrelsen træffer afgørelse om tilsagn eller afslag på ansøgning om tilskud på grundlag af prioritering inden for de bevillingsmæssige rammer. Stk. 2. Ansøgninger om tilskud til skov med biodiversitetsformål prioriteres efter pointsystemet i bilag 7 således, at projekter og aktiviteter med højere pointscore går forud for projekter og aktiviteter med lavere pointscore. Stk. 3. Ved pointlighed mellem to eller flere ansøgninger prioriteres projekter og aktiviteter på fredskovsarealer forud for projekter og aktiviteter på ikke-fredskovsarealer. I tilfælde af fortsat lighed prioriteres projekter og aktiviteter med størst andel naturmæssigt værdifuld skov på projektarealet forud for projekter og aktiviteter med mindre andel naturmæssigt værdifuld skov på projektarealet. I tilfælde af fortsat lighed prioriteres projekter og aktiviteter således, at større projektarealer går forud for mindre projektarealer. Stk. 4. Hvis der efter den foretagne prioritering i henhold til stk. 2 og 3, fortsat er lighed mellem ansøgninger, bliver de resterende ansøgninger udvalgt på baggrund af en lodtrækning.",
      "valid_from": "2020-04-28",
      "valid_to": null
    },
    {
      "provision_ref": "2:16",
      "chapter": "2",
      "section": "16",
      "content": "§ 16. Landbrugsstyrelsen tinglyser en servitut om naturlige vandstandsforhold, jf. § 3, nr. 2, og om bevaring af træer til naturligt henfald, jf. § 5, stk. 1, nr. 3, på ejendomme indenfor projektarealet. Landbrugsstyrelsen afholder udgifter til tinglysning. Stk. 2. Servitutter om naturlige vandstandsforhold skal indeholde følgende: 1) Projektarealet skal permanent henligge som område med naturlige vandstandsforhold i overensstemmelse med tilsagnet. 2) Tilsagnet tinglyses med servitutten. Stk. 3. Servitutter om bevaring af træer til naturligt henfald skal indeholde følgende: 1) Tilsagn tinglyses med servitutten. Servitut kan aflyses, når alle træerne er helt nedbrudte og ikke længere kan erkendes. 2) GPS-positionerne for de udpegede træer til naturligt henfald skal medtages i tinglysningen.",
      "valid_from": "2020-04-28",
      "valid_to": null
    },
    {
      "provision_ref": "3:17",
      "chapter": "3",
      "section": "17",
      "content": "§ 17. Tilsagn om tilskud til projekter, jf. § 3, og aktiviteter, jf. §§ 4 og 5, er betinget af, at 1) projektet eller aktiviteten ikke påbegyndes, før tilsagnshaver har opnået tilsagn om tilskud, 2) tilsagnshaver er ansvarlig for, at projektet eller aktiviteten gennemføres, 3) tilsagnshaver ejer investeringerne i projektet eller aktiviteten, 4) tilsagnshaver sikrer, at kontrolmyndigheden har adgang til projektet og det fysiske projektmateriale i forbindelse med kontrol, og 5) tilsagnshaver opnår de nødvendige tilladelser fra offentlige myndigheder inden udbetaling kan finde sted. Stk. 2. Tilsagn om tilskud til aktiviteter efter §§ 4 og 5 er betinget af, at tilsagnshaver indsender første udbetalingsanmodning senest 3 år efter tilsagnet er givet. For tilsagn, hvori der også indgår projekter efter § 3, skal første udbetalingsanmodning indsendes senest året efter afslutning af projektet. Stk. 3. Tilsagn om tilskud til etablering til naturlige vandstandsforhold, jf. § 3 nr. 2, og tilsagn om tilskud til bevaring af træer til naturligt henfald, jf. § 5, stk. 1, nr. 3, er betinget af, at tilsagnshaver underskriver servitut, jf. § 16. Tilsagnshaver skal underskrive servitutten senest ved indsendelse af udbetalingsanmodning. Stk. 4. Tilsagn om tilskud til bevaring af træer til naturligt henfald, jf. § 5, stk. 1, nr. 3, er betinget af, at tilsagnshaver ved anmodning om første udbetaling, indsender de registrerede GPS-positioner for de udpegede træer. Af registreringen skal det fremgå, hvilke træerne der forventes at blive skadet forsætligt.",
      "valid_from": "2020-04-28",
      "valid_to": null
    },
    {
      "provision_ref": "3:18",
      "chapter": "3",
      "section": "18",
      "content": "§ 18. Tilsagnshaver med tilsagn efter § 3 er forpligtet til, at 1) gennemføre projektet i overensstemmelse med tilsagnet, 2) informere om den offentlige medfinansiering af projektet, herunder skilte, jf. bilag III i Kommissionens gennemførelsesforordning (EU) nr. 808/2014 af 17. juli 2014, 3) afslutte projektet senest den dato, der er anført i tilsagnet, jf. dog § 25, 4) etablere projektet på tilsagnshavers eget areal, 5) sende udbetalingsanmodning rettidigt til Landbrugsstyrelsen, jf. § 28, stk. 3, 6) holde udbetalingsanmodning med tilhørende regnskabsbilag tilgængelig i mindst 5 år og seks måneder regnet fra datoen for slutudbetaling af tilskud, og 7) sørge for, at projekter omfattet af § 3, stk. 1, nr. 1, 3 og 4, ikke udsættes for væsentlig ændring, der berører dets art, mål eller gennemførelsesvilkår i 5 år fra datoen for slutudbetaling.",
      "valid_from": "2020-04-28",
      "valid_to": null
    },
    {
      "provision_ref": "3:19",
      "chapter": "3",
      "section": "19",
      "content": "§ 19. Tilsagnshaver med tilsagn efter §§ 4-5 er forpligtet til, at 1) gennemføre aktiviteten i overensstemmelse med tilsagnet, 2) informere om den offentlige medfinansiering af projektet, herunder skilte, jf. bilag III i Kommissionens gennemførelsesforordning (EU) nr. 808/2014 af 17. juli 2014, 3) etablere aktiviteten på tilsagnshavers eget areal, 4) holde regnskabsbilag tilgængelige i mindst 5 år regnet fra udbetaling af tilskud, 5) opfylde forpligtelserne til aktiviteter jf. bilag 3, og 6) indsende udbetalingsanmodning rettidigt jf. §§ 17 og 29 .",
      "valid_from": "2020-04-28",
      "valid_to": null
    },
    {
      "provision_ref": "4:20",
      "chapter": "4",
      "section": "20",
      "content": "§ 20. Der kan opnås tilskud til projektudgifter, som er nødvendige og direkte relaterede til projekter efter § 3. Det kan være udgifter til følgende: 1) Anlægsudgifter. 2) Udgifter til køb af materialer. 3) Udgifter til eksterne konsulenter, dog højest 10 pct. af de øvrige tilskudsberettigede udgifter og til en timepris på maksimalt 1.200 kr. Konsulentens udgifter til rejser, kørsel, fortæring og repræsentation skal være indeholdt i timeprisen. 4) Løn til tilsagnshavers personale, der er beskæftiget med projektet, tillagt 15 pct. overhead, jf. dog stk. 2. Stk. 2. Udgifter til løn til tilsagnshavers personale, der er beskæftiget med projektet, er kun tilskudsberettigede, hvis udgifterne ikke normalt finansieres af offentlige institutioner, offentlige virksomheder eller kommunale fællesskaber, og hvis udgifterne kan dokumenteres. Stk. 3. Landbrugsstyrelsen kan godkende andre projektudgifter, end de udgifter, der er nævnt i stk. 1, forudsat at Landbrugsstyrelsen vurderer, de er af væsentlig betydning for gennemførelse af projektet. Stk. 4. For udgifter over 50.000 kr. beregnes tilskuddet alene ud fra det billigste tilbud på baggrund af to direkte sammenlignelige tilbud, jf. § 13, stk. 9.",
      "valid_from": "2020-04-28",
      "valid_to": null
    },
    {
      "provision_ref": "4:21",
      "chapter": "4",
      "section": "21",
      "content": "§ 21. Der kan ikke opnås tilsagn om tilskud til følgende udgifter til projekter efter § 3: 1) Udgifter, hvortil der gives andre EU-tilskud. 2) Udgifter, hvortil der er modtaget tilskud fra anden offentlig myndighed. 3) Udgifter til køb af brugt udstyr og materiel. 4) Udgifter til leje og leasing af udstyr og materiel. 5) Udgifter til reparation af udstyr. 6) Udgifter til moms, medmindre denne endeligt bæres af tilsagnshaver, jf. artikel 69, stk. 3, litra c, i forordning nr. 1303/2013. 7) Finansierings- og pengeinstitutomkostninger, jf. artikel 69, stk. 3, litra a, i forordning nr. 1303/2013. 8) Advokat- og revisionsomkostninger. 9) Udgifter i form af naturalydelser, som omhandlet i artikel 69, i forordning nr. 1303/2013. 10) Udgifter vedrørende projekter, som tilsagnshaver eller en ejer af arealer i projektet er forpligtet til at gennemføre i medfør af anden lovgivning. 11) Udgifter, som tilsagnshaver har afholdt, inden Landbrugsstyrelsen har givet tilsagn om tilskud jf. § 8. 12) Udgifter til simple genanskaffelser. 13) Ordinære driftsomkostninger. 14) Udgifter, der ikke er specificerede i budgettet. 15) Udgifter til at varetage sædvanlige myndighedsopgaver. 16) Udgifter til eget arbejde. 17) Udgifter til forskning og teknologisk udvikling. 18) Udgifter til køb af dyr. 19) Udgifter til køb af maskiner. 20) Udgifter til markedsføring. 21) Udgifter til køb af køretøjer. 22) Udgifter til vedligeholdelse af tilsagnsareal.",
      "valid_from": "2020-04-28",
      "valid_to": null
    },
    {
      "provision_ref": "4:22",
      "chapter": "4",
      "section": "22",
      "content": "§ 22. Landbrugsstyrelsen kan yde tilskud til 100 pct. af de tilskudsberettigede projektudgifter, jf. § 20, til projekter omfattet af § 3, jf. dog stk. 2. Stk. 2. Der kan dog maksimalt ydes tilskud på 30 kr. pr. meter ved opsætning af hegn inklusiv hegnspassager, drikkevandsforsyning, rydning af opvækst, knusning af stød og eventuelle spændingsforstærkere til forberedelse til skovgræsning jf. § 3, stk. 1, nr. 1.",
      "valid_from": "2020-04-28",
      "valid_to": null
    },
    {
      "provision_ref": "4:23",
      "chapter": "4",
      "section": "23",
      "content": "§ 23. Landbrugsstyrelsen kan yde tilskud efter følgende tilskudssatser: 1) Til skovgræsning, jf. § 4, ydes et 5-årigt tilskud på 1.480 kr. pr. ha pr. år. 2) Til ekstensiv skovdrift, jf. § 5, stk. 1, nr. 1, ydes et 20-årigt tilskud for: a) 800 kr. pr. ha pr. år for bøg og eg over 100 år. b) 450 kr. pr. ha pr. år for bøg og eg under 100 år samt øvrig skov. 3) Til bevarelse af træer til naturligt henfald, jf. § 5, stk. 1, nr. 3, ydes et 20-årigt tilskud for: a) 35 kr. pr. træ pr. år ved en stammediameter på 25-50 cm. b) 65 kr. pr. træ pr. år ved en stammediameter på 51-75 cm. c) 95 kr. pr. træ pr. år ved en stammediameter på over 75 cm, undtagen egetræer. d) 125 kr. pr. træ pr. år for egetræer med en stammediameter på over 75 cm. 4) Til fastholdelse af naturlige vandstandsforhold, jf. § 5, stk. 1, nr. 2, ydes et 20-årigt tilskud på 300 kr. pr. ha pr. år. Stk. 2. Der kan ikke opnås tilsagn om tilskud til udgifter, hvortil der gives andre EU-tilskud eller hvortil der er modtaget tilskud fra anden offentlig myndighed.",
      "valid_from": "2020-04-28",
      "valid_to": null
    },
    {
      "provision_ref": "5:24",
      "chapter": "5",
      "section": "24",
      "content": "§ 24. Landbrugsstyrelsen kan efter ansøgning godkende ændringer af et projekt, jf. § 3, såfremt ændringen er i overensstemmelse med kravene til projektet, jf. § 9, og projektet ville være blevet prioriteret på ansøgningstidspunktet, jf. § 15. Stk. 2. Ansøgning om ændring af et projekt skal godkendes af Landbrugsstyrelsen, inden ændringen må sættes i gang.",
      "valid_from": "2020-04-28",
      "valid_to": null
    },
    {
      "provision_ref": "5:25",
      "chapter": "5",
      "section": "25",
      "content": "§ 25. Ansøgning om ændring af et projekt, jf. § 3, skal være modtaget i Landbrugsstyrelsen senest to måneder før den dato, hvor projektet senest skal være afsluttet. Stk. 2. Ansøgning om forlængelse af projektperioden skal dog være modtaget i Landbrugsstyrelsen senest 10 dage før den dato, hvor projektet senest skal være afsluttet. Stk. 3. Ændring af projektets slutdato kan godkendes af Landbrugsstyrelsen, dog ikke ud over den 31. december 2023. Stk. 4. Tilsagnsbeløbet kan ikke forhøjes i forbindelse med ændring af et projekt. Stk. 5. Ansøgning om ændringer af projektet skal vedlægges opdateret kortgrundlag og præcise oplysninger om den påtænkte ændring.",
      "valid_from": "2020-04-28",
      "valid_to": null
    },
    {
      "provision_ref": "5:26",
      "chapter": "5",
      "section": "26",
      "content": "§ 26. Landbrugsstyrelsen kan i ganske særlige tilfælde godkende ændringer af en aktivitet efter §§ 4 og 5, såfremt ændringen er i overensstemmelse med kravene til aktiviteten i bilag 2. Stk. 2. Ansøgning om ændring af en aktivitet skal godkendes af Landbrugsstyrelsen, inden ændringen må sættes i gang. Stk. 3. Tilsagnsbeløbet kan ikke forhøjes i forbindelse med ændring af aktiviteten.",
      "valid_from": "2020-04-28",
      "valid_to": null
    },
    {
      "provision_ref": "5:27",
      "chapter": "5",
      "section": "27",
      "content": "§ 27. Landbrugsstyrelsen kan efter ansøgning tillade, at tilsagn om tilskud i forbindelse med ejerskifte overdrages til en anden, der ifølge § 11 kan være tilsagnshaver. Ansøgning om overdragelse af et tilsagn skal godkendes af Landbrugsstyrelsen, inden overdragelse af projektet kan finde sted. Stk. 2. Den, der får overdraget tilsagnet, overtager alle rettigheder og forpligtelser efter tilsagnet. Stk. 3. Ansøgning efter stk. 1 skal indgives på et særligt skema, der kan findes på Landbrugsstyrelsens hjemmeside.",
      "valid_from": "2020-04-28",
      "valid_to": null
    },
    {
      "provision_ref": "6:28",
      "chapter": "6",
      "section": "28",
      "content": "§ 28. Udbetaling af tilskud til projekter efter § 3 sker på baggrund af tilsagnshavers opgørelse over betalte og dokumenterede tilskudsberettigede udgifter. Tilskuddet udbetales i én samlet udbetaling. Stk. 2. Anmodning om udbetaling af tilskud skal vedlægges: 1) Udbetalingsskemaet, hvor de påkrævede oplysninger er afgivet. 2) Eventuelle nødvendige tilladelser og dispensationer til projektet fra offentlige myndigheder. 3) Alle udgiftsbilag. 4) Eventuelle opdaterede kortbilag over projektarealet. Stk. 3. Anmodning om udbetaling skal være modtaget i Landbrugsstyrelsen senest tre måneder efter den dato, hvor projektet senest skal være afsluttet. Stk. 4. Alle udgifter skal være afholdt og betalt af tilsagnshaver senest på tidspunktet, hvor udbetalingsanmodningen indsendes. Stk. 5. Tilskuddet udbetales i én samlet udbetaling.",
      "valid_from": "2020-04-28",
      "valid_to": null
    },
    {
      "provision_ref": "6:29",
      "chapter": "6",
      "section": "29",
      "content": "§ 29. Anmodning om udbetaling af tilskud til aktiviteter efter §§ 4 og 5 skal indgives på et særligt skema, Fællesskema, der indgives efter bestemmelserne i den til enhver tid gældende bekendtgørelse om markblok, elektronisk fællesskema og elektroniske tilsagnsskemaer. Stk. 2. Tilskud efter §§ 4 og 5 for et tilskudsår udbetales efter udløbet af tilskudsåret i én samlet udbetaling.",
      "valid_from": "2020-04-28",
      "valid_to": null
    },
    {
      "provision_ref": "6:30",
      "chapter": "6",
      "section": "30",
      "content": "§ 30. Landbrugsstyrelsen overfører tilskud til tilsagnshavers NemKonto.",
      "valid_from": "2020-04-28",
      "valid_to": null
    },
    {
      "provision_ref": "7:31",
      "chapter": "7",
      "section": "31",
      "content": "§ 31. Landbrugsstyrelsen træffer afgørelse om bortfald af tilsagn og tilbagebetaling af tilskud, hvis 1) tilsagnshaver har givet urigtige eller vildledende oplysninger eller har fortiet oplysninger af betydning for sagens afgørelse, 2) tilsagnshaver tilsidesætter sine pligter efter lovens § 50, § 56, stk. 2, eller § 59, 3) hele projektet eller væsentlige dele af projektet ikke gennemføres i overensstemmelse med tilsagnet, jf. dog §§ 32 og 36, eller 4) et eller flere kriterier for støtteberettigelse i § 17 ikke er opfyldt.",
      "valid_from": "2020-04-28",
      "valid_to": null
    },
    {
      "provision_ref": "7:32",
      "chapter": "7",
      "section": "32",
      "content": "§ 32. Landbrugsstyrelsen træffer afgørelse om en forholdsmæssig nedsættelse af tilskuddet ved manglende opfyldelse af en forpligtelse, jf. § 18, jf. dog §§ 33-35. Stk. 2. Stk. 1, finder kun anvendelse for overtrædelser, hvor projektet efter Landbrugsstyrelsens vurdering forsat lever op til kravene til projektet, jf. § 9. Hvis projektet efter Landbrugsstyrelsens vurdering fortsat ikke lever op til kravene til projektet, jf. § 9, træffer Landbrugsstyrelsen afgørelse om, at tilsagnet bortfalder.",
      "valid_from": "2020-04-28",
      "valid_to": null
    },
    {
      "provision_ref": "7:33",
      "chapter": "7",
      "section": "33",
      "content": "§ 33. Landbrugsstyrelsen træffer afgørelse om nedsættelse af tilskuddet som følger, hvis projektet, jf. § 3, afsluttes senere end datoen angivet i tilsagnet: 1) 0-30 kalenderdage for sen afslutning af projektet medfører 5 pct. nedsættelse. 2) 31-60 kalenderdage for sen afslutning af projektet medfører 10 pct. nedsættelse. 3) 61-90 kalenderdage for sen afslutning af projektet medfører 15 pct. nedsættelse. 4) Mere end 90 kalenderdage for sen afslutning af projektet medfører bortfald af tilsagn. Stk. 2. Landbrugsstyrelsen træffer afgørelsen om nedsættelse af udbetalingen med 1 pct. pr. kalenderdag ved for sent modtaget anmodning om udbetaling, jf. § 28, stk. 3, til og med den 20. kalenderdag. Stk. 3. Ved en forsinkelse på mere end 20 kalenderdage træffer Landbrugsstyrelsen afgørelsen om 100 pct. nedsættelse af udbetalingen og bortfald af tilsagn, herunder også tilsagn efter § 4 og § 5, stk. 1, nr. 2. Stk. 4. Finder både stk. 1, nr. 4, og stk. 2 eller 3, anvendelse, sanktioneres i henhold til stk. 1, nr. 4.",
      "valid_from": "2020-04-28",
      "valid_to": null
    },
    {
      "provision_ref": "7:34",
      "chapter": "7",
      "section": "34",
      "content": "§ 34. Landbrugsstyrelsen træffer afgørelse om en proportionel nedsættelse af den samlede værdi af de tilskudsberettigede udgifter, der skulle have været i udbud, såfremt hele projektet eller dele af projektet er omfattet af lov om indhentning af tilbud i bygge- og anlægssektoren, og denne ikke er overholdt.",
      "valid_from": "2020-04-28",
      "valid_to": null
    },
    {
      "provision_ref": "7:35",
      "chapter": "7",
      "section": "35",
      "content": "§ 35. Landbrugsstyrelsen kræver tilskuddet delvist tilbagebetalt, hvis projektet ikke opretholdes i 5 år fra datoen for slutudbetaling. jf. § 18, nr. 6,. Der anvendes følgende procentsatser: 1) Hvis projektet kun er opretholdt i 0-18 måneder kræves 80 pct. af tilskuddet tilbagebetalt. 2) Hvis projektet kun er opretholdt i 19-36 måneder kræves 40 pct. af tilskuddet tilbagebetalt. 3) Hvis projektet kun er opretholdt i 37-60 måneder kræves 20 pct. af tilskuddet tilbagebetalt.",
      "valid_from": "2020-04-28",
      "valid_to": null
    },
    {
      "provision_ref": "7:36",
      "chapter": "7",
      "section": "36",
      "content": "§ 36. Landbrugsstyrelsen træffer afgørelse om nedsættelse af tilskuddet eller bortfald af tilsagn ved manglende opfyldelse af en forpligtelse, jf. § 19. Træffer Landbrugsstyrelsen afgørelse om bortfald af tilsagn, kan der ligeledes træffes afgørelse om tilbagebetaling af tilskud.",
      "valid_from": "2020-04-28",
      "valid_to": null
    },
    {
      "provision_ref": "7:37",
      "chapter": "7",
      "section": "37",
      "content": "§ 37. Ved for sen indsendelse af anmodning om udbetaling, jf. §§ 19 og 29, bortfalder tilskuddet for det pågældende tilskudsår. Ved gentagne forsinkelser kan Landbrugsstyrelsen træffe afgørelse om bortfald af tilsagn.",
      "valid_from": "2020-04-28",
      "valid_to": null
    },
    {
      "provision_ref": "7:38",
      "chapter": "7",
      "section": "38",
      "content": "§ 38. Landbrugsstyrelsen træffer afgørelse om nedsættelse af den samlede værdi af de tilskudsberettigede udgifter, hvis der konstateres manglende overholdelse af skiltning, jf. § 18, stk. 1, og § 19, nr. 2, og som beskrevet i bilag III i Kommissionens Gennemførelsesforordning (EU) nr. 808/2014 af 17. juli 2014. Beløbet, der nedsættes med, udgør 1. pct., men kan dog maksimalt udgøre 50.000 kr.",
      "valid_from": "2020-04-28",
      "valid_to": null
    },
    {
      "provision_ref": "8:39",
      "chapter": "8",
      "section": "39",
      "content": "§ 39. Ansøgninger om tilsagn om tilskud skal indgives til Landbrugsstyrelsen via et særligt skema på Landbrugsstyrelsens hjemmeside. Stk. 2. Anmodning om udbetaling af tilskud til projekter, jf. § 3, skal indsendes via e-mail. Stk. 3. Anmodning om udbetaling af tilskud til aktiviteter, jf. §§ 4 og 5, skal indgives via Tast selvservice, jf. § 29. Stk. 4. Ansøgninger om projektændringer og om overdragelser skal indsendes via e-mail. Stk. 5. Al øvrig skriftlig kommunikation skal ske via e-mail. Stk. 6. Ansøgere, der er bosat uden for Danmark, er undtaget fra kravet om digital ansøgning.",
      "valid_from": "2020-04-28",
      "valid_to": null
    },
    {
      "provision_ref": "8:40",
      "chapter": "8",
      "section": "40",
      "content": "§ 40. Landbrugsstyrelsen forestår den fysiske og administrative kontrol af projekter og aktiviteter, der modtager tilskud.",
      "valid_from": "2020-04-28",
      "valid_to": null
    },
    {
      "provision_ref": "8:41",
      "chapter": "8",
      "section": "41",
      "content": "§ 41. Afgørelser efter denne bekendtgørelse kan påklages til Miljø- og Fødevareklagenævnet efter reglerne i lovens § 62 og § 63. Klagen skal indgives skriftligt til Landbrugsstyrelsen og skal være indgivet senest 4 uger fra den dag, afgørelsen er meddelt.",
      "valid_from": "2020-04-28",
      "valid_to": null
    },
    {
      "provision_ref": "9:42",
      "chapter": "9",
      "section": "42",
      "content": "§ 42. Bekendtgørelsen træder i kraft den 30. april 2020. Stk. 2. Bekendtgørelse nr. 538 af 2. maj 2019 om tilskud til skov med biodiversitetsformål ophæves, jf. dog stk. 3 og 4. Stk. 3. Bekendtgørelse nr. 538 af 2. maj 2019 om tilskud til skov med biodiversitetsformål finder dog fortsat anvendelse for tilsagn givet i medfør heraf. Stk. 4. § 42, stk. 4 i bekendtgørelse nr. 538 af 2. maj 2019 om tilskud til skov med biodiversitetsformål finder fortsat anvendelse på ansøgninger indgivet for tidligere ansøgningsår.",
      "valid_from": "2020-04-28",
      "valid_to": null
    }
  ],
  "definitions": []
}
