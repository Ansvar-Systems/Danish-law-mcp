{
  "id": "2025:750",
  "type": "statute",
  "title": "Lov om ændring af minimumsbeskatningsloven, selskabsskatteloven, skattekontrolloven og forskellige andre love (Tilpasning til OECD’s administrative retningslinjer om minimumsbeskatningsreglerne, lempelse af reglerne om transfer pricing-dokumentation, aflønning af kvalificerede distributører i visse lande og justering af reglerne om omkvalifikation af transparente enheder, begrænset skattepligt af renter, indeholdelse af renteskat og royaltyskat, international sambeskatning og oplysningspligt m.v.)",
  "short_name": "LOV Æ#LOKDOK02",
  "status": "in_force",
  "issued_date": "2025-06-20",
  "url": "https://www.retsinformation.dk/eli/lta/2025/750/xml",
  "description": "Retsinformation source. DocumentId=AN016828; AccessionNumber=A20250075030; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "2B",
      "section": "2B",
      "content": "§ 2 B. Er priser fastsat i overensstemmelse med den simplificerede og forenklede tilgang for kvalificerede distributionstransaktioner i et land anført i stk. 3, som tillader anvendelse af tilgangen ved fastlæggelse af priser og vilkår for handelsmæssige eller økonomiske transaktioner som omhandlet i § 2, stk. 1, på kvalificerede distributionstransaktioner, anses priserne for at være i overensstemmelse med § 2. Stk. 2. Kvalificerede distributionstransaktioner kan kun omfattes af stk. 1, hvis følgende betingelser er opfyldt: 1) Den kvalificerede distributionstransaktion skal indeholde økonomisk relevante karakteristika, som medfører, at prisen pålideligt kan fastsættes ved hjælp af en prisfastsættelsesmetode, der kun tester distributøren. 2) Distributørens årlige driftsomkostninger udgør mindst 3 pct. og højst 20 pct. af distributørens årlige nettoomsætning. Den øvre grænse i 1. pkt. sættes dog til en højere procentsats, hvis det land, hvor distributionsaktiviteterne udøves, anvender en højere procentsats, idet den øvre grænse dog ikke kan overstige 30 pct. 3) Distributionsaktiviteten vedrører ikke distribution af ikkematerielle aktiver eller serviceydelser eller markedsføring, handel eller distribution af råvarer. 4) Distributøren udfører ikke andre typer af aktiviteter. Dette gælder dog ikke, hvis den kvalificerede distributionsaktivitet kan vurderes og prisen pålideligt fastsættes uafhængigt af den øvrige aktivitet. Fastsættes prisen for den kvalificerede distributionsaktivitet efter 2. pkt., foretages beregningen i nr. 2 på baggrund af driftsomkostningerne og nettoomsætningen vedrørende den kvalificerede distributionsaktivitet. 5) Prisen kan ikke fastsættes mere pålideligt ved sammenligning med priser i transaktioner mellem uafhængige parter, der involverer den ene af parterne i den kontrollerede transaktion. Stk. 3. Stk. 1 kan finde anvendelse på følgende lande, hvis landet har valgt, at den simplificerede og forenklede tilgang for kvalificerede distributionstransaktioner kan anvendes i det pågældende land: 1) Argentina. 2) Armenien. 3) Aserbajdsjan. 4) Brasilien. 5) Egypten. 6) Filippinerne. 7) Georgien. 8) Jamaica. 9) Kenya. 10) Malaysia. 11) Marokko. 12) Mexico. 13) Montenegro. 14) Nordmakedonien. 15) Pakistan. 16) Serbien. 17) Sri Lanka. 18) Sydafrika. 19) Thailand. 20) Tunesien. 21) Ukraine. 22) Vietnam. 23) Zambia. Stk. 4. I denne bestemmelse forstås ved følgende: 1) Den simplificerede og forenklede tilgang for kvalificerede distributionstransaktioner: Den tilgang, der fremgår af »Special considerations for baseline distributions activities« i bilaget til kapitel IV i OECD’s »Transfer Pricing Guidelines for Multinational Enterprises and Tax Administrations«. 2) Driftsomkostninger: Distributørens samlede omkostninger opgjort efter den anvendte regnskabsstandard med undtagelse af omkostninger ved solgte varer, omkostningsgennemstrømning og omkostninger i relation til finansiering, investeringer og indkomstskatter. Ekstraordinære omkostninger, der ikke vedrører driften, anses ikke for driftsomkostninger. 3) Engrosdistribution: Alle former for distribution af materielle aktiver til kunder med undtagelse af distribution til slutbrugere. En distributør anses for at være engrosdistributør, hvis de seneste 3 års nettoomsætning fra distribution til slutbrugere ikke overstiger 20 pct. af de seneste 3 års samlede nettoomsætning. 4) Kvalificerede distributionstransaktioner: Transaktioner omfattet af en af følgende: a) Markedsførings- og distributionstransaktioner, når distributøren køber aktiver fra en eller flere koncer‍nforbundne parter med henblik på engrosdistribution til uafhængige parter. b) Transaktioner foretaget af salgsagenter eller kommissionærer, når salgsagenten eller kommissionæren bidrager til en eller flere koncernforbundne parters engrosdistribution af aktiver til uafhængige parter."
    }
  ],
  "provision_versions": [
    {
      "provision_ref": "2B",
      "section": "2B",
      "content": "§ 2 B. Er priser fastsat i overensstemmelse med den simplificerede og forenklede tilgang for kvalificerede distributionstransaktioner i et land anført i stk. 3, som tillader anvendelse af tilgangen ved fastlæggelse af priser og vilkår for handelsmæssige eller økonomiske transaktioner som omhandlet i § 2, stk. 1, på kvalificerede distributionstransaktioner, anses priserne for at være i overensstemmelse med § 2. Stk. 2. Kvalificerede distributionstransaktioner kan kun omfattes af stk. 1, hvis følgende betingelser er opfyldt: 1) Den kvalificerede distributionstransaktion skal indeholde økonomisk relevante karakteristika, som medfører, at prisen pålideligt kan fastsættes ved hjælp af en prisfastsættelsesmetode, der kun tester distributøren. 2) Distributørens årlige driftsomkostninger udgør mindst 3 pct. og højst 20 pct. af distributørens årlige nettoomsætning. Den øvre grænse i 1. pkt. sættes dog til en højere procentsats, hvis det land, hvor distributionsaktiviteterne udøves, anvender en højere procentsats, idet den øvre grænse dog ikke kan overstige 30 pct. 3) Distributionsaktiviteten vedrører ikke distribution af ikkematerielle aktiver eller serviceydelser eller markedsføring, handel eller distribution af råvarer. 4) Distributøren udfører ikke andre typer af aktiviteter. Dette gælder dog ikke, hvis den kvalificerede distributionsaktivitet kan vurderes og prisen pålideligt fastsættes uafhængigt af den øvrige aktivitet. Fastsættes prisen for den kvalificerede distributionsaktivitet efter 2. pkt., foretages beregningen i nr. 2 på baggrund af driftsomkostningerne og nettoomsætningen vedrørende den kvalificerede distributionsaktivitet. 5) Prisen kan ikke fastsættes mere pålideligt ved sammenligning med priser i transaktioner mellem uafhængige parter, der involverer den ene af parterne i den kontrollerede transaktion. Stk. 3. Stk. 1 kan finde anvendelse på følgende lande, hvis landet har valgt, at den simplificerede og forenklede tilgang for kvalificerede distributionstransaktioner kan anvendes i det pågældende land: 1) Argentina. 2) Armenien. 3) Aserbajdsjan. 4) Brasilien. 5) Egypten. 6) Filippinerne. 7) Georgien. 8) Jamaica. 9) Kenya. 10) Malaysia. 11) Marokko. 12) Mexico. 13) Montenegro. 14) Nordmakedonien. 15) Pakistan. 16) Serbien. 17) Sri Lanka. 18) Sydafrika. 19) Thailand. 20) Tunesien. 21) Ukraine. 22) Vietnam. 23) Zambia. Stk. 4. I denne bestemmelse forstås ved følgende: 1) Den simplificerede og forenklede tilgang for kvalificerede distributionstransaktioner: Den tilgang, der fremgår af »Special considerations for baseline distributions activities« i bilaget til kapitel IV i OECD’s »Transfer Pricing Guidelines for Multinational Enterprises and Tax Administrations«. 2) Driftsomkostninger: Distributørens samlede omkostninger opgjort efter den anvendte regnskabsstandard med undtagelse af omkostninger ved solgte varer, omkostningsgennemstrømning og omkostninger i relation til finansiering, investeringer og indkomstskatter. Ekstraordinære omkostninger, der ikke vedrører driften, anses ikke for driftsomkostninger. 3) Engrosdistribution: Alle former for distribution af materielle aktiver til kunder med undtagelse af distribution til slutbrugere. En distributør anses for at være engrosdistributør, hvis de seneste 3 års nettoomsætning fra distribution til slutbrugere ikke overstiger 20 pct. af de seneste 3 års samlede nettoomsætning. 4) Kvalificerede distributionstransaktioner: Transaktioner omfattet af en af følgende: a) Markedsførings- og distributionstransaktioner, når distributøren køber aktiver fra en eller flere koncer‍nforbundne parter med henblik på engrosdistribution til uafhængige parter. b) Transaktioner foretaget af salgsagenter eller kommissionærer, når salgsagenten eller kommissionæren bidrager til en eller flere koncernforbundne parters engrosdistribution af aktiver til uafhængige parter.",
      "valid_from": "2025-06-20",
      "valid_to": null
    }
  ],
  "definitions": []
}
