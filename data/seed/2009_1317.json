{
  "id": "2009:1317",
  "type": "statute",
  "title": "Bekendtgørelse om tilskud til innovative projekter vedrørende forarbejdning og afsætning af fisk, fiskerivarer og akvakulturprodukter",
  "short_name": "BEK H#LOKDOK04",
  "status": "in_force",
  "issued_date": "2009-12-16",
  "url": "https://www.retsinformation.dk/eli/lta/2009/1317/xml",
  "description": "Retsinformation source. DocumentId=AH003533; AccessionNumber=B20090131705; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Ordningen skal styrke virksomheders anvendelse af innovative løsninger ved investeringer inden for forarbejdning og afsætning af fisk, fiskerivarer, og akvakulturprodukter og herigennem fremme værditilvækst i virksomhederne."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Ministeriet for Fødevarer, Landbrug og Fiskeri kan inden for de afsatte rammer give tilsagn om tilskud til investeringer i forbindelse med innovative projekter, der omfatter produkter, processer og teknologier og organisation inden for forarbejdning og afsætning af fisk, fiskerivarer og akvakulturprodukter. Stk. 2. Tilsagn om tilskud kan gives til virksomheder, der forarbejder og afsætter fisk, fiskerivarer og akvakulturprodukter, og som gennemfører projekter omfattet af stk. 1."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Mikrovirksomheder samt små og mellemstore virksomheder defineres i overensstemmelse med Kommissionens henstilling (EF) nr. 361/2003 af 6. maj 2003. Stk. 2. Ved innovation i forbindelse med denne bekendtgørelse forstås: 1) Produktinnovation, dvs. opfindelser og ideer, der er omsat til nye produkter eller tjenester, der er bragt til markedet og forbedrer virksomhedens konkurrencesituation. 2) Procesinnovation, dvs. tiltag der forbedrer virksomhedens forarbejdnings- eller afsætningsproces væsentligt og giver en styrket konkurrencefordel i markedet. 3) Organisatorisk innovation, dvs. større forandringer inden for organisering og kompetencer, der styrker virksomhedens konkurrenceevne."
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Ministeriet for Fødevarer, Landbrug og Fiskeri ved FødevareErhverv træffer afgørelser efter denne bekendtgørelse."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. FødevareErhverv foretager kontrol efter denne bekendtgørelse. Stk. 2. FødevareErhverv forestår den fysiske kontrol og den efterfølgende regnskabskontrol. Stk. 3. Fødevarestyrelsen kan efter bemyndigelse forestå den fysiske kontrol og den efterfølgende regnskabskontrol. Stk. 4. Til brug for kontrollen indhentes oplysninger fra andre myndigheder i fornødent omfang."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Ansøgning om tilskud udfærdiges på et særligt ansøgningsskema, der fås ved henvendelse til FødevareErhverv eller via FødevareErhvervs hjemmeside. Stk. 2. Ansøgninger skal være modtaget i FødevareErhverv senest den 1. marts. FødevareErhverv kan fastsætte yderligere ansøgningsfrister, der offentliggøres på FødevareErhvervs hjemmeside senest 4 uger før fristens udløb. Stk. 3. I tilfælde, hvor sidste dag af ansøgningsfristen efter stk. 2 er en lørdag, søndag, mandag eller en helligdag, udløber ansøgningsfristen den anden hverdag (lørdag ikke medregnet), der følger herefter. Stk. 4. FødevareErhverv kvitterer for ansøgningens modtagelse og kan i forbindelse hermed give tilladelse til at iværksætte projektet."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Ansøgninger om tilskud, som er modtaget inden ansøgningsfristens udløb, og som opfylder betingelserne for tilskud, jf. kapitel 4 og 5, meddeles tilsagn efter en prioritering på grundlag af projekternes forventede effekter, inden for følgende områder: 1) Nye produkter: Introduktion af produkter med nyhedsværdi i markedet, hvor det kan sandsynliggøres at produkterne vil forbedre virksomhedens konkurrencesituation. 2) Ny proces og teknologi: Nye teknologier og processer, der forbedrer virksomhedens fremstillingsproces væsentligt og giver en styrket konkurrencefordel i markedet. 3) Ny organisering: Væsentlige forandringer inden for organisering og kompetencer, der styrker virksomhedens konkurrenceevne. 4) Investeringens potentiale og økonomiske bæredygtighed. Der gives prioritet til projekter, der gennemføres af mikro- og små virksomheder. Stk. 2. Ansøgningerne vil blive prioriteret ved anvendelse af et pointsystem som fastlægges nærmere af FødevareErhverv inden for rammerne af stk. 1."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. FødevareErhverv kan anvende årets bevilling i én ansøgningsperiode eller fordele den på flere ansøgningsperioder. Stk. 2. Der kan gives helt eller delvis afslag på ansøgninger med henvisning til en prioritering af de økonomiske rammer, der er afsat til ordningen. Stk. 3. Hvis ansøgningen kan imødekommes, giver FødevareErhverv tilsagn om tilskud."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Efter drøftelse i Fiskeriudviklingsudvalget for programmet for anvendelse af Den Europæiske Fiskerifond i Danmark, kan FødevareErhverv nedsætte et rådgivende udvalg. Det rådgivende udvalg bistår FødevareErhverv med vurderingerne efter § 7 og § 10."
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Tilskud kan ydes til virksomheder, der gennemfører innovative projekter, der omfatter produkter, processer og teknologier og organisation inden for forarbejdning og afsætning af fisk, fiskerivarer og akvakulturprodukter. Stk. 2. På grundlag af det i § 7, stk. 2 nævnte pointsystem fastlægger FødevareErhverv et mindstekrav om det antal point som en ansøgning skal opnå for at kunne komme i betragtning til tilskud. Ansøgninger der ikke opnår det krævede antal mindste points meddeles afslag uanset om hele tilsagnsrammen er udnyttet. Stk. 3. Hvis kun en del af projektet vedrører de i stk. 1 nævnte resultater, ydes tilskuddet kun til denne del af projektet."
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Det er en betingelse for tilskud til projektet, 1) at de samlede tilskudsberettigede udgifter til projektet beløber sig til mindst 200.000 kr., 2) at de nødvendige tilladelser fra offentlige myndigheder opnås, herunder miljøgodkendelse efter miljøbeskyttelsesloven, 3) at ansøger dokumenterer at projektets finansiering er tilvejebragt senest 3 måneder efter dato for tilsagn, 4) at ansøger afgiver de oplysninger, FødevareErhverv anmoder om til brug for sagsbehandlingen, 5) at tilsagnshaver indsender afsluttende udbetalingsanmodning og projektrapport rettidigt, jf. § 20, stk. 4, 6) at projektet og de investeringer, hvortil der er ydet tilskud, opretholdes af tilsagnshaver i en periode på mindst fem år fra datoen for tilsagn, og 7) at udbetalingsanmodning og originale regnskabsbilag holdes tilgængeligt indtil 31. december 2021. Stk. 2. FødevareErhverv fastsætter i tilsagnet nærmere betingelser om tilsagnshavers forpligtigelse til at informere om den offentlige medfinansiering af projektet og til at offentliggøre oplysninger om projektet på tilsagnshavers hjemmeside eller i relevante dagblade og tidsskrifter. Stk. 3. Tilsagnshaver er forpligtet til at indsende en rapport om projektets effekter 2 og 5 år efter afsluttende udbetaling af tilskud. Fødevareerhverv fastsætter, hvilke oplysninger, der skal gives i rapporterne."
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Det er endvidere en betingelse for tilskud, at ansøger kan påvise teknisk og økonomisk levedygtighed for virksomheden og projektet, efter at projektet er gennemført. Ved vurderingen af økonomisk levedygtighed indgår følgende: 1) Om virksomheden i seneste regnskabsår har en positiv egenkapital, eller der er afgivet going concern forbehold. 2) Om virksomheden i de foregående 3 regnskabsår har haft positive regnskabsresultater efter skat. 3) Oplysninger om virksomhedens produktion og afsætning de sidste 3 år. 4) Forventede og fremtidige afsætningsforhold, markedsudsigter og indtjening. Stk. 2. Ved nyetablerede virksomheder vurderes virksomhedens økonomiske levedygtighed efter retningslinier fastlagt af FødevareErhverv."
    },
    {
      "provision_ref": "5:13",
      "chapter": "5",
      "section": "13",
      "content": "§ 13. FødevareErhverv kan i tilsagnet fastsætte yderligere betingelser for tilskud."
    },
    {
      "provision_ref": "5:14",
      "chapter": "5",
      "section": "14",
      "content": "§ 14. Der kan kun ydes tilskud til virksomheder med færre end 750 ansatte eller med en omsætning på under 200 millioner euro. Ved afgørelse af om virksomheden opfylder denne betingelse tages hensyn til dens eventuelle tilhørsforhold til en koncern på samme måde som i Europa-Kommissionens henstilling om definitionen af mikrovirksomheder, små og mellemstore virksomheder, jf. § 3."
    },
    {
      "provision_ref": "6:15",
      "chapter": "6",
      "section": "15",
      "content": "§ 15. De tilskudsberettigede udgifter kan omfatte 1) udgifter til investeringer på virksomheden, 2) udgifter til arkitekt- og ingeniørhonorar og andre udgifter til projektering, 3) udgifter til revisorattestation af betalte projektudgifter, 4) udgifter til projektrapportering og 5) andre udgifter, som FødevareErhverv vurderer at være nødvendige for at gennemføre investeringsprojektet. Stk. 2. Tilskud til investeringer kan kun ydes, hvis investeringen vedrører fiskerivarer og akvakulturprodukter, som er bestemt til at blive anvendt og forarbejdet til konsum, medmindre investeringerne udelukkende vedrører behandling, forarbejdning og afsætning af affald fra fisk og fiskerivarer, eller de vedrører fjernelse af dioxin eller andre sundhedsskadelige stoffer."
    },
    {
      "provision_ref": "6:16",
      "chapter": "6",
      "section": "16",
      "content": "§ 16. De tilskudsberettigede udgifter kan ikke omfatte 1) udgifter til investeringer vedrørende detailhandel, 2) udgifter, hvortil der ydes tilskud efter anden lovgivning, 3) udgifter, som tilsagnshaver har betalt inden FødevareErhverv har givet tilladelse til at iværksætte projektet, jf. § 6, stk. 4. 4) udgifter vedrørende aktiviteter, som tilsagnshaver er forpligtet til at gennemføre i medfør af anden lovgivning, 5) udgifter til køb af grunde og bygninger og omkostninger forbundet hermed, 6) udgifter til køb af brugt eller renoveret udstyr, 7) finansierings-, advokat- og pengeinstitutomkostninger, medmindre disse skyldes krav fra tilsagnsgivende myndighed, 8) udgifter til investeringer vedrørende kontor og kantine, 9) udgifter til køb af køretøjer til ekstern transport, 10) moms, medmindre denne endeligt bæres af tilsagnshaver, 11) værdien af eget arbejde og 12) udgifter til leasing og leje."
    },
    {
      "provision_ref": "7:17",
      "chapter": "7",
      "section": "17",
      "content": "§ 17. Ændring af et godkendt projekt kan godkendes af FødevareErhverv på betingelse af, at ændringen efter FødevareErhvervs vurdering er i overensstemmelse med projektets formål. Ansøgning om ændring af et projekt skal godkendes af FødevareErhverv, inden ændringen iværksættes. Stk. 2. Tilsagnsbeløbet kan ikke forhøjes i forbindelse med ændringer i projektet."
    },
    {
      "provision_ref": "7:18",
      "chapter": "7",
      "section": "18",
      "content": "§ 18. FødevareErhverv kan efter ansøgning tillade, at en anden, der ifølge § 2, stk. 2, kan være tilsagnshaver, indtræder i et tilsagn om tilskud. Den, der indtræder i tilsagnet, indtræder i rettigheder og forpligtelser efter tilsagnet."
    },
    {
      "provision_ref": "8:19",
      "chapter": "8",
      "section": "19",
      "content": "§ 19. Tilskud efter denne bekendtgørelse ydes med følgende satser: 1) Til mikrovirksomheder samt små og mellemstore virksomheder kan tilskuddet udgøre op til 30 pct. af de tilskudsberettigede udgifter, dog maksimalt 3 mio. kr. 2) For andre støtteberettigede virksomheder jf. § 14 kan tilskuddet udgøre op til 20 pct. af de tilskudsberettigede udgifter dog maksimalt 3 mio. kr."
    },
    {
      "provision_ref": "9:20",
      "chapter": "9",
      "section": "20",
      "content": "§ 20. Udbetaling af tilskud sker på grundlag af tilsagnshavers opgørelse over tilsagnshavers betalte tilskudsberettigede projektudgifter, der skal kunne dokumenteres. Anmodning om udbetaling af tilskud skal ske på et særligt skema og vedlægges en revisorerklæring fra en registreret eller statsautoriseret revisor. Skemaer og formular til revisorerklæring fås ved henvendelse til FødevareErhverv eller via FødevareErhvervs hjemmeside. Stk. 2. Anmodningen om udbetaling skal indsendes til FødevareErhverv. Stk. 3. Tilskud kan udbetales i indtil 3 rater. De enkelte rater skal udgøre mindst 20 pct. af det totale tilsagnsbeløb. FødevareErhverv kan i særlige tilfælde fastsætte fravigelse herfra. Stk. 4. Anmodning om slutudbetaling efter afslutning af et projekt skal sammen med en projektrapport være FødevareErhverv i hænde senest 21 måneder efter tilsagnsdatoen, med mindre FødevareErhverv har fastsat en anden frist. Anmodning om slutudbetaling skal dog være FødevareErhverv i hænde senest tre måneder efter, at projektet er afsluttet. FødevareErhverv kan i særlige tilfælde meddele dispensation fra denne frist. Stk. 5. Tilskuddet overføres til tilsagnshavers NemKonto."
    },
    {
      "provision_ref": "10:21",
      "chapter": "10",
      "section": "21",
      "content": "§ 21. Tilsagnshaver skal i hele perioden, hvor betingelserne for tilskud skal opfyldes, på forlangende afgive erklæring til FødevareErhverv om, hvorvidt betingelserne for tilskud fortsat opfyldes. Stk. 2. Tilsagnshaver er i hele perioden, hvor betingelserne for tilskud skal opfyldes, forpligtet til uden ugrundet ophold at give FødevareErhverv meddelelse om forhold, der kan medføre bortfald af tilsagn om tilskud eller tilbagebetaling af tilskud efter § 22."
    },
    {
      "provision_ref": "11:22",
      "chapter": "11",
      "section": "22",
      "content": "§ 22. Tilsagn om tilskud bortfalder, hvis 1) tilsagnshaver har givet urigtige eller vildledende oplysninger eller har fortiet oplysninger af betydning for sagens afgørelse, 2) tilsagnshaver tilsidesætter sine pligter efter fiskeriudviklingslovens § 11, stk. 2, 3) tilsagnshaver ikke opfylder sin underretningspligt efter § 21, 4) projektet ikke gennemføres i overensstemmelse med den godkendte ansøgning eller 5) betingelserne for tilskud ikke er opfyldt. Stk. 2. I de i stk. 1nævnte tilfælde træffer FødevareErhverv afgørelse om tilbagebetaling af tilskud. Ved opgørelse af tilbagebetalingskrav tillægges der renter. Rentetillægget beregnes fra tidspunktet for meddelelse af tilbagebetalingskravet til tilbagebetaling sker og med den i lov om renter ved forsinket betaling m.v. (Renteloven) fastsatte referencerente. Rentetillægget udgør dog mindst 50 kr."
    },
    {
      "provision_ref": "12:23",
      "chapter": "12",
      "section": "23",
      "content": "§ 23. FødevareErhverv anerkender følgende begivenheder som force majeure: 1) Ekspropriation, hvis en sådan ikke kunne forudses på ansøgningstidspunktet. 2) Tilsagnshavers død. 3) En alvorlig naturkatastrofe, der i væsentlig grad berører tilsagnshavers virksomhed. Stk. 2. Det er en betingelse for anerkendelse af force majeure i konkrete tilfælde, at de indtrufne begivenheder forhindrer opfyldelse af de forpligtelser, i forhold til hvilke der påberåbes force majeure, og at den forpligtede ikke uden uforholdsmæssige opofrelser kunne have sikret sig herimod. Stk. 3. FødevareErhverv kan i ganske særlige tilfælde anerkende andre begivenheder som force majeure end de, der er nævnt i stk. 1."
    },
    {
      "provision_ref": "12:24",
      "chapter": "12",
      "section": "24",
      "content": "§ 24. Hvis tilsagnshaver eller dennes dødsbo ønsker at påberåbe sig force majeure, skal dette meddeles FødevareErhverv skriftligt senest 10 arbejdsdage efter det tidspunkt, hvor tilsagnshaver eller dennes dødsbo er i stand til at gøre det. Meddelelsen skal være vedlagt fyldestgørende dokumentationsmateriale."
    },
    {
      "provision_ref": "13:25",
      "chapter": "13",
      "section": "25",
      "content": "§ 25. Afgørelser, truffet af FødevareErhverv efter denne bekendtgørelse, kan påklages til ministeren for fødevarer, landbrug og fiskeri. Stk. 2. Klagen skal indgives gennem FødevareErhverv. Klagen skal være FødevareErhverv i hænde senest 4 uger efter modtagelsen af den afgørelse, klagen vedrører. Stk. 3. FødevareErhverv kan genoptage en sag, efter der er indgivet en klage."
    },
    {
      "provision_ref": "14:26",
      "chapter": "14",
      "section": "26",
      "content": "§ 26. Efter § 14, stk. 1, i fiskeriudviklingsloven straffes med bøde den, der 1) afgiver urigtige eller vildledende oplysninger eller fortier oplysninger af betydning for afgørelser der træffes i henhold til loven eller de i medfør af loven fastsatte regler, 2) handler i strid med vilkår, der er fastsat i afgørelser der træffes i henhold til loven eller de i medfør af lovens fastsatte regler, 3) undlader at afgive den dokumentation og de oplysninger, som den pågældende har pligt til at give i henhold til loven eller regler i medfør af loven, 4) afgiver urigtige eller vildledende oplysninger eller fortier oplysninger, som den pågældende har pligt til at afgive i henhold til loven eller regler fastsat i medfør af loven. om sådanne forhold, 5) undlader at give kontrolmyndigheden m.v. adgang til virksomheden m.v. efter lovens § 11, stk. 1, eller 6) undlader at aflevere eller indsende materiale eller at yde kontrolmyndigheden bistand efter lovens § 11 stk. 2. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "15:27",
      "chapter": "15",
      "section": "27",
      "content": "§ 27. Bekendtgørelsen træder i kraft den 21. december 2009."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Ordningen skal styrke virksomheders anvendelse af innovative løsninger ved investeringer inden for forarbejdning og afsætning af fisk, fiskerivarer, og akvakulturprodukter og herigennem fremme værditilvækst i virksomhederne.",
      "valid_from": "2009-12-16",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Ministeriet for Fødevarer, Landbrug og Fiskeri kan inden for de afsatte rammer give tilsagn om tilskud til investeringer i forbindelse med innovative projekter, der omfatter produkter, processer og teknologier og organisation inden for forarbejdning og afsætning af fisk, fiskerivarer og akvakulturprodukter. Stk. 2. Tilsagn om tilskud kan gives til virksomheder, der forarbejder og afsætter fisk, fiskerivarer og akvakulturprodukter, og som gennemfører projekter omfattet af stk. 1.",
      "valid_from": "2009-12-16",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Mikrovirksomheder samt små og mellemstore virksomheder defineres i overensstemmelse med Kommissionens henstilling (EF) nr. 361/2003 af 6. maj 2003. Stk. 2. Ved innovation i forbindelse med denne bekendtgørelse forstås: 1) Produktinnovation, dvs. opfindelser og ideer, der er omsat til nye produkter eller tjenester, der er bragt til markedet og forbedrer virksomhedens konkurrencesituation. 2) Procesinnovation, dvs. tiltag der forbedrer virksomhedens forarbejdnings- eller afsætningsproces væsentligt og giver en styrket konkurrencefordel i markedet. 3) Organisatorisk innovation, dvs. større forandringer inden for organisering og kompetencer, der styrker virksomhedens konkurrenceevne.",
      "valid_from": "2009-12-16",
      "valid_to": null
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Ministeriet for Fødevarer, Landbrug og Fiskeri ved FødevareErhverv træffer afgørelser efter denne bekendtgørelse.",
      "valid_from": "2009-12-16",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. FødevareErhverv foretager kontrol efter denne bekendtgørelse. Stk. 2. FødevareErhverv forestår den fysiske kontrol og den efterfølgende regnskabskontrol. Stk. 3. Fødevarestyrelsen kan efter bemyndigelse forestå den fysiske kontrol og den efterfølgende regnskabskontrol. Stk. 4. Til brug for kontrollen indhentes oplysninger fra andre myndigheder i fornødent omfang.",
      "valid_from": "2009-12-16",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Ansøgning om tilskud udfærdiges på et særligt ansøgningsskema, der fås ved henvendelse til FødevareErhverv eller via FødevareErhvervs hjemmeside. Stk. 2. Ansøgninger skal være modtaget i FødevareErhverv senest den 1. marts. FødevareErhverv kan fastsætte yderligere ansøgningsfrister, der offentliggøres på FødevareErhvervs hjemmeside senest 4 uger før fristens udløb. Stk. 3. I tilfælde, hvor sidste dag af ansøgningsfristen efter stk. 2 er en lørdag, søndag, mandag eller en helligdag, udløber ansøgningsfristen den anden hverdag (lørdag ikke medregnet), der følger herefter. Stk. 4. FødevareErhverv kvitterer for ansøgningens modtagelse og kan i forbindelse hermed give tilladelse til at iværksætte projektet.",
      "valid_from": "2009-12-16",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Ansøgninger om tilskud, som er modtaget inden ansøgningsfristens udløb, og som opfylder betingelserne for tilskud, jf. kapitel 4 og 5, meddeles tilsagn efter en prioritering på grundlag af projekternes forventede effekter, inden for følgende områder: 1) Nye produkter: Introduktion af produkter med nyhedsværdi i markedet, hvor det kan sandsynliggøres at produkterne vil forbedre virksomhedens konkurrencesituation. 2) Ny proces og teknologi: Nye teknologier og processer, der forbedrer virksomhedens fremstillingsproces væsentligt og giver en styrket konkurrencefordel i markedet. 3) Ny organisering: Væsentlige forandringer inden for organisering og kompetencer, der styrker virksomhedens konkurrenceevne. 4) Investeringens potentiale og økonomiske bæredygtighed. Der gives prioritet til projekter, der gennemføres af mikro- og små virksomheder. Stk. 2. Ansøgningerne vil blive prioriteret ved anvendelse af et pointsystem som fastlægges nærmere af FødevareErhverv inden for rammerne af stk. 1.",
      "valid_from": "2009-12-16",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. FødevareErhverv kan anvende årets bevilling i én ansøgningsperiode eller fordele den på flere ansøgningsperioder. Stk. 2. Der kan gives helt eller delvis afslag på ansøgninger med henvisning til en prioritering af de økonomiske rammer, der er afsat til ordningen. Stk. 3. Hvis ansøgningen kan imødekommes, giver FødevareErhverv tilsagn om tilskud.",
      "valid_from": "2009-12-16",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Efter drøftelse i Fiskeriudviklingsudvalget for programmet for anvendelse af Den Europæiske Fiskerifond i Danmark, kan FødevareErhverv nedsætte et rådgivende udvalg. Det rådgivende udvalg bistår FødevareErhverv med vurderingerne efter § 7 og § 10.",
      "valid_from": "2009-12-16",
      "valid_to": null
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Tilskud kan ydes til virksomheder, der gennemfører innovative projekter, der omfatter produkter, processer og teknologier og organisation inden for forarbejdning og afsætning af fisk, fiskerivarer og akvakulturprodukter. Stk. 2. På grundlag af det i § 7, stk. 2 nævnte pointsystem fastlægger FødevareErhverv et mindstekrav om det antal point som en ansøgning skal opnå for at kunne komme i betragtning til tilskud. Ansøgninger der ikke opnår det krævede antal mindste points meddeles afslag uanset om hele tilsagnsrammen er udnyttet. Stk. 3. Hvis kun en del af projektet vedrører de i stk. 1 nævnte resultater, ydes tilskuddet kun til denne del af projektet.",
      "valid_from": "2009-12-16",
      "valid_to": null
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Det er en betingelse for tilskud til projektet, 1) at de samlede tilskudsberettigede udgifter til projektet beløber sig til mindst 200.000 kr., 2) at de nødvendige tilladelser fra offentlige myndigheder opnås, herunder miljøgodkendelse efter miljøbeskyttelsesloven, 3) at ansøger dokumenterer at projektets finansiering er tilvejebragt senest 3 måneder efter dato for tilsagn, 4) at ansøger afgiver de oplysninger, FødevareErhverv anmoder om til brug for sagsbehandlingen, 5) at tilsagnshaver indsender afsluttende udbetalingsanmodning og projektrapport rettidigt, jf. § 20, stk. 4, 6) at projektet og de investeringer, hvortil der er ydet tilskud, opretholdes af tilsagnshaver i en periode på mindst fem år fra datoen for tilsagn, og 7) at udbetalingsanmodning og originale regnskabsbilag holdes tilgængeligt indtil 31. december 2021. Stk. 2. FødevareErhverv fastsætter i tilsagnet nærmere betingelser om tilsagnshavers forpligtigelse til at informere om den offentlige medfinansiering af projektet og til at offentliggøre oplysninger om projektet på tilsagnshavers hjemmeside eller i relevante dagblade og tidsskrifter. Stk. 3. Tilsagnshaver er forpligtet til at indsende en rapport om projektets effekter 2 og 5 år efter afsluttende udbetaling af tilskud. Fødevareerhverv fastsætter, hvilke oplysninger, der skal gives i rapporterne.",
      "valid_from": "2009-12-16",
      "valid_to": null
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Det er endvidere en betingelse for tilskud, at ansøger kan påvise teknisk og økonomisk levedygtighed for virksomheden og projektet, efter at projektet er gennemført. Ved vurderingen af økonomisk levedygtighed indgår følgende: 1) Om virksomheden i seneste regnskabsår har en positiv egenkapital, eller der er afgivet going concern forbehold. 2) Om virksomheden i de foregående 3 regnskabsår har haft positive regnskabsresultater efter skat. 3) Oplysninger om virksomhedens produktion og afsætning de sidste 3 år. 4) Forventede og fremtidige afsætningsforhold, markedsudsigter og indtjening. Stk. 2. Ved nyetablerede virksomheder vurderes virksomhedens økonomiske levedygtighed efter retningslinier fastlagt af FødevareErhverv.",
      "valid_from": "2009-12-16",
      "valid_to": null
    },
    {
      "provision_ref": "5:13",
      "chapter": "5",
      "section": "13",
      "content": "§ 13. FødevareErhverv kan i tilsagnet fastsætte yderligere betingelser for tilskud.",
      "valid_from": "2009-12-16",
      "valid_to": null
    },
    {
      "provision_ref": "5:14",
      "chapter": "5",
      "section": "14",
      "content": "§ 14. Der kan kun ydes tilskud til virksomheder med færre end 750 ansatte eller med en omsætning på under 200 millioner euro. Ved afgørelse af om virksomheden opfylder denne betingelse tages hensyn til dens eventuelle tilhørsforhold til en koncern på samme måde som i Europa-Kommissionens henstilling om definitionen af mikrovirksomheder, små og mellemstore virksomheder, jf. § 3.",
      "valid_from": "2009-12-16",
      "valid_to": null
    },
    {
      "provision_ref": "6:15",
      "chapter": "6",
      "section": "15",
      "content": "§ 15. De tilskudsberettigede udgifter kan omfatte 1) udgifter til investeringer på virksomheden, 2) udgifter til arkitekt- og ingeniørhonorar og andre udgifter til projektering, 3) udgifter til revisorattestation af betalte projektudgifter, 4) udgifter til projektrapportering og 5) andre udgifter, som FødevareErhverv vurderer at være nødvendige for at gennemføre investeringsprojektet. Stk. 2. Tilskud til investeringer kan kun ydes, hvis investeringen vedrører fiskerivarer og akvakulturprodukter, som er bestemt til at blive anvendt og forarbejdet til konsum, medmindre investeringerne udelukkende vedrører behandling, forarbejdning og afsætning af affald fra fisk og fiskerivarer, eller de vedrører fjernelse af dioxin eller andre sundhedsskadelige stoffer.",
      "valid_from": "2009-12-16",
      "valid_to": null
    },
    {
      "provision_ref": "6:16",
      "chapter": "6",
      "section": "16",
      "content": "§ 16. De tilskudsberettigede udgifter kan ikke omfatte 1) udgifter til investeringer vedrørende detailhandel, 2) udgifter, hvortil der ydes tilskud efter anden lovgivning, 3) udgifter, som tilsagnshaver har betalt inden FødevareErhverv har givet tilladelse til at iværksætte projektet, jf. § 6, stk. 4. 4) udgifter vedrørende aktiviteter, som tilsagnshaver er forpligtet til at gennemføre i medfør af anden lovgivning, 5) udgifter til køb af grunde og bygninger og omkostninger forbundet hermed, 6) udgifter til køb af brugt eller renoveret udstyr, 7) finansierings-, advokat- og pengeinstitutomkostninger, medmindre disse skyldes krav fra tilsagnsgivende myndighed, 8) udgifter til investeringer vedrørende kontor og kantine, 9) udgifter til køb af køretøjer til ekstern transport, 10) moms, medmindre denne endeligt bæres af tilsagnshaver, 11) værdien af eget arbejde og 12) udgifter til leasing og leje.",
      "valid_from": "2009-12-16",
      "valid_to": null
    },
    {
      "provision_ref": "7:17",
      "chapter": "7",
      "section": "17",
      "content": "§ 17. Ændring af et godkendt projekt kan godkendes af FødevareErhverv på betingelse af, at ændringen efter FødevareErhvervs vurdering er i overensstemmelse med projektets formål. Ansøgning om ændring af et projekt skal godkendes af FødevareErhverv, inden ændringen iværksættes. Stk. 2. Tilsagnsbeløbet kan ikke forhøjes i forbindelse med ændringer i projektet.",
      "valid_from": "2009-12-16",
      "valid_to": null
    },
    {
      "provision_ref": "7:18",
      "chapter": "7",
      "section": "18",
      "content": "§ 18. FødevareErhverv kan efter ansøgning tillade, at en anden, der ifølge § 2, stk. 2, kan være tilsagnshaver, indtræder i et tilsagn om tilskud. Den, der indtræder i tilsagnet, indtræder i rettigheder og forpligtelser efter tilsagnet.",
      "valid_from": "2009-12-16",
      "valid_to": null
    },
    {
      "provision_ref": "8:19",
      "chapter": "8",
      "section": "19",
      "content": "§ 19. Tilskud efter denne bekendtgørelse ydes med følgende satser: 1) Til mikrovirksomheder samt små og mellemstore virksomheder kan tilskuddet udgøre op til 30 pct. af de tilskudsberettigede udgifter, dog maksimalt 3 mio. kr. 2) For andre støtteberettigede virksomheder jf. § 14 kan tilskuddet udgøre op til 20 pct. af de tilskudsberettigede udgifter dog maksimalt 3 mio. kr.",
      "valid_from": "2009-12-16",
      "valid_to": null
    },
    {
      "provision_ref": "9:20",
      "chapter": "9",
      "section": "20",
      "content": "§ 20. Udbetaling af tilskud sker på grundlag af tilsagnshavers opgørelse over tilsagnshavers betalte tilskudsberettigede projektudgifter, der skal kunne dokumenteres. Anmodning om udbetaling af tilskud skal ske på et særligt skema og vedlægges en revisorerklæring fra en registreret eller statsautoriseret revisor. Skemaer og formular til revisorerklæring fås ved henvendelse til FødevareErhverv eller via FødevareErhvervs hjemmeside. Stk. 2. Anmodningen om udbetaling skal indsendes til FødevareErhverv. Stk. 3. Tilskud kan udbetales i indtil 3 rater. De enkelte rater skal udgøre mindst 20 pct. af det totale tilsagnsbeløb. FødevareErhverv kan i særlige tilfælde fastsætte fravigelse herfra. Stk. 4. Anmodning om slutudbetaling efter afslutning af et projekt skal sammen med en projektrapport være FødevareErhverv i hænde senest 21 måneder efter tilsagnsdatoen, med mindre FødevareErhverv har fastsat en anden frist. Anmodning om slutudbetaling skal dog være FødevareErhverv i hænde senest tre måneder efter, at projektet er afsluttet. FødevareErhverv kan i særlige tilfælde meddele dispensation fra denne frist. Stk. 5. Tilskuddet overføres til tilsagnshavers NemKonto.",
      "valid_from": "2009-12-16",
      "valid_to": null
    },
    {
      "provision_ref": "10:21",
      "chapter": "10",
      "section": "21",
      "content": "§ 21. Tilsagnshaver skal i hele perioden, hvor betingelserne for tilskud skal opfyldes, på forlangende afgive erklæring til FødevareErhverv om, hvorvidt betingelserne for tilskud fortsat opfyldes. Stk. 2. Tilsagnshaver er i hele perioden, hvor betingelserne for tilskud skal opfyldes, forpligtet til uden ugrundet ophold at give FødevareErhverv meddelelse om forhold, der kan medføre bortfald af tilsagn om tilskud eller tilbagebetaling af tilskud efter § 22.",
      "valid_from": "2009-12-16",
      "valid_to": null
    },
    {
      "provision_ref": "11:22",
      "chapter": "11",
      "section": "22",
      "content": "§ 22. Tilsagn om tilskud bortfalder, hvis 1) tilsagnshaver har givet urigtige eller vildledende oplysninger eller har fortiet oplysninger af betydning for sagens afgørelse, 2) tilsagnshaver tilsidesætter sine pligter efter fiskeriudviklingslovens § 11, stk. 2, 3) tilsagnshaver ikke opfylder sin underretningspligt efter § 21, 4) projektet ikke gennemføres i overensstemmelse med den godkendte ansøgning eller 5) betingelserne for tilskud ikke er opfyldt. Stk. 2. I de i stk. 1nævnte tilfælde træffer FødevareErhverv afgørelse om tilbagebetaling af tilskud. Ved opgørelse af tilbagebetalingskrav tillægges der renter. Rentetillægget beregnes fra tidspunktet for meddelelse af tilbagebetalingskravet til tilbagebetaling sker og med den i lov om renter ved forsinket betaling m.v. (Renteloven) fastsatte referencerente. Rentetillægget udgør dog mindst 50 kr.",
      "valid_from": "2009-12-16",
      "valid_to": null
    },
    {
      "provision_ref": "12:23",
      "chapter": "12",
      "section": "23",
      "content": "§ 23. FødevareErhverv anerkender følgende begivenheder som force majeure: 1) Ekspropriation, hvis en sådan ikke kunne forudses på ansøgningstidspunktet. 2) Tilsagnshavers død. 3) En alvorlig naturkatastrofe, der i væsentlig grad berører tilsagnshavers virksomhed. Stk. 2. Det er en betingelse for anerkendelse af force majeure i konkrete tilfælde, at de indtrufne begivenheder forhindrer opfyldelse af de forpligtelser, i forhold til hvilke der påberåbes force majeure, og at den forpligtede ikke uden uforholdsmæssige opofrelser kunne have sikret sig herimod. Stk. 3. FødevareErhverv kan i ganske særlige tilfælde anerkende andre begivenheder som force majeure end de, der er nævnt i stk. 1.",
      "valid_from": "2009-12-16",
      "valid_to": null
    },
    {
      "provision_ref": "12:24",
      "chapter": "12",
      "section": "24",
      "content": "§ 24. Hvis tilsagnshaver eller dennes dødsbo ønsker at påberåbe sig force majeure, skal dette meddeles FødevareErhverv skriftligt senest 10 arbejdsdage efter det tidspunkt, hvor tilsagnshaver eller dennes dødsbo er i stand til at gøre det. Meddelelsen skal være vedlagt fyldestgørende dokumentationsmateriale.",
      "valid_from": "2009-12-16",
      "valid_to": null
    },
    {
      "provision_ref": "13:25",
      "chapter": "13",
      "section": "25",
      "content": "§ 25. Afgørelser, truffet af FødevareErhverv efter denne bekendtgørelse, kan påklages til ministeren for fødevarer, landbrug og fiskeri. Stk. 2. Klagen skal indgives gennem FødevareErhverv. Klagen skal være FødevareErhverv i hænde senest 4 uger efter modtagelsen af den afgørelse, klagen vedrører. Stk. 3. FødevareErhverv kan genoptage en sag, efter der er indgivet en klage.",
      "valid_from": "2009-12-16",
      "valid_to": null
    },
    {
      "provision_ref": "14:26",
      "chapter": "14",
      "section": "26",
      "content": "§ 26. Efter § 14, stk. 1, i fiskeriudviklingsloven straffes med bøde den, der 1) afgiver urigtige eller vildledende oplysninger eller fortier oplysninger af betydning for afgørelser der træffes i henhold til loven eller de i medfør af loven fastsatte regler, 2) handler i strid med vilkår, der er fastsat i afgørelser der træffes i henhold til loven eller de i medfør af lovens fastsatte regler, 3) undlader at afgive den dokumentation og de oplysninger, som den pågældende har pligt til at give i henhold til loven eller regler i medfør af loven, 4) afgiver urigtige eller vildledende oplysninger eller fortier oplysninger, som den pågældende har pligt til at afgive i henhold til loven eller regler fastsat i medfør af loven. om sådanne forhold, 5) undlader at give kontrolmyndigheden m.v. adgang til virksomheden m.v. efter lovens § 11, stk. 1, eller 6) undlader at aflevere eller indsende materiale eller at yde kontrolmyndigheden bistand efter lovens § 11 stk. 2. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2009-12-16",
      "valid_to": null
    },
    {
      "provision_ref": "15:27",
      "chapter": "15",
      "section": "27",
      "content": "§ 27. Bekendtgørelsen træder i kraft den 21. december 2009.",
      "valid_from": "2009-12-16",
      "valid_to": null
    }
  ],
  "definitions": []
}
