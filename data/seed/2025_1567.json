{
  "id": "2025:1567",
  "type": "statute",
  "title": "Bekendtgørelse om betaling for generelle tilbud, dele af helhedspleje, madlevering og madordning",
  "short_name": "BEK H#LOKDOK04",
  "status": "in_force",
  "issued_date": "2025-12-08",
  "url": "https://www.retsinformation.dk/eli/lta/2025/1567/xml",
  "description": "Retsinformation source. DocumentId=DN000074; AccessionNumber=B20250156705; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Kommunalbestyrelsen træffer beslutning om betaling for tilbud efter §§ 6, 10, 13, 14, 16 og 17 i ældreloven, jf. ældrelovens § 33, stk. 5, 1. pkt. Ved fastsættelsen af betalingen kan højst medregnes kommunens gennemsnitlige, langsigtede omkostninger, der kan henføres til produktion og levering af tilbuddet, jf. dog §§ 2-5. Stk. 2. Kommunalbestyrelsen fastsætter betalingen for tilbuddet mindst én gang årligt. Stk. 3. Et eventuelt overskud skal indregnes som en reduktion af taksten senest 2 år efter det år, hvor overskuddet er opstået. Stk. 4. Kommunalbestyrelsen træffer beslutning om, hvorvidt et eventuelt underskud skal indregnes som en hel eller delvis forøgelse af taksten, eller om underskuddet slet ikke skal indregnes, senest 2 år efter det år, hvor underskuddet er opstået."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Modtagere af madlevering efter § 13 i ældreloven, og som er omfattet af frit valg af leverandør efter § 18 i ældreloven, skal tilbydes mindst ét dagligt måltid mad i form af en hovedret til maksimalt 50 kr. (2026-niveau) pr. måltid uanset borgerens valg blandt de leverandører, der indgås aftale med. Stk. 2. Det beløb, der er nævnt i 1. pkt., reguleres en gang årligt den 1. januar med satsreguleringsprocenten, jf. lov om en satsreguleringsprocent. Det beløb, der fremkommer efter regulering, afrundes til nærmeste kronebeløb. Reguleringen foretages første gang den 1. januar 2027. Stk. 3. Uanset hvilket andet tilbud om en hovedret end det kommunale tilbud til maksimalt 50 kr. (2026-niveau), som modtageren måtte vælge, betaler modtageren den valgte hovedrets pris fratrukket et eventuelt kommunalt tilskud."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Betaling for madordning efter § 14 i ældreloven kan maksimalt udgøre 4.453 kr. pr. måned (2026-niveau) for fuld forplejning for beboere i plejebolig, plejehjem, friplejeboliger og lignende boligenheder, hvortil der er knyttet omsorgs- og servicefunktioner med tilhørende personale. Stk. 2. Ved midlertidige ophold i disse boformer på mindre end 1 måneds varighed fastsættes betalingen for madordningen efter § 14 i ældreloven ved en forholdsmæssig reduktion af det maksimale beløb for egenbetalingen efter stk. 1. Stk. 3. Beløbet efter stk. 1, reguleres en gang årligt den 1. januar med satsreguleringsprocenten, jf. lov om en satsreguleringsprocent. Det beløb, der fremkommer efter regulering, afrundes til nærmeste kronebeløb. Reguleringen foretages første gang den 1. januar 2027."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Kommunalbestyrelsen beregner modtagerens egenbetaling på grundlag af modtagerens og en eventuel ægtefælles indkomstgrundlag, jf. stk. 2-8, når der ydes hjælp efter §§ 16 og 17 i ældreloven. Stk. 2. Indkomstgrundlaget, jf. stk. 1, består af personlig indkomst efter § 3 i personskatteloven med tillæg af positiv kapitalindkomst, der anvendes til beregning af indkomstskat efter personskattelovens § 7, dog før de heri nævnte grundbeløb og bundfradrag, samt aktieindkomst, der beskattes efter personskattelovens § 8 a, stk. 1 og 2, bortset fra udbytteindkomst op til 5.000 kr. For lønmodtagere, der gør tjeneste på skibe, der er registreret i Dansk Internationalt Skibsregister (DIS) medregnes arbejdsfortjenesten i den personlige indkomst efter regler fastsat af beskæftigelsesministeren om fremgangsmåden ved opgørelsen af indtægtsgrundlaget for visse sociale ydelser for lønmodtagere, der gør tjeneste på skibe registreret i Dansk Internationalt Skibsregister. Stk. 3. Opgørelsesperioden for indkomstgrundlaget efter stk. 2 er indkomsten for det senest afsluttede indkomstår. Indkomstgrundlaget anvendes med virkning for det andet kalenderår efter indkomstårets udløb. Stk. 4. Ved opgørelsen af indkomstgrundlaget efter stk. 2 og 3 reguleres den personlige indkomst, der indgår i indkomstgrundlaget, med satsreguleringsprocenten, jf. lov om en satsreguleringsprocent, gældende pr. 1. januar efter indkomståret, jf. stk. 3, og pr. 1. januar det følgende år. Stk. 5. I indkomstgrundlaget opgjort efter stk. 2-4 fradrages et beløb på 188.900 kr. (2026-niveau) for enlige og 284.000 kr. (2026-niveau) for gifte. De beløb, der er nævnt i 1. pkt., reguleres en gang årligt den 1. januar med satsreguleringsprocenten, jf. lov om en satsreguleringsprocent. Det beløb, der fremkommer efter regulering, afrundes til nærmeste kronebeløb, der er deleligt med 100. Reguleringen foretages første gang den 1. januar 2027. Stk. 6. For personer med børn fradrages yderligere et beløb for hvert barn, som for gifte svarer til det særlige børnetilskud pr. 1. januar og for enlige svarer til 3 gange det særlige børnetilskud pr. 1. januar, jf. § 4, stk. 3, i lov om børnetilskud og forskudsvis udbetaling af børnebidrag. Stk. 7. Ved opgørelsen af indkomstgrundlaget, jf. stk. 1-6, anses personer, der lever i et samlivsforhold, hvor parterne gennem kontante bidrag, arbejde i hjemmet eller på anden måde bidrager til den fælles husførelse, og hvor samlivet kan føre til ægteskab efter dansk ret, som gifte. Stk. 8. Hvis indkomsten på betalingstidspunktet varigt er forøget med mere end 20 pct. eller nedsat med mere end 5 pct. i forhold til det opgjorte indkomstgrundlag, jf. stk. 1-7, skal de ændrede indkomstforhold lægges til grund for betalingen. Stk. 9. Skatteministeren stiller oplysninger til rådighed til brug for opgørelse af indkomstgrundlaget, jf. stk. 1 og 2. Skatteministeren træffer bestemmelse om, hvilke myndigheder der skal opgøre indkomstgrundlaget."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Betaling for hjælp efter § 4, stk. 1, udgør 3 kr. pr. time, hvis indkomstgrundlaget opgjort efter § 4, stk. 1-8, udgør 2.701 kr. eller derover. Betalingen forhøjes med 1 kr. pr. time for hver 2.700 kr., det beregnede indkomstgrundlag overstiger 2.701 kr. Betalingen kan dog ikke overstige 168 kr. pr. time (2026-niveau). Hvis betalingen for hjælp efter §§ 16 og 17 i ældreloven udgør mindre end 96 kr. (2026-niveau), kan kommunalbestyrelsen vælge ikke at opkræve beløbet. Stk. 2. De beløb, der er nævnt i stk. 1, 3. og 4. pkt. reguleres en gang årligt den 1. januar med satsreguleringsprocenten, jf. lov om en satsreguleringsprocent. Det beløb, der fremkommer efter regulering, afrundes til nærmeste kronebeløb. Reguleringen foretages første gang den 1. januar 2027. Stk. 3. Kommunalbestyrelsen kan i ganske særlige tilfælde nedsætte eller forhøje den beregnede betaling under hensyn til modtagerens økonomiske forhold. Stk. 4. Ved midlertidigt døgnophold, herunder aflastningsophold, skal den samlede betaling for ydelser efter §§ 10, 13, 14, 16 og 17 i ældreloven fastsættes således, at den pågældende bevarer et beløb til dækning af husleje og andre omkostninger, der er nødvendige for opretholdelsen af den hidtidige bolig. Kommunalbestyrelsen kan ikke opkræve betaling for bolig ved midlertidigt døgnophold."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Bekendtgørelsen træder i kraft den 1. januar 2026."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Kommunalbestyrelsen træffer beslutning om betaling for tilbud efter §§ 6, 10, 13, 14, 16 og 17 i ældreloven, jf. ældrelovens § 33, stk. 5, 1. pkt. Ved fastsættelsen af betalingen kan højst medregnes kommunens gennemsnitlige, langsigtede omkostninger, der kan henføres til produktion og levering af tilbuddet, jf. dog §§ 2-5. Stk. 2. Kommunalbestyrelsen fastsætter betalingen for tilbuddet mindst én gang årligt. Stk. 3. Et eventuelt overskud skal indregnes som en reduktion af taksten senest 2 år efter det år, hvor overskuddet er opstået. Stk. 4. Kommunalbestyrelsen træffer beslutning om, hvorvidt et eventuelt underskud skal indregnes som en hel eller delvis forøgelse af taksten, eller om underskuddet slet ikke skal indregnes, senest 2 år efter det år, hvor underskuddet er opstået.",
      "valid_from": "2025-12-08",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Modtagere af madlevering efter § 13 i ældreloven, og som er omfattet af frit valg af leverandør efter § 18 i ældreloven, skal tilbydes mindst ét dagligt måltid mad i form af en hovedret til maksimalt 50 kr. (2026-niveau) pr. måltid uanset borgerens valg blandt de leverandører, der indgås aftale med. Stk. 2. Det beløb, der er nævnt i 1. pkt., reguleres en gang årligt den 1. januar med satsreguleringsprocenten, jf. lov om en satsreguleringsprocent. Det beløb, der fremkommer efter regulering, afrundes til nærmeste kronebeløb. Reguleringen foretages første gang den 1. januar 2027. Stk. 3. Uanset hvilket andet tilbud om en hovedret end det kommunale tilbud til maksimalt 50 kr. (2026-niveau), som modtageren måtte vælge, betaler modtageren den valgte hovedrets pris fratrukket et eventuelt kommunalt tilskud.",
      "valid_from": "2025-12-08",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Betaling for madordning efter § 14 i ældreloven kan maksimalt udgøre 4.453 kr. pr. måned (2026-niveau) for fuld forplejning for beboere i plejebolig, plejehjem, friplejeboliger og lignende boligenheder, hvortil der er knyttet omsorgs- og servicefunktioner med tilhørende personale. Stk. 2. Ved midlertidige ophold i disse boformer på mindre end 1 måneds varighed fastsættes betalingen for madordningen efter § 14 i ældreloven ved en forholdsmæssig reduktion af det maksimale beløb for egenbetalingen efter stk. 1. Stk. 3. Beløbet efter stk. 1, reguleres en gang årligt den 1. januar med satsreguleringsprocenten, jf. lov om en satsreguleringsprocent. Det beløb, der fremkommer efter regulering, afrundes til nærmeste kronebeløb. Reguleringen foretages første gang den 1. januar 2027.",
      "valid_from": "2025-12-08",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Kommunalbestyrelsen beregner modtagerens egenbetaling på grundlag af modtagerens og en eventuel ægtefælles indkomstgrundlag, jf. stk. 2-8, når der ydes hjælp efter §§ 16 og 17 i ældreloven. Stk. 2. Indkomstgrundlaget, jf. stk. 1, består af personlig indkomst efter § 3 i personskatteloven med tillæg af positiv kapitalindkomst, der anvendes til beregning af indkomstskat efter personskattelovens § 7, dog før de heri nævnte grundbeløb og bundfradrag, samt aktieindkomst, der beskattes efter personskattelovens § 8 a, stk. 1 og 2, bortset fra udbytteindkomst op til 5.000 kr. For lønmodtagere, der gør tjeneste på skibe, der er registreret i Dansk Internationalt Skibsregister (DIS) medregnes arbejdsfortjenesten i den personlige indkomst efter regler fastsat af beskæftigelsesministeren om fremgangsmåden ved opgørelsen af indtægtsgrundlaget for visse sociale ydelser for lønmodtagere, der gør tjeneste på skibe registreret i Dansk Internationalt Skibsregister. Stk. 3. Opgørelsesperioden for indkomstgrundlaget efter stk. 2 er indkomsten for det senest afsluttede indkomstår. Indkomstgrundlaget anvendes med virkning for det andet kalenderår efter indkomstårets udløb. Stk. 4. Ved opgørelsen af indkomstgrundlaget efter stk. 2 og 3 reguleres den personlige indkomst, der indgår i indkomstgrundlaget, med satsreguleringsprocenten, jf. lov om en satsreguleringsprocent, gældende pr. 1. januar efter indkomståret, jf. stk. 3, og pr. 1. januar det følgende år. Stk. 5. I indkomstgrundlaget opgjort efter stk. 2-4 fradrages et beløb på 188.900 kr. (2026-niveau) for enlige og 284.000 kr. (2026-niveau) for gifte. De beløb, der er nævnt i 1. pkt., reguleres en gang årligt den 1. januar med satsreguleringsprocenten, jf. lov om en satsreguleringsprocent. Det beløb, der fremkommer efter regulering, afrundes til nærmeste kronebeløb, der er deleligt med 100. Reguleringen foretages første gang den 1. januar 2027. Stk. 6. For personer med børn fradrages yderligere et beløb for hvert barn, som for gifte svarer til det særlige børnetilskud pr. 1. januar og for enlige svarer til 3 gange det særlige børnetilskud pr. 1. januar, jf. § 4, stk. 3, i lov om børnetilskud og forskudsvis udbetaling af børnebidrag. Stk. 7. Ved opgørelsen af indkomstgrundlaget, jf. stk. 1-6, anses personer, der lever i et samlivsforhold, hvor parterne gennem kontante bidrag, arbejde i hjemmet eller på anden måde bidrager til den fælles husførelse, og hvor samlivet kan føre til ægteskab efter dansk ret, som gifte. Stk. 8. Hvis indkomsten på betalingstidspunktet varigt er forøget med mere end 20 pct. eller nedsat med mere end 5 pct. i forhold til det opgjorte indkomstgrundlag, jf. stk. 1-7, skal de ændrede indkomstforhold lægges til grund for betalingen. Stk. 9. Skatteministeren stiller oplysninger til rådighed til brug for opgørelse af indkomstgrundlaget, jf. stk. 1 og 2. Skatteministeren træffer bestemmelse om, hvilke myndigheder der skal opgøre indkomstgrundlaget.",
      "valid_from": "2025-12-08",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Betaling for hjælp efter § 4, stk. 1, udgør 3 kr. pr. time, hvis indkomstgrundlaget opgjort efter § 4, stk. 1-8, udgør 2.701 kr. eller derover. Betalingen forhøjes med 1 kr. pr. time for hver 2.700 kr., det beregnede indkomstgrundlag overstiger 2.701 kr. Betalingen kan dog ikke overstige 168 kr. pr. time (2026-niveau). Hvis betalingen for hjælp efter §§ 16 og 17 i ældreloven udgør mindre end 96 kr. (2026-niveau), kan kommunalbestyrelsen vælge ikke at opkræve beløbet. Stk. 2. De beløb, der er nævnt i stk. 1, 3. og 4. pkt. reguleres en gang årligt den 1. januar med satsreguleringsprocenten, jf. lov om en satsreguleringsprocent. Det beløb, der fremkommer efter regulering, afrundes til nærmeste kronebeløb. Reguleringen foretages første gang den 1. januar 2027. Stk. 3. Kommunalbestyrelsen kan i ganske særlige tilfælde nedsætte eller forhøje den beregnede betaling under hensyn til modtagerens økonomiske forhold. Stk. 4. Ved midlertidigt døgnophold, herunder aflastningsophold, skal den samlede betaling for ydelser efter §§ 10, 13, 14, 16 og 17 i ældreloven fastsættes således, at den pågældende bevarer et beløb til dækning af husleje og andre omkostninger, der er nødvendige for opretholdelsen af den hidtidige bolig. Kommunalbestyrelsen kan ikke opkræve betaling for bolig ved midlertidigt døgnophold.",
      "valid_from": "2025-12-08",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Bekendtgørelsen træder i kraft den 1. januar 2026.",
      "valid_from": "2025-12-08",
      "valid_to": null
    }
  ],
  "definitions": []
}
