{
  "id": "2025:1594",
  "type": "statute",
  "title": "Bekendtgørelse om modtagelse og transport af patienter til behandling i Danmark fra lande, der befinder sig i en humanitær krisesituation",
  "short_name": "BEK H#LOKDOK04",
  "status": "in_force",
  "issued_date": "2025-12-08",
  "url": "https://www.retsinformation.dk/eli/lta/2025/1594/xml",
  "description": "Retsinformation source. DocumentId=DI001686; AccessionNumber=B20250159405; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Indenrigs- og sundhedsministeren kan, når særlige hensyn eller behandlingsbehov gør sig gældende, beslutte at modtage et antal patienter til behandling i det danske sundhedsvæsen fra lande, der befinder sig i en humanitær krisesituation som følge af f.eks. ulykker, katastrofer eller krigshandlinger. Stk. 2. Beslutningen forudsætter samtidig regelefterlevelse på andre lovområder, herunder at de pågældende patienter opfylder de grundlæggende betingelser for indrejse og ophold her i landet. Stk. 3. Sundhedsstyrelsen afdækker i forbindelse med beslutning efter stk. 1, hvilken region der har ledig kapacitet og kompetence til behandling af den eller de pågældende patienter. Stk. 4. Refusion af udgifter til behandling efter stk. 2 tilfalder den region, der har afholdt udgiften."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Indenrigs- og sundhedsministeren kan tilbyde vederlagsfri transportløsninger til og fra Danmark til patienter fra lande anført i bilag 1. Tilbud om transport fra Danmark omfatter transport efter endt behandling til patientens hjemland eller, hvor dette ikke skønnes muligt på grund af den humanitære krisesituation, til et nærtliggende område efter aftale med hjemlandet. Tilbud om hjemtransport gælder også, hvis patienten er afgået ved døden under opholdet i Danmark. Stk. 2. Tilbud efter stk. 1 kan efter en konkret vurdering tillige omfatte disse patienters nærmeste pårørende, jf. sundhedslovens § 18, når patienten får tilbud om behandling i det danske sundhedsvæsen efter § 1, stk. 1. Adgangen til at tilbyde transport til pårørende kan dog begrænses, når det af den for transporten ansvarlige myndighed vurderes, at ressource- eller pladshensyn tilsiger det. Stk. 3. Indenrigs- og sundhedsministeren kan beslutte at pålægge et regionsråd eller en kommunalbestyrelse at udføre transportopgaver efter stk. 1. Stk. 4. Den for transporten ansvarlige myndighed skal vælge den type af transportmiddel, som myndigheden vurderer, er det billigste forsvarlige transportmiddel under hensyntagen til patientens sundhedsmæssige behov og den humanitære krisesituations beskaffenhed. Stk. 5. Den for transporten ansvarlige myndighed kan på baggrund af Sundhedsstyrelsens, regionrådets eller kommunalbestyrelsens individuelle vurderinger om behov for transporttilbud beslutte at entrere med private aktører, herunder kommercielle flyselskaber, der kan arrangere ud- eller hjemrejse, jf. dog stk. 4. Stk. 6. Refusion af udgifter til transport efter stk. 3, tilfalder den region eller kommune, der har afholdt udgiften."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Bekendtgørelsen træder i kraft den 15. december 2025. Stk. 2. Bekendtgørelse nr. 441 af 8. april 2022 om modtagelse af patienter til behandling i Danmark fra lande, der befinder sig i en humanitær krisesituation ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Indenrigs- og sundhedsministeren kan, når særlige hensyn eller behandlingsbehov gør sig gældende, beslutte at modtage et antal patienter til behandling i det danske sundhedsvæsen fra lande, der befinder sig i en humanitær krisesituation som følge af f.eks. ulykker, katastrofer eller krigshandlinger. Stk. 2. Beslutningen forudsætter samtidig regelefterlevelse på andre lovområder, herunder at de pågældende patienter opfylder de grundlæggende betingelser for indrejse og ophold her i landet. Stk. 3. Sundhedsstyrelsen afdækker i forbindelse med beslutning efter stk. 1, hvilken region der har ledig kapacitet og kompetence til behandling af den eller de pågældende patienter. Stk. 4. Refusion af udgifter til behandling efter stk. 2 tilfalder den region, der har afholdt udgiften.",
      "valid_from": "2025-12-08",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Indenrigs- og sundhedsministeren kan tilbyde vederlagsfri transportløsninger til og fra Danmark til patienter fra lande anført i bilag 1. Tilbud om transport fra Danmark omfatter transport efter endt behandling til patientens hjemland eller, hvor dette ikke skønnes muligt på grund af den humanitære krisesituation, til et nærtliggende område efter aftale med hjemlandet. Tilbud om hjemtransport gælder også, hvis patienten er afgået ved døden under opholdet i Danmark. Stk. 2. Tilbud efter stk. 1 kan efter en konkret vurdering tillige omfatte disse patienters nærmeste pårørende, jf. sundhedslovens § 18, når patienten får tilbud om behandling i det danske sundhedsvæsen efter § 1, stk. 1. Adgangen til at tilbyde transport til pårørende kan dog begrænses, når det af den for transporten ansvarlige myndighed vurderes, at ressource- eller pladshensyn tilsiger det. Stk. 3. Indenrigs- og sundhedsministeren kan beslutte at pålægge et regionsråd eller en kommunalbestyrelse at udføre transportopgaver efter stk. 1. Stk. 4. Den for transporten ansvarlige myndighed skal vælge den type af transportmiddel, som myndigheden vurderer, er det billigste forsvarlige transportmiddel under hensyntagen til patientens sundhedsmæssige behov og den humanitære krisesituations beskaffenhed. Stk. 5. Den for transporten ansvarlige myndighed kan på baggrund af Sundhedsstyrelsens, regionrådets eller kommunalbestyrelsens individuelle vurderinger om behov for transporttilbud beslutte at entrere med private aktører, herunder kommercielle flyselskaber, der kan arrangere ud- eller hjemrejse, jf. dog stk. 4. Stk. 6. Refusion af udgifter til transport efter stk. 3, tilfalder den region eller kommune, der har afholdt udgiften.",
      "valid_from": "2025-12-08",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Bekendtgørelsen træder i kraft den 15. december 2025. Stk. 2. Bekendtgørelse nr. 441 af 8. april 2022 om modtagelse af patienter til behandling i Danmark fra lande, der befinder sig i en humanitær krisesituation ophæves.",
      "valid_from": "2025-12-08",
      "valid_to": null
    }
  ],
  "definitions": []
}
