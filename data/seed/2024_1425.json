{
  "id": "2024:1425",
  "type": "statute",
  "title": "Bekendtgørelse om tilladelse til at drive tjenesteydelsesvirksomhed i Danmark for visse forsikringsselskaber med hovedsæde i Det Forenede Kongerige",
  "short_name": "BEK H#LOKDOK04",
  "status": "in_force",
  "issued_date": "2024-12-05",
  "url": "https://www.retsinformation.dk/eli/lta/2024/1425/xml",
  "description": "Retsinformation source. DocumentId=CQ003062; AccessionNumber=B20240142505; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse finder anvendelse på forsikringsselskaber, som opfylder følgende betingelser: 1) Har hovedsæde i Det Forenede Kongerige. 2) Har tilladelse til at drive virksomhed, herunder genforsikring, som beskrevet i bilag 1 og 2 til lov om forsikringsvirksomhed i medfør af hjemlandets lovgivning. 3) Var anmeldt til at tegne skadesforsikringer eller livsforsikringer i Danmark pr. 31. december 2020, jf. §§ 49-54 i lov om forsikringsvirksomhed."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Forsikringsselskaber, som opfylder betingelserne i § 1, opretholder tilladelse til at drive tjenesteydelsesvirksomhed i Danmark, jf. dog stk. 2. Stk. 2. Tilladelse i henhold til denne bekendtgørelse til at drive tjenesteydelsesvirksomhed i Danmark er begrænset til at omfatte servicering af aftaler indgået før 31. december 2020. Stk. 3. Forsikringsselskaber med tilladelse i henhold til denne bekendtgørelse må ikke indgå nye aftaler eller forny, udvide, genoptage eller på anden vis forlænge eksisterende aftaler."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Forsikringsselskabernes virksomhed i Danmark, skal drives i overensstemmelse med redelig forretningsskik og god praksis inden for virksomhedsområdet, jf. bekendtgørelse om god skik for forsikringsdistributører. Stk. 2. For forsikringsselskabernes virksomhed i Danmark gælder reglerne i bekendtgørelse om information om gebyrer og andre omkostninger for forsikringsselskaber. For selskaber, der servicerer livsforsikringsaftaler, gælder endvidere reglerne i bekendtgørelse om information om livsforsikringsaftaler."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Forsikringsselskaber med tilladelse i henhold til denne bekendtgørelse er forpligtede til at sikre, at Finanstilsynet til enhver tid er i besiddelse af aktuelle oplysninger om følgende forhold: 1) Virksomhedens navn og hovedsædets adresse. 2) De forsikringsklasser, grupper af klasser, og eventuelle accessoriske risici, som forsikringsselskabet dækker i Danmark. 3) De forsikringsklasser, grupper af klasser, og eventuelle accessoriske risici, som forsikringsselskabet har tilladelse til i Storbritannien eller Gibraltar. 4) En beskrivelse af forsikringsselskabets virksomhed i Danmark, herunder oplysning om antallet af policer og den samlede præmiesum. Stk. 2. Dækker forsikringsselskabet risici under forsikringsklasse 10, jf. bilag 1 til lov om forsikringsvirksomhed, bortset fra fragtførerens ansvar, skal forsikringsselskabet: 1) Være medlem af Dansk Forening for International Motorkøretøjsforsikring. For de pågældende forsikringer til dækning af de nævnte risici gælder færdselslovens §§ 105-108 og 110-115. 2) Udnævne en repræsentant, som er bosat eller etableret her i landet. Repræsentanten skal have beføjelse til: a) At indsamle alle nødvendige oplysninger i forbindelse med krav og til at repræsentere forsikrings- selskabet over for skadelidte personer, der kan gøre krav gældende, herunder med hensyn til betaling af sådanne krav. b) At repræsentere forsikringsselskabet over for myndighederne og under søgsmål mod forsikringsselskabet i forbindelse med de krav, som er nævnt i dette stykke. Stk. 3. Udnævnelsen af repræsentanten efter stk. 2, nr. 2, betragtes ikke som etablering af et forretningssted, jf. § 56 i lov om forsikringsvirksomhed. Stk. 4. Forsikringsselskabet skal årligt give Finanstilsynet meddelelse om forhold nævnt i stk. 1. Forsikringsselskabet er derudover forpligtet til straks at meddele Finanstilsynet enhver ændring af de forhold, som er nævnt i stk. 1 og 2. Stk. 5. Forsikringsselskaber med tilladelse i henhold til denne bekendtgørelse er forpligtede til at give Finanstilsynet de oplysninger, som Finanstilsynet finder nødvendige til vurdering af selskabets aktiviteter i Danmark."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Overtrædelse af § 2, stk. 2 og 3, og § 4 straffes med bøde. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Bekendtgørelsen træder i kraft den 1. januar 2025. Stk. 2. Bekendtgørelse nr. 2179 af 26. november 2021 om tilladelse til at drive tjenesteydelsesvirksomhed i Danmark for visse forsikringsselskaber med hovedsæde i Det Forenede Kongerige ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse finder anvendelse på forsikringsselskaber, som opfylder følgende betingelser: 1) Har hovedsæde i Det Forenede Kongerige. 2) Har tilladelse til at drive virksomhed, herunder genforsikring, som beskrevet i bilag 1 og 2 til lov om forsikringsvirksomhed i medfør af hjemlandets lovgivning. 3) Var anmeldt til at tegne skadesforsikringer eller livsforsikringer i Danmark pr. 31. december 2020, jf. §§ 49-54 i lov om forsikringsvirksomhed.",
      "valid_from": "2024-12-05",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Forsikringsselskaber, som opfylder betingelserne i § 1, opretholder tilladelse til at drive tjenesteydelsesvirksomhed i Danmark, jf. dog stk. 2. Stk. 2. Tilladelse i henhold til denne bekendtgørelse til at drive tjenesteydelsesvirksomhed i Danmark er begrænset til at omfatte servicering af aftaler indgået før 31. december 2020. Stk. 3. Forsikringsselskaber med tilladelse i henhold til denne bekendtgørelse må ikke indgå nye aftaler eller forny, udvide, genoptage eller på anden vis forlænge eksisterende aftaler.",
      "valid_from": "2024-12-05",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Forsikringsselskabernes virksomhed i Danmark, skal drives i overensstemmelse med redelig forretningsskik og god praksis inden for virksomhedsområdet, jf. bekendtgørelse om god skik for forsikringsdistributører. Stk. 2. For forsikringsselskabernes virksomhed i Danmark gælder reglerne i bekendtgørelse om information om gebyrer og andre omkostninger for forsikringsselskaber. For selskaber, der servicerer livsforsikringsaftaler, gælder endvidere reglerne i bekendtgørelse om information om livsforsikringsaftaler.",
      "valid_from": "2024-12-05",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Forsikringsselskaber med tilladelse i henhold til denne bekendtgørelse er forpligtede til at sikre, at Finanstilsynet til enhver tid er i besiddelse af aktuelle oplysninger om følgende forhold: 1) Virksomhedens navn og hovedsædets adresse. 2) De forsikringsklasser, grupper af klasser, og eventuelle accessoriske risici, som forsikringsselskabet dækker i Danmark. 3) De forsikringsklasser, grupper af klasser, og eventuelle accessoriske risici, som forsikringsselskabet har tilladelse til i Storbritannien eller Gibraltar. 4) En beskrivelse af forsikringsselskabets virksomhed i Danmark, herunder oplysning om antallet af policer og den samlede præmiesum. Stk. 2. Dækker forsikringsselskabet risici under forsikringsklasse 10, jf. bilag 1 til lov om forsikringsvirksomhed, bortset fra fragtførerens ansvar, skal forsikringsselskabet: 1) Være medlem af Dansk Forening for International Motorkøretøjsforsikring. For de pågældende forsikringer til dækning af de nævnte risici gælder færdselslovens §§ 105-108 og 110-115. 2) Udnævne en repræsentant, som er bosat eller etableret her i landet. Repræsentanten skal have beføjelse til: a) At indsamle alle nødvendige oplysninger i forbindelse med krav og til at repræsentere forsikrings- selskabet over for skadelidte personer, der kan gøre krav gældende, herunder med hensyn til betaling af sådanne krav. b) At repræsentere forsikringsselskabet over for myndighederne og under søgsmål mod forsikringsselskabet i forbindelse med de krav, som er nævnt i dette stykke. Stk. 3. Udnævnelsen af repræsentanten efter stk. 2, nr. 2, betragtes ikke som etablering af et forretningssted, jf. § 56 i lov om forsikringsvirksomhed. Stk. 4. Forsikringsselskabet skal årligt give Finanstilsynet meddelelse om forhold nævnt i stk. 1. Forsikringsselskabet er derudover forpligtet til straks at meddele Finanstilsynet enhver ændring af de forhold, som er nævnt i stk. 1 og 2. Stk. 5. Forsikringsselskaber med tilladelse i henhold til denne bekendtgørelse er forpligtede til at give Finanstilsynet de oplysninger, som Finanstilsynet finder nødvendige til vurdering af selskabets aktiviteter i Danmark.",
      "valid_from": "2024-12-05",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Overtrædelse af § 2, stk. 2 og 3, og § 4 straffes med bøde. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2024-12-05",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Bekendtgørelsen træder i kraft den 1. januar 2025. Stk. 2. Bekendtgørelse nr. 2179 af 26. november 2021 om tilladelse til at drive tjenesteydelsesvirksomhed i Danmark for visse forsikringsselskaber med hovedsæde i Det Forenede Kongerige ophæves.",
      "valid_from": "2024-12-05",
      "valid_to": null
    }
  ],
  "definitions": []
}
