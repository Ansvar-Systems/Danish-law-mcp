{
  "id": "2023:8",
  "type": "statute",
  "title": "Bekendtgørelse om godkendelse af desinfektionsmidler mv. i fødevarevirksomheder mv.",
  "short_name": "BEK H#LOKDOK04",
  "status": "in_force",
  "issued_date": "2023-01-03",
  "url": "https://www.retsinformation.dk/eli/lta/2023/8/xml",
  "description": "Retsinformation source. DocumentId=DC000738; AccessionNumber=B20230000805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på følgende: 1) Desinfektionsmidler, der bruges i lokaler og på inventar og udstyr, som kan komme i berøring med fødevarer a) i fødevarevirksomheder, b) i mælkeleverende besætninger, og c) om bord på fiskefartøjer, med opbevaring af konsumfisk i mere end 24 timer. 2) Pattedypningsmidler og pattespray eller andre midler til desinfektion af patter før og efter malkning. Stk. 2. Bekendtgørelsen finder endvidere anvendelse på indholdsstoffer til anvendelse i korrosionsnedsættende midler til dampkedler, hvor dampen kan komme i direkte forbindelse med fødevarer. Stk. 3. Bekendtgørelsen finder ikke anvendelse på desinfektionsmidler mv., som skal godkendes efter kapitel 7 i lov om kemikalier, jf. lovbekendtgørelse nr. 244 af 17. februar 2022."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Midler omfattet af § 1, stk. 1, skal godkendes af Fødevarestyrelsen, før de kan markedsføres. Stk. 2. Stk. 1 gælder også ved ændring af et godkendt produkts produktnavn eller ved identiske produkter, der skal markedsføres under andre produktnavne. Stk. 3. Markedsføring af godkendte produkter kan kun ske med det produktnavn, som er angivet i ansøgningsskemaet, jf. § 3."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Ansøgningen om godkendelse i henhold til § 2 stk. 1, skal indgives digitalt til Fødevarestyrelsen ved brug af ansøgningsskema, som kan tilgås via Fødevarestyrelsens hjemmeside. Stk. 2. Ansøgningen skal indeholde følgende: 1) Ansøgningsskemaet, hvor de påkrævede oplysninger er afgivet. 2) Dokumentation for, at desinfektionsmidler, pattedypningsmidler, pattespray eller andre midler til desinfektion af patter før og efter malkning har en teknologisk effekt i henhold til gældende europæiske standarder. Desinfektionsmidler kan opfylde kravene til teknologisk effekt ved at have enten en baktericid eller en fungicid effekt eller både en baktericid og fungicid effekt. 3) Dokumentation for, at produktet indeholder aktivstoffer, der er godkendt eller ved at blive godkendt, og at leverandøren af aktivstoffet i produktet er registreret på listen over godkendte leverandører af aktivstoffer, jf. forordning (EU) nr. 528 af 22. maj 2012 om tilgængeliggørelse på markedet og anvendelse af biocidholdige produkter. Stk. 3. Ansøgningen om parallelgodkendelse i henhold til § 2, stk. 2, skal indgives digitalt til Fødevarestyrelsen ved brug af ansøgningsskema, som kan tilgås via Fødevarestyrelsens hjemmeside. Stk. 4. Til brug for Fødevarestyrelsens parallelgodkendelse i henhold til stk. 3, skal virksomheden dokumentere, at produktet er identisk med det allerede godkendte produkt. Endvidere skal det allerede godkendte produkt være godkendt for mindre end fem år siden."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Korrosionsnedsættende midler til dampkedler, der benyttes til produktion af damp, som kan komme i direkte forbindelse med fødevarer, jf. § 1, stk. 2, må udelukkende fremstilles af indholdsstoffer, der er godkendt af Fødevarestyrelsen med de dertil hørende fastsatte restriktioner og/eller specifikationer. Stk. 2. Ansøgning om optagelse af nye indholdsstoffer, jf. stk. 1, skal indgives digitalt til Fødevarestyrelsen ved brug af ansøgningsskema, som kan tilgås via Fødevarestyrelsens hjemmeside."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Midler, der er godkendt af Fødevarestyrelsen, jf. § 2, skal være mærket med følgende oplysninger: 1) “Desinfektionsmiddel godkendt af Fødevarestyrelsen under journalnummer (journalnummer anføres)” og “Produktet virker (baktericidt, fungicidt eller baktericidt og fungicidt anføres)” for så vidt angår midler nævnt i § 1, stk. 1, nr. 1. 2) “Pattedyp, pattespray eller andre midler til desinfektion af patter før og efter malkning godkendt af Fødevarestyrelsen under journalnummer (journalnummer anføres)” for så vidt angår midler nævnt i § 1, stk. 1, nr. 2. Mærkningen kan præciseres ved kun at anføre det relevante middel (”pattedyp”, ”pattespray” eller ”andre midler”). 3) \"Pattedyp, pattespray eller andre midler til desinfektion af patter før malkning godkendt af Fødevarestyrelsen under journalnummer (journalnummer anføres)\" for så vidt angår midler nævnt i § 1, stk. 1, nr. 2. Mærkningen kan præciseres ved kun at anføre det relevante middel (”pattedyp”, ”pattespray” eller ”andre midler”). 4) \"Pattedyp, pattespray eller andre midler til desinfektion af patter efter malkning godkendt af Fødevarestyrelsen under journalnummer (journalnummer anføres)\" for så vidt angår midler nævnt i § 1, stk. 1, nr. 2. Mærkningen kan præciseres ved kun at anføre det relevante middel (”pattedyp”, ”pattespray” eller ”andre midler”). Stk. 2. Midler, der er godkendt af Fødevarestyrelsen, jf. § 2, skal desuden være mærket med: 1) Navn og adresse på vedkommende, som godkendelsen i medfør af § 2 udstedes til. 2) En brugsanvisning, herunder oplysning om anvendelsesområde, maksimal brugskoncentration og, hvor det er relevant, kontakttid. For desinfektionsmidler skal desuden oplyses minimal brugskoncentration. 3) Ordene “Må ikke opbevares sammen med fødevarer”. 4) Oplysning om, at midlet er et kombinationsmiddel, og at rengøring og desinfektion i så fald skal foretages som særskilte arbejdsprocesser med tilhørende afskylning. 5) Ordene “Må kun anvendes umiddelbart efter malkning”, hvis midlet er et pattedypningsmiddel, pattespray eller andre midler til desinfektion af patter efter malkning nævnt i § 1, stk. 1, nr. 2. Stk. 3. Fødevarestyrelsen kan i forbindelse med godkendelsen fastsætte yderligere krav til mærkningen af det pågældende middel."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Fødevarestyrelsen kan til enhver tid tilbagekalde eller ændre en godkendelse, hvis det er nødvendigt af hensyn til menneskers sundhed. Stk. 2. Fødevarestyrelsen kan endvidere tilbagekalde en godkendelse, hvis produktet ikke markedsføres i overensstemmelse med forordning (EU) nr. 528 af 22. maj 2012 om tilgængeliggørelse på markedet og anvendelse af biocidholdige produkter."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Med bøde straffes den, der markedsfører midlerne nævnt i § 1, stk. 1, uden godkendelse eller uden at overholde mærkningskravene i § 5. Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) forvoldt skade på sundheden eller fremkaldt fare herfor, eller 2) opnået eller tilsigtet opnået en økonomisk fordel for den pågældende selv eller andre. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Bekendtgørelsen træder i kraft den 15. februar 2023. Stk. 2. Bekendtgørelse nr. 859 af 23. august 2019 om godkendelse af desinfektionsmidler m.v. i fødevarevirksomheder m.v. ophæves. Stk. 3. Desinfektionsmidler mv. som er godkendt og mærket i henhold til bekendtgørelse nr. 859 af 23. august 2019 om godkendelse af desinfektionsmidler m.v. i fødevarevirksomheder m.v., kan fortsat markedsføres på de anførte betingelser i godkendelsen. Stk. 4. Ansøgninger om godkendelse af desinfektionsmidler mv., der er modtaget i Fødevarestyrelsen inden den 15. februar 2023 behandles efter bekendtgørelse nr. 859 af 23. august 2019 om godkendelse af desinfektionsmidler m.v. i fødevarevirksomheder m.v."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på følgende: 1) Desinfektionsmidler, der bruges i lokaler og på inventar og udstyr, som kan komme i berøring med fødevarer a) i fødevarevirksomheder, b) i mælkeleverende besætninger, og c) om bord på fiskefartøjer, med opbevaring af konsumfisk i mere end 24 timer. 2) Pattedypningsmidler og pattespray eller andre midler til desinfektion af patter før og efter malkning. Stk. 2. Bekendtgørelsen finder endvidere anvendelse på indholdsstoffer til anvendelse i korrosionsnedsættende midler til dampkedler, hvor dampen kan komme i direkte forbindelse med fødevarer. Stk. 3. Bekendtgørelsen finder ikke anvendelse på desinfektionsmidler mv., som skal godkendes efter kapitel 7 i lov om kemikalier, jf. lovbekendtgørelse nr. 244 af 17. februar 2022.",
      "valid_from": "2023-01-03",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Midler omfattet af § 1, stk. 1, skal godkendes af Fødevarestyrelsen, før de kan markedsføres. Stk. 2. Stk. 1 gælder også ved ændring af et godkendt produkts produktnavn eller ved identiske produkter, der skal markedsføres under andre produktnavne. Stk. 3. Markedsføring af godkendte produkter kan kun ske med det produktnavn, som er angivet i ansøgningsskemaet, jf. § 3.",
      "valid_from": "2023-01-03",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Ansøgningen om godkendelse i henhold til § 2 stk. 1, skal indgives digitalt til Fødevarestyrelsen ved brug af ansøgningsskema, som kan tilgås via Fødevarestyrelsens hjemmeside. Stk. 2. Ansøgningen skal indeholde følgende: 1) Ansøgningsskemaet, hvor de påkrævede oplysninger er afgivet. 2) Dokumentation for, at desinfektionsmidler, pattedypningsmidler, pattespray eller andre midler til desinfektion af patter før og efter malkning har en teknologisk effekt i henhold til gældende europæiske standarder. Desinfektionsmidler kan opfylde kravene til teknologisk effekt ved at have enten en baktericid eller en fungicid effekt eller både en baktericid og fungicid effekt. 3) Dokumentation for, at produktet indeholder aktivstoffer, der er godkendt eller ved at blive godkendt, og at leverandøren af aktivstoffet i produktet er registreret på listen over godkendte leverandører af aktivstoffer, jf. forordning (EU) nr. 528 af 22. maj 2012 om tilgængeliggørelse på markedet og anvendelse af biocidholdige produkter. Stk. 3. Ansøgningen om parallelgodkendelse i henhold til § 2, stk. 2, skal indgives digitalt til Fødevarestyrelsen ved brug af ansøgningsskema, som kan tilgås via Fødevarestyrelsens hjemmeside. Stk. 4. Til brug for Fødevarestyrelsens parallelgodkendelse i henhold til stk. 3, skal virksomheden dokumentere, at produktet er identisk med det allerede godkendte produkt. Endvidere skal det allerede godkendte produkt være godkendt for mindre end fem år siden.",
      "valid_from": "2023-01-03",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Korrosionsnedsættende midler til dampkedler, der benyttes til produktion af damp, som kan komme i direkte forbindelse med fødevarer, jf. § 1, stk. 2, må udelukkende fremstilles af indholdsstoffer, der er godkendt af Fødevarestyrelsen med de dertil hørende fastsatte restriktioner og/eller specifikationer. Stk. 2. Ansøgning om optagelse af nye indholdsstoffer, jf. stk. 1, skal indgives digitalt til Fødevarestyrelsen ved brug af ansøgningsskema, som kan tilgås via Fødevarestyrelsens hjemmeside.",
      "valid_from": "2023-01-03",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Midler, der er godkendt af Fødevarestyrelsen, jf. § 2, skal være mærket med følgende oplysninger: 1) “Desinfektionsmiddel godkendt af Fødevarestyrelsen under journalnummer (journalnummer anføres)” og “Produktet virker (baktericidt, fungicidt eller baktericidt og fungicidt anføres)” for så vidt angår midler nævnt i § 1, stk. 1, nr. 1. 2) “Pattedyp, pattespray eller andre midler til desinfektion af patter før og efter malkning godkendt af Fødevarestyrelsen under journalnummer (journalnummer anføres)” for så vidt angår midler nævnt i § 1, stk. 1, nr. 2. Mærkningen kan præciseres ved kun at anføre det relevante middel (”pattedyp”, ”pattespray” eller ”andre midler”). 3) \"Pattedyp, pattespray eller andre midler til desinfektion af patter før malkning godkendt af Fødevarestyrelsen under journalnummer (journalnummer anføres)\" for så vidt angår midler nævnt i § 1, stk. 1, nr. 2. Mærkningen kan præciseres ved kun at anføre det relevante middel (”pattedyp”, ”pattespray” eller ”andre midler”). 4) \"Pattedyp, pattespray eller andre midler til desinfektion af patter efter malkning godkendt af Fødevarestyrelsen under journalnummer (journalnummer anføres)\" for så vidt angår midler nævnt i § 1, stk. 1, nr. 2. Mærkningen kan præciseres ved kun at anføre det relevante middel (”pattedyp”, ”pattespray” eller ”andre midler”). Stk. 2. Midler, der er godkendt af Fødevarestyrelsen, jf. § 2, skal desuden være mærket med: 1) Navn og adresse på vedkommende, som godkendelsen i medfør af § 2 udstedes til. 2) En brugsanvisning, herunder oplysning om anvendelsesområde, maksimal brugskoncentration og, hvor det er relevant, kontakttid. For desinfektionsmidler skal desuden oplyses minimal brugskoncentration. 3) Ordene “Må ikke opbevares sammen med fødevarer”. 4) Oplysning om, at midlet er et kombinationsmiddel, og at rengøring og desinfektion i så fald skal foretages som særskilte arbejdsprocesser med tilhørende afskylning. 5) Ordene “Må kun anvendes umiddelbart efter malkning”, hvis midlet er et pattedypningsmiddel, pattespray eller andre midler til desinfektion af patter efter malkning nævnt i § 1, stk. 1, nr. 2. Stk. 3. Fødevarestyrelsen kan i forbindelse med godkendelsen fastsætte yderligere krav til mærkningen af det pågældende middel.",
      "valid_from": "2023-01-03",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Fødevarestyrelsen kan til enhver tid tilbagekalde eller ændre en godkendelse, hvis det er nødvendigt af hensyn til menneskers sundhed. Stk. 2. Fødevarestyrelsen kan endvidere tilbagekalde en godkendelse, hvis produktet ikke markedsføres i overensstemmelse med forordning (EU) nr. 528 af 22. maj 2012 om tilgængeliggørelse på markedet og anvendelse af biocidholdige produkter.",
      "valid_from": "2023-01-03",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Med bøde straffes den, der markedsfører midlerne nævnt i § 1, stk. 1, uden godkendelse eller uden at overholde mærkningskravene i § 5. Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) forvoldt skade på sundheden eller fremkaldt fare herfor, eller 2) opnået eller tilsigtet opnået en økonomisk fordel for den pågældende selv eller andre. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2023-01-03",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Bekendtgørelsen træder i kraft den 15. februar 2023. Stk. 2. Bekendtgørelse nr. 859 af 23. august 2019 om godkendelse af desinfektionsmidler m.v. i fødevarevirksomheder m.v. ophæves. Stk. 3. Desinfektionsmidler mv. som er godkendt og mærket i henhold til bekendtgørelse nr. 859 af 23. august 2019 om godkendelse af desinfektionsmidler m.v. i fødevarevirksomheder m.v., kan fortsat markedsføres på de anførte betingelser i godkendelsen. Stk. 4. Ansøgninger om godkendelse af desinfektionsmidler mv., der er modtaget i Fødevarestyrelsen inden den 15. februar 2023 behandles efter bekendtgørelse nr. 859 af 23. august 2019 om godkendelse af desinfektionsmidler m.v. i fødevarevirksomheder m.v.",
      "valid_from": "2023-01-03",
      "valid_to": null
    }
  ],
  "definitions": []
}
