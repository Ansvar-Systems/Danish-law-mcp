{
  "id": "2025:793",
  "type": "statute",
  "title": "Bekendtgørelse om gennemførelse af dele af Hongkongkonventionen i den eksklusive økonomiske zone ved Grønland",
  "short_name": "BEK H#LOKDOK04",
  "status": "in_force",
  "issued_date": "2025-06-20",
  "url": "https://www.retsinformation.dk/eli/lta/2025/793/xml",
  "description": "Retsinformation source. DocumentId=DD000589; AccessionNumber=B20250079305; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse for skibe omfattet af Hongkongkonventionen og som sejler i den eksklusive økonomiske zone ved Grønland. I det omfang det er foreneligt med international ret, finder bekendtgørelsen endvidere anvendelse på skibe, der ikke fører dansk eller grønlandsk flag, og befinder sig i den eksklusive økonomiske zone ved Grønland. Stk. 2. Den danske sprogversion af Hongkongkonventionen er medtaget i bekendtgørelsens bilag 1."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Certifikat: Skibsspecifikt certifikat om, at et førstegangssyn eller et periodisk syn er gennemført korrekt, samt fortegnelse over farlige materialer om bord på et skib. 2) Førstegangssyn: Kontrol af, om fortegnelsen over farlige materialer er i overensstemmelse med reglerne. 3) Periodisk syn: Kontrol af, om fortegnelsen over farlige materialer er i overensstemmelse med reglerne. 4) Fortegnelse over farlige materialer: Et skema over, hvilke farlige materialer der er om bord på skibet. 5) Konventionen: Hongkongkonventionen om sikker og miljømæssig forsvarlig ophugning af skibe af 2009 og dennes bilag, som er gengivet i bilag 1 til denne bekendtgørelse. 6) Skibsreder: En fysisk eller juridisk person, der er registreret som ejer af skibet, herunder den fysiske eller juridiske person, der ejer skibet i en begrænset periode, inden det sælges eller overdrages til et skibsophugningsanlæg."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Skibsrederen skal sikre sig, at de dele af konventionens bilag 1, kapitel 2, der omhandler pligt til certifikat om bord på et skib, overholdes."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Skibsrederen skal sikre sig, at certifikatet, jf. § 3, overholder kravene til varighed og gyldighed i konventionens bilag 1, kapitel 2."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Skibsrederen skal sikre sig, at certifikatet, jf. § 3, overholder kravene til form og sprog i konventionens bilag 1, kapitel 2."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Miljøstyrelsen fører tilsyn med, at bestemmelserne i denne bekendtgørelse overholdes."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Medmindre højere sanktion er forskyldt efter den øvrige lovgivning, idømmes med bøde den, der undlader at overholde kravene til certifikat, varighed samt form, jf. §§ 3-5. Stk. 2. Påtale finder ikke sted, når der er forløbet 5 år efter lovovertrædelsens ophør. Stk. 3. For overtrædelse af bestemmelserne i denne bekendtgørelse begået af et selskab m.v. (juridisk person) kan bødeansvar efter kapitel 5 i kriminallov for Grønland pålægges selskabet."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Bekendtgørelsen træder i kraft den 26. juni 2025."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse for skibe omfattet af Hongkongkonventionen og som sejler i den eksklusive økonomiske zone ved Grønland. I det omfang det er foreneligt med international ret, finder bekendtgørelsen endvidere anvendelse på skibe, der ikke fører dansk eller grønlandsk flag, og befinder sig i den eksklusive økonomiske zone ved Grønland. Stk. 2. Den danske sprogversion af Hongkongkonventionen er medtaget i bekendtgørelsens bilag 1.",
      "valid_from": "2025-06-20",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Certifikat: Skibsspecifikt certifikat om, at et førstegangssyn eller et periodisk syn er gennemført korrekt, samt fortegnelse over farlige materialer om bord på et skib. 2) Førstegangssyn: Kontrol af, om fortegnelsen over farlige materialer er i overensstemmelse med reglerne. 3) Periodisk syn: Kontrol af, om fortegnelsen over farlige materialer er i overensstemmelse med reglerne. 4) Fortegnelse over farlige materialer: Et skema over, hvilke farlige materialer der er om bord på skibet. 5) Konventionen: Hongkongkonventionen om sikker og miljømæssig forsvarlig ophugning af skibe af 2009 og dennes bilag, som er gengivet i bilag 1 til denne bekendtgørelse. 6) Skibsreder: En fysisk eller juridisk person, der er registreret som ejer af skibet, herunder den fysiske eller juridiske person, der ejer skibet i en begrænset periode, inden det sælges eller overdrages til et skibsophugningsanlæg.",
      "valid_from": "2025-06-20",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Skibsrederen skal sikre sig, at de dele af konventionens bilag 1, kapitel 2, der omhandler pligt til certifikat om bord på et skib, overholdes.",
      "valid_from": "2025-06-20",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Skibsrederen skal sikre sig, at certifikatet, jf. § 3, overholder kravene til varighed og gyldighed i konventionens bilag 1, kapitel 2.",
      "valid_from": "2025-06-20",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Skibsrederen skal sikre sig, at certifikatet, jf. § 3, overholder kravene til form og sprog i konventionens bilag 1, kapitel 2.",
      "valid_from": "2025-06-20",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Miljøstyrelsen fører tilsyn med, at bestemmelserne i denne bekendtgørelse overholdes.",
      "valid_from": "2025-06-20",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Medmindre højere sanktion er forskyldt efter den øvrige lovgivning, idømmes med bøde den, der undlader at overholde kravene til certifikat, varighed samt form, jf. §§ 3-5. Stk. 2. Påtale finder ikke sted, når der er forløbet 5 år efter lovovertrædelsens ophør. Stk. 3. For overtrædelse af bestemmelserne i denne bekendtgørelse begået af et selskab m.v. (juridisk person) kan bødeansvar efter kapitel 5 i kriminallov for Grønland pålægges selskabet.",
      "valid_from": "2025-06-20",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Bekendtgørelsen træder i kraft den 26. juni 2025.",
      "valid_from": "2025-06-20",
      "valid_to": null
    }
  ],
  "definitions": []
}
