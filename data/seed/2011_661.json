{
  "id": "2011:661",
  "type": "statute",
  "title": "Bekendtgørelse om designuddannelsen ved Det Kongelige Danske Kunstakademis Skoler for Arkitektur, Design og Konservering samt Designskolen Kolding (Bachelor- og kandidatuddannelsen)",
  "short_name": "BEK H#LOKDOK04",
  "status": "in_force",
  "issued_date": "2011-06-15",
  "url": "https://www.retsinformation.dk/eli/lta/2011/661/xml",
  "description": "Retsinformation source. DocumentId=AK000829; AccessionNumber=B20110066105; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Formålet med designuddannelsen er at give den studerende faglig viden, metodisk færdighed og professionel kompetence i designfagets discipliner med henblik på beskæftigelse inden for designområdet, herunder kunsthåndværk. Stk. 2. Designuddannelsen udvikler på et kunstnerisk og videnskabeligt grundlag den studerendes evner for æstetik, innovativ formgivning og problemløsning i en vekslen mellem konkrete, materialenære tilgange og abstrakte, teoretiske tilgange, så den studerende kvalificeres til at løse både konkrete, teoretiske og abstrakte designopgaver. Stk. 3. Kulturministeriet godkender uddannelsesinstitutionens udbud af uddannelsesretninger."
    },
    {
      "provision_ref": "2",
      "section": "2",
      "content": "§ 2. Designuddannelsen omfatter: 1) En bacheloruddannelse på 3 år og 2) En kandidatuddannelse på 2 år. Stk. 2. De anførte uddannelseslængder i stk. 1 angiver det antal studenterårsværk, der skal lægges til grund ved planlægning af uddannelserne. Et årsværk er en fuldtidsstuderendes arbejde i et år. Stk. 3. Et studenterårsværk svarer til 60 point i European Credit Transfer System (ECTS-point). Stk. 4. Institutionen kan tilbyde forskeruddannelse i overensstemmelse med Kulturministeriets regler på området."
    },
    {
      "provision_ref": "3",
      "section": "3",
      "content": "§ 3. Bacheloruddannelsen giver ret til at anvende betegnelsen BA. På engelsk: Bachelor of Arts (BA) in Design. Kandidatuddannelsen giver ret til betegnelsen cand.design. På engelsk: Master of Arts (MA) in Design"
    },
    {
      "provision_ref": "4",
      "section": "4",
      "content": "§ 4. Adgangskravet til bacheloruddannelsen er en gymnasial eksamen jf. stk. 2 samt en bestået optagelsesprøve, jf. § 6. Stk. 2. Følgende gymnasiale eksaminer er adgangsgivende: 1) Studentereksamen (stx), 2) Højere forberedelseseksamen (hf), 3) Højere handelseksamen (hhx), 4) Højere teknisk eksamen (htx), 5) Studiekompetencegivende eksamen i forbindelse med erhvervsuddannelse (eux), 6) Færøsk studentereksamen, Grønlands gymnasiale uddannelse (GU-eksamen), færøsk højere forberedelseseksamen, færøsk højere handelseksamen, den erhvervsgymnasiale uddannelse til højere handelseksamen fra Grønland, færøsk højere teknisk eksamen, den erhvervsgymnasiale uddannelse til højere teknisk eksamen fra Grønland og eksamen fra Duborg-Skolen og A.P. Møller Skolen, 7) Gymnasiale indslusningskurser for fremmedsprogede (GIF), 8) Dansk/Fransk Baccalauréat (DFB), Europæisk Baccalauréat (EB), International Baccalaureate (IB), Option Internationale du Baccalauréat (OIB) og dansk-tysk studentereksamen (DIAP) og 9) Udenlandsk eksamen m.v., som kan sidestilles med en dansk gymnasial eksamen eller som Styrelsen for Internationale Uddannelser har vurderet som sammenlignelig med en dansk gymnasial eksamen. Stk. 3. Vurderingen af udenlandske eksaminer, jf. § 4 stk. 2 nr. 9, foretages i henhold til reglerne i lov om vurdering af udenlandske uddannelseskvalifikationer m.v. Stk. 4. Institutionen kan optage ansøgere på bacheloruddannelsen, selvom de i stk. 2 forudsatte adgangskrav ikke er opfyldt, jf. dog stk. 5. Adgangen til optagelsen er betinget af, at ansøgeren efter institutionens nærmere bestemmelse kan dokumentere en egen produktion og/eller studier af særlig kvalitet samt forståelse for tekst og skriftlig fremstilling på niveau med øvrig adgangsgivende eksamen. Stk. 5. Institutionen kan i tilfælde af forventet væsentlig adgangsbegrænsning på bacheloruddannelsen bestemme, at betinget optagelse efter stk. 4 ikke kan finde sted. Institutionens beslutning herom skal være offentliggjort på dennes hjemmeside mindst 1 år før beslutningen får virkning, og forinden skal Kulturministeriet være orienteret herom. Stk. 6. Institutionen kan kræve, at udenlandske ansøgere eller ansøgere med udenlandsk adgangsgrundlag inden studiestart skal dokumentere kundskaber i dansk på et niveau fastsat af institutionen selv."
    },
    {
      "provision_ref": "5",
      "section": "5",
      "content": "§ 5. Ansøgere, der skal til sygeeksamen, eller ansøgere, der af anden grund ikke har modtaget deres adgangsgivende eksamensbevis ved ansøgningsfristens udløb, skal søge om optagelse inden den ordinære ansøgningsfrists udløb og snarest muligt efter sygeeksamen m.v. indsende eksamensbeviset til institutionen. Disse ansøgere får normalt svar senere end øvrige ansøgere."
    },
    {
      "provision_ref": "6",
      "section": "6",
      "content": "§ 6. Ansøgere, der opfylder adgangskravene efter § 4 eller § 5, skal bestå en optagelsesprøve, som dokumenterer den pågældendes evner og udviklingspotentiale. Stk. 2. Institutionen fastsætter nærmere regler om optagelse i studieordningen. Reglerne skal omfatte: 1) adgangsgrundlag, 2) fremgangsmåde ved ansøgning og optagelse, 3) bedømmelse og 4) dispensations- og klageadgang. Stk. 3. Institutionen offentliggør, hvilke relevante kvalifikationskriterier der vil blive lagt vægt på ved optagelsesprøven. Væsentlige ændringer i kvalifikationskriterierne kan kun foretages med 1 års varsel. Institutionen må ikke anvende alder eller lodtrækning som udvælgelseskriterium."
    },
    {
      "provision_ref": "7",
      "section": "7",
      "content": "§ 7. Kulturministeriet fastsætter institutionens samlede aktivitetstal efter drøftelse med institutionen. Stk. 2. Ministeriet meddeler i forbindelse med den årlige optagelse, om antallet af udenlandske statsborgere skal begrænses til en bestemt procentdel af den samlede optagelseskapacitet. Begrænsningen gælder dog ikke statsborgere fra Den Europæiske Union, ansøgere, som er omfattet af §§ 7 og 8 i udlændingeloven (flygtninge) eller ansøgere fra lande, med hvilke Danmark har indgået anden aftale. Begrænsningen gælder heller ikke statsborgere fra EFTA-lande, som er omfattet af EØS-aftalens bestemmelser om arbejdskraftens frie bevægelighed."
    },
    {
      "provision_ref": "8",
      "section": "8",
      "content": "§ 8. Institutionen fastsætter samtidig med den ordinære optagelse et ekstra antal pladser (ventelistepladser), som kan søges samtidig med ansøgning om optagelse, jf. §§ 10 og 11. Ansøgerne til disse pladser opføres på en prioriteret venteliste efter samme kriterier som ved optagelse."
    },
    {
      "provision_ref": "9",
      "section": "9",
      "content": "§ 9. Ansøgere, der har afsluttet en anden kandidatuddannelse, kan kun optages, hvis der er ledige pladser. Det samme gælder for ansøgere, der 2 gange tidligere har været indskrevet på en videregående uddannelse uden at have erhvervet afsluttende eksamen. Stk. 2. Institutionen kan dispensere fra stk. 1, hvor der foreligger særlige forhold."
    },
    {
      "provision_ref": "10",
      "section": "10",
      "content": "§ 10. Institutionen optager herefter de ansøgere, den finder bedst egnet til optagelse ved anvendelse af de fastsatte kvalifikationskriterier. Stk. 2. Hvis en ansøger, der står på venteliste, jf. § 8, ikke inden for en frist fastsat af institutionen tager imod tilbud om optagelsesplads, bortfalder retten til optagelse. Hvis ansøgeren ikke har fået tilbud om optagelse ved fristens udløb, ændres ventelistepladsen til et tilsagn om optagelse senest det følgende år. Uanset at der er opnået tilsagn om optagelse, skal ansøgeren på ny indsende ansøgning året efter, hvis vedkommende ønsker at gøre brug af tilsagnet."
    },
    {
      "provision_ref": "11",
      "section": "11",
      "content": "§ 11. Optagelse på bacheloruddannelsen er tilsluttet den samlede koordinering af tilmeldings- og optagelsesproceduren ved de videregående uddannelser og følger de regler, der fastsættes af Ministeriet for Videnskab, Teknologi og Udvikling herfor."
    },
    {
      "provision_ref": "12",
      "section": "12",
      "content": "§ 12. Bacheloruddannelsen er et afrundet uddannelsesforløb, som giver den studerende grundlag for videre studier på kandidatuddannelsen. Bacheloruddannelsen kan endvidere danne grundlag for udøvelse af erhvervsfunktioner. Stk. 2. Bacheloruddannelsen skal give den studerende grundlæggende kundskaber og indsigt i designfaglig teori og metode og opøve den studerendes færdigheder i at omsætte givne forudsætninger og krav – kunstneriske, teoretiske og praktiske – til innovative designløsninger."
    },
    {
      "provision_ref": "13",
      "section": "13",
      "content": "§ 13. Bacheloruddannelsen skal: 1) give den studerende grundlæggende viden inden for designområdet og tilgrænsende relevante fagområder, 2) sætte den studerende i stand til at forstå og reflektere over designfagets kunstneriske praksis og metoder, samt relevant videnskabelig teori, og 3) sætte den studerende i stand til at anvende kunstneriske og relevante videnskabelige metoder og redskaber samt vælge og begrunde relevante udtryk og løsningsmodeller. Stk. 2. Institutionen fastsætter nærmere regler om bacheloruddannelsen i studieordningen, jf. § 31, stk. 2."
    },
    {
      "provision_ref": "14",
      "section": "14",
      "content": "§ 14. Bacheloruddannelsen afsluttes med et bachelorprojekt svarende til mindst 10 og højst 30 ECTS-point. Projektet skal dokumentere den studerendes evne til at behandle problemstillinger inden for et af designfagets hovedområder. Stk. 2. Den studerendes valg af bachelorprojekt skal godkendes af institutionen, der samtidig fastsætter en afleveringsfrist for projektet. Stk. 3. Institutionen fastsætter nærmere regler om bachelorprojektet i studieordningen, jf. § 31, stk. 2, nr. 5."
    },
    {
      "provision_ref": "15",
      "section": "15",
      "content": "§ 15. Det fastsættes i studieordningen, hvilke danske eller udenlandske uddannelser der giver adgang til at blive optaget på kandidatuddannelsen, herunder hvilke krav til uddannelsens indhold og niveau den studerende skal have opfyldt på den enkelte uddannelse for at kunne optages på kandidatuddannelsen. Stk. 2. Institutionen kan anerkende andre uddannelsesforløb som adgangsgivende til kandidatuddannelsen, eventuelt efter nærmere fastsat supplering."
    },
    {
      "provision_ref": "16",
      "section": "16",
      "content": "§ 16. Kandidatuddannelsen skal: 1) udbygge den studerendes bacheloruddannelse med videregående studier inden for designområdet og tilgrænsende relevante fagområder, 2) sætte den studerende i stand til at kunne vurdere og vælge blandt fagområdets kunstneriske metoder og redskaber og videnskabelige teorier samt på et kunstnerisk eller videnskabeligt grundlag opstille nye udtryk og løsningsmodeller og 3) kvalificere den studerende til at udføre og deltage i kunstnerisk og videnskabeligt udviklingsarbejde. Stk. 2. Institutionen fastsætter nærmere regler om kandidatuddannelsen i studieordningen, jf. § 31, stk. 2."
    },
    {
      "provision_ref": "17",
      "section": "17",
      "content": "§ 17. Kandidatuddannelsen afsluttes med et kandidatprojekt, som er et selvstændigt, analytisk projektorienteret og teoretisk studium af en eller flere designfaglige problemstillinger. Stk. 2. Kandidatprojektet skal dokumentere den studerendes færdigheder i at anvende kunstneriske og videnskabelige teorier og metoder under arbejdet med et afgrænset designfagligt emne. Stk. 3. Kandidatprojektet skal afgrænses således, at det samlede arbejde med projektet kan gennemføres inden for en tidsramme svarende til 30 ECTS-point. Stk. 4. Den studerendes valg af kandidatprojekt skal godkendes af institutionen, der samtidig fastsætter en afleveringsfrist for projektet. Stk. 5. Institutionen fastsætter nærmere regler om kandidatprojektet i studieordningen, jf. § 31, stk. 2, nr. 5."
    },
    {
      "provision_ref": "18",
      "section": "18",
      "content": "§ 18. Elementer af designuddannelsen kan erstattes med gennemførelse af praktik. På bachelor- og kandidatuddannelsen til sammen kan der maksimalt erstattes uddannelseselementer svarende til 30 ECTS-point. Stk. 2. Praktikopholdet skal give den studerende et grundlag for at tilrettelægge det videre studieforløb på baggrund af kendskab til praktisk designvirksomhed. Stk. 3. Institutionen fastsætter nærmere regler om praktik i studieordningen."
    },
    {
      "provision_ref": "19",
      "section": "19",
      "content": "§ 19. Ved bedømmelse gives karakterer efter 7-trinsskalaen eller bedømmelsen bestået/ikke bestået, jf. karakterbekendtgørelsen. Bachelor- og kandidatprojekter bedømmes efter 7-trinsskalaen. For undervisningsdeltagelse gives bedømmelsen bestået/ikke bestået. I studieordningen fastsættes regler om, i hvilket omfang den studerende skal have deltaget i undervisningen m.v. Stk. 2. Bedømmelsen bestået/ikke bestået kan højst anvendes ved prøver, der dækker 1/3 af uddannelsens ECTS-point. Det gælder dog ikke for meritoverførte prøver. Stk. 3. Institutionen fastsætter nærmere regler for bedømmelse i studieordningerne."
    },
    {
      "provision_ref": "20",
      "section": "20",
      "content": "§ 20. Bedømmelserne er enten interne eller eksterne. Stk. 2. Ved interne prøver foretages bedømmelsen af en eller flere undervisere (eksaminatorer) udpeget af institutionen. Stk. 3. Ved eksterne prøver foretages bedømmelsen af en eksaminator og af en censor beskikket af Kulturministeriet. Stk. 4. Mindst 1/3 af en uddannelses samlede ECTS-point skal dokumenteres ved bedømmelser med censorer beskikket af Kulturministeriet. Disse bedømmelser skal dække uddannelsens væsentligste områder, herunder bachelorprojekt og kandidatprojekt."
    },
    {
      "provision_ref": "21",
      "section": "21",
      "content": "§ 21. Den studerende har 3 forsøg til at bestå en bedømmelse. Stk. 2. Institutionen kan tillade et fjerde forsøg, hvis der foreligger usædvanlige forhold."
    },
    {
      "provision_ref": "22",
      "section": "22",
      "content": "§ 22. Institutionen kan i forbindelse med bedømmelser tilbyde særlige vilkår til studerende med fysisk eller psykisk funktionsnedsættelse, til studerende med et andet modersmål end dansk og til studerende med tilsvarende vanskeligheder, når institutionen vurderer, at dette er nødvendigt for at ligestille sådanne studerende med andre ved bedømmelsen. Det er en forudsætning, at der med tilbuddet ikke sker en sænkning af bedømmelsesniveauet."
    },
    {
      "provision_ref": "23",
      "section": "23",
      "content": "§ 23. For at kunne fortsætte uddannelsen skal den studerende inden udgangen af 2. semester indstille sig til de bedømmelser, den studerende efter regler fastsat i studieordningen skal deltage i inden udgangen af 2. semester. Disse bedømmelser skal bestås inden udgangen af 4. semester. Institutionen kan dispensere fra bestemmelsen, hvis særlige forhold taler herfor."
    },
    {
      "provision_ref": "24",
      "section": "24",
      "content": "§ 24. Institutionen fastsætter i studieordningen regler for studieaktivitet. Stk. 2. Mindstekrav til reglerne er, at den studerende ikke kan fortsætte uddannelsen såfremt studieaktiviteten bedømmes ikke-godkendt 2 semestre i træk eller 3 semestre i alt på bacheloruddannelsen eller kandidatuddannelsen."
    },
    {
      "provision_ref": "25",
      "section": "25",
      "content": "§ 25. En studerende kan ikke fortsætte uddannelsen såfremt: 1) der 3 gange er bedømt ikke-bestået ved samme bedømmelse, jf. dog § 21, stk. 2, eller 2) den studerendes studieaktivitet bedømmes ikke-godkendt jf. studieordning. Stk. 2. Institutionen kan dispensere fra bestemmelsen om studieaktivitet, hvis særlige forhold taler herfor."
    },
    {
      "provision_ref": "26",
      "section": "26",
      "content": "§ 26. 3. og 4. gang en studerende indstiller sig til den samme interne bedømmelse, der alene bedømmes af institutionens undervisere, kan den studerende forlange, at der medvirker censorer, som er beskikket af Kulturministeriet. For hver underviser udpeget af institutionen skal der beskikkes en censor af Kulturministeriet."
    },
    {
      "provision_ref": "27",
      "section": "27",
      "content": "§ 27. Institutionen udsteder bevis for gennemført bacheloruddannelse og bevis for gennemført kandidatuddannelse. Beviset skal ud over at indeholde oplysninger om indehaverens navn og den udstedende myndighed som minimum angive 1) den betegnelse, uddannelsen giver ret til, 2) de enkelte uddannelseselementer angivet i ECTS-point, 3) de opnåede bedømmelser, 4) meritoverførte uddannelseselementer angivet i ECTS-point, 5) bedømmelsessproget, hvis bedømmelsesforløbet er foregået på et fremmedsprog bortset fra norsk og svensk og 6) uddannelsens betegnelse oversat til engelsk. Stk. 2. Den færdiguddannede kan forlange at få sit bevis udfærdiget på engelsk. Stk. 3. Som bilag til beviset udsteder institutionen et engelsksproget Diploma Supplement, der i overensstemmelse med den af EU-Kommisionen, Europarådet og UNESCO/CEPES udviklede standardmodel beskriver uddannelsens faglige retning, indhold, niveau og sigte samt giver oplysninger om institutionen og om dennes og uddannelsens placering i det danske uddannelsessystem samt uddannelsens niveau i den danske kvalifikationsramme for livslang læring. Stk. 4. Beviset må ikke indeholde oplysninger om særlige vilkår ved bedømmelsen, jf. § 22. Stk. 5. Samlet bevis for en uddannelse, der er gennemført ved flere uddannelsesinstitutioner, udstedes af den institution, hvor den studerende sidst har studeret. Stk. 6. Til studerende, der forlader uddannelsen uden at have gennemført den, udsteder institutionen på foranledning af den studerende dokumentation for undervisningsdeltagelse og godkendte/beståede dele af uddannelsen angivet i ECTS-point."
    },
    {
      "provision_ref": "28",
      "section": "28",
      "content": "§ 28. Har institutionen godkendt, at beståede uddannelseselementer fra en dansk eller udenlandsk videregående uddannelsesinstitution meritoverføres, overføres bedømmelsen som bestået."
    },
    {
      "provision_ref": "29",
      "section": "29",
      "content": "§ 29. Institutionen skal opbevare de oplysninger, der er nødvendige for at udstede beviser, i 30 år efter eksamens eller prøvens afslutning. Herefter skal oplysningerne afleveres til Statens Arkiver."
    },
    {
      "provision_ref": "30",
      "section": "30",
      "content": "§ 30. Bliver institutionen i forbindelse med en prøve opmærksom på fejl og mangler, træffer institutionen, eventuelt efter indhentet udtalelse fra den eller de for prøven ansvarlige, afgørelse om, hvordan fejlen eller manglen kan afhjælpes. Stk. 2. Ved fejl eller mangler af særlig alvorlig karakter, eller hvor det må anses for den mest korrekte måde at afhjælpe fejlen eller manglen på, kan institutionen annullere prøven og foranstalte en ekstraordinær omprøve. Stk. 3. Ved andre væsentlige fejl og mangler end de i stk. 2 nævnte kan institutionen give tilbud om en ekstraordinær omprøve. Tilbuddet skal i så fald gives til alle studerende, hvis prøve lider af den pågældende fejl eller mangel. En studerende, der har deltaget i den ekstraordinære omprøve, kan vælge at beholde den oprindeligt givne bedømmelse."
    },
    {
      "provision_ref": "31",
      "section": "31",
      "content": "§ 31. Institutionen fastsætter inden for bekendtgørelsens rammer nærmere regler om bachelor- og kandidatuddannelsens indhold i en studieordning. Stk. 2. Studieordningen skal indeholde bestemmelser om: 1) adgangskrav og optagelsesprøve, 2) mål, indhold og tidsmæssigt omfang af de enkelte opgaver, projekter, kurser og andre uddannelseselementer angivet i ECTS-point, 3) adgangskrav til kandidatuddannelsen, jf. § 15, 4) en beskrivelse af bachelor- og kandidatforløbet, 5) udarbejdelse af projekter og opgaver, herunder bachelorprojekt og kandidatprojekt, jf. § 14 og § 17, 6) antallet af prøver og disses placering i uddannelsen, 7) undervisnings- og arbejdsformer, 8) studieaktivitet, 9) merit, 10) praktik, 11) orlov, 12) bortvisning og andre disciplinære foranstaltninger og 13) overgangsordning, jf. § 41. Stk. 3. Det skal fremgå af studieordningen, at institutionen kan dispensere fra de regler i studieordningen, der alene er fastsat af institutionen selv. Stk. 4. Studieordningen og væsentlige ændringer heri træder i kraft ved undervisningsårets begyndelse. Stk. 5. Gældende studieordninger skal være offentligt tilgængelige på institutionens hjemmeside."
    },
    {
      "provision_ref": "32",
      "section": "32",
      "content": "§ 32. Studerende kan få orlov efter regler, der fastsættes af institutionen. Stk. 2. Orlov kan ikke meddeles, før den studerende har gennemført 1. studieår, jf. dog stk. 3. Stk. 3. Ansøgt orlov skal meddeles, hvis den er begrundet i barsel, adoption, dokumenteret sygdom eller kontrakt med forsvaret om udsendelse eller FN-tjeneste. Stk. 4. Institutionen kan i særlige tilfælde dispensere fra stk. 2."
    },
    {
      "provision_ref": "33",
      "section": "33",
      "content": "§ 33. Godkendte uddannelseselementer ved de institutioner, der udbyder uddannelsen i henhold til denne bekendtgørelse, ækvivalerer tilsvarende uddannelseselementer ved andre institutioner, der udbyder uddannelsen i henhold til denne bekendtgørelse."
    },
    {
      "provision_ref": "34",
      "section": "34",
      "content": "§ 34. Institutionen kan i hvert enkelt tilfælde eller ved almindelige bestemmelser i studieordningen beslutte, at gennemførte uddannelseselementer inden for et fag/fagområde fra andre danske og udenlandske uddannelsesinstitutioner ækvivalerer tilsvarende uddannelseselementer inden for et fag/fagområde ved institutionen (merit). Afgørelsen træffes på grundlag af en faglig vurdering af ækvivalensen mellem de berørte uddannelseselementer. Stk. 2. Institutionens afgørelser efter stk. 1, for så vidt angår afslag eller delvis afslag på merit for beståede danske eller udenlandske uddannelseselementer, kan indbringes for Kvalifikationsnævnet efter reglerne i lov om vurdering af udenlandske uddannelseskvalifikationer m.v."
    },
    {
      "provision_ref": "35",
      "section": "35",
      "content": "§ 35. Institutionen kan tilrettelægge uddannelseselementer i samarbejde med andre videregående uddannelsesinstitutioner."
    },
    {
      "provision_ref": "36",
      "section": "36",
      "content": "§ 36. Institutionen kan udbyde efteruddannelse og videreuddannelse inden for institutionens fagområder."
    },
    {
      "provision_ref": "37",
      "section": "37",
      "content": "§ 37. Institutionen har med respekt af den studerendes ophavsrettigheder ejendomsretten til de resultater eller produkter, der fremkommer i forbindelse med en opgaveløsning, jf. dog stk. 2. Stk. 2. Hvis opgaveforløbet inddrager parter uden for institutionen, herunder virksomheder, institutioner m.v., aftales det mellem institutionen, den studerende og tredjeparten, i hvilket omfang institutionen, den studerende og tredjeparten under respekt af gældende ophavsretlige regler er berettiget til at anvende de resultater, der fremkommer som et led i opgaveforløbet, herunder om eventuelle oplysninger vedrørende tredjepartens forhold, der forekommer i opgaveløsningerne, må offentliggøres."
    },
    {
      "provision_ref": "38",
      "section": "38",
      "content": "§ 38. Kulturministeriet kan tillade fravigelse af bekendtgørelsen som led i forsøg. Samtidig fastsættes forsøgets varighed og rapporteringsform. Stk. 2. Kulturministeriet kan dispensere fra bekendtgørelsen, når det findes begrundet i usædvanlige forhold."
    },
    {
      "provision_ref": "39",
      "section": "39",
      "content": "§ 39. Klager over institutionens afgørelser i henhold til denne bekendtgørelse indgives til institutionen. Stk. 2. Institutionens afgørelse kan, når klagen vedrører retlige spørgsmål om en studerendes forhold, indbringes for Kulturministeriet. Klagen indgives til institutionen, der afgiver en udtalelse, som klageren skal have lejlighed til at kommentere inden for en frist på mindst 1 uge. Institutionen sender herefter klagen til ministeriet vedlagt udtalelsen og klagerens eventuelle kommentarer hertil. Stk. 3. Fristen for at indgive klage efter stk. 1 og stk. 2 er 2 uger fra den dag afgørelsen er meddelt klageren. Stk. 4. Klager over afgørelser om studieaktivitet, prøver og bedømmelse af bachelorprojekt og kandidatprojekt behandles efter reglerne i bilag 1."
    },
    {
      "provision_ref": "40",
      "section": "40",
      "content": "§ 40. Bekendtgørelsen træder i kraft den 20. juni 2011 og har virkning for studerende, der påbegynder uddannelsen den 1. september 2011 eller senere. Stk. 2. Samtidigt ophæves bekendtgørelse nr. 617 af 27. juni 2003 om designuddannelsen ved Danmarks Designskole og Designskolen Kolding."
    },
    {
      "provision_ref": "41",
      "section": "41",
      "content": "§ 41. Studerende, der på tidspunktet for bekendtgørelsens ikrafttræden er optaget på grunduddannelsen ved en af institutionerne omfattet af bekendtgørelsen og afslutter 3 års studier på designuddannelsen efter de hidtil gældende regler, kan få udstedt et bacheloruddannelsesbevis i overensstemmelse med denne bekendtgørelse. Disse studerende har ret til at påbegynde kandidatuddannelsen fra undervisningsåret 2011/2012. Studerende, der afslutter grunduddannelsen ved sommereksamen 2011 har ret til at få udstedt et bachelorbevis. Stk. 2. Studerende, der på tidspunktet for bekendtgørelsens ikrafttræden er optaget på overbygningsuddannelsen ved en af institutionerne og afslutter overbygningsuddannelsen på institutionen efter de hidtil gældende regler, har ret til at få udstedt et kandidatbevis i overensstemmelse med denne bekendtgørelse. Studerende, der afslutter overbygningsuddannelsen ved sommereksamen 2011 har ret til at få udstedt et kandidatbevis."
    },
    {
      "provision_ref": "42",
      "section": "42",
      "content": "§ 42. Institutionen fastsætter nærmere overgangsregler for studerende, der er begyndt designuddannelsen før den 1. september 2011 og afgør, hvornår der sidste gang foretages bedømmelser efter de hidtidige regler. Stk. 2. Institutionen fastsætter nærmere regler for optag på kandidatuddannelsen for studerende, der har afsluttet grunduddannelsen efter de hidtil gældende regler."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Formålet med designuddannelsen er at give den studerende faglig viden, metodisk færdighed og professionel kompetence i designfagets discipliner med henblik på beskæftigelse inden for designområdet, herunder kunsthåndværk. Stk. 2. Designuddannelsen udvikler på et kunstnerisk og videnskabeligt grundlag den studerendes evner for æstetik, innovativ formgivning og problemløsning i en vekslen mellem konkrete, materialenære tilgange og abstrakte, teoretiske tilgange, så den studerende kvalificeres til at løse både konkrete, teoretiske og abstrakte designopgaver. Stk. 3. Kulturministeriet godkender uddannelsesinstitutionens udbud af uddannelsesretninger.",
      "valid_from": "2011-06-15",
      "valid_to": null
    },
    {
      "provision_ref": "2",
      "section": "2",
      "content": "§ 2. Designuddannelsen omfatter: 1) En bacheloruddannelse på 3 år og 2) En kandidatuddannelse på 2 år. Stk. 2. De anførte uddannelseslængder i stk. 1 angiver det antal studenterårsværk, der skal lægges til grund ved planlægning af uddannelserne. Et årsværk er en fuldtidsstuderendes arbejde i et år. Stk. 3. Et studenterårsværk svarer til 60 point i European Credit Transfer System (ECTS-point). Stk. 4. Institutionen kan tilbyde forskeruddannelse i overensstemmelse med Kulturministeriets regler på området.",
      "valid_from": "2011-06-15",
      "valid_to": null
    },
    {
      "provision_ref": "3",
      "section": "3",
      "content": "§ 3. Bacheloruddannelsen giver ret til at anvende betegnelsen BA. På engelsk: Bachelor of Arts (BA) in Design. Kandidatuddannelsen giver ret til betegnelsen cand.design. På engelsk: Master of Arts (MA) in Design",
      "valid_from": "2011-06-15",
      "valid_to": null
    },
    {
      "provision_ref": "4",
      "section": "4",
      "content": "§ 4. Adgangskravet til bacheloruddannelsen er en gymnasial eksamen jf. stk. 2 samt en bestået optagelsesprøve, jf. § 6. Stk. 2. Følgende gymnasiale eksaminer er adgangsgivende: 1) Studentereksamen (stx), 2) Højere forberedelseseksamen (hf), 3) Højere handelseksamen (hhx), 4) Højere teknisk eksamen (htx), 5) Studiekompetencegivende eksamen i forbindelse med erhvervsuddannelse (eux), 6) Færøsk studentereksamen, Grønlands gymnasiale uddannelse (GU-eksamen), færøsk højere forberedelseseksamen, færøsk højere handelseksamen, den erhvervsgymnasiale uddannelse til højere handelseksamen fra Grønland, færøsk højere teknisk eksamen, den erhvervsgymnasiale uddannelse til højere teknisk eksamen fra Grønland og eksamen fra Duborg-Skolen og A.P. Møller Skolen, 7) Gymnasiale indslusningskurser for fremmedsprogede (GIF), 8) Dansk/Fransk Baccalauréat (DFB), Europæisk Baccalauréat (EB), International Baccalaureate (IB), Option Internationale du Baccalauréat (OIB) og dansk-tysk studentereksamen (DIAP) og 9) Udenlandsk eksamen m.v., som kan sidestilles med en dansk gymnasial eksamen eller som Styrelsen for Internationale Uddannelser har vurderet som sammenlignelig med en dansk gymnasial eksamen. Stk. 3. Vurderingen af udenlandske eksaminer, jf. § 4 stk. 2 nr. 9, foretages i henhold til reglerne i lov om vurdering af udenlandske uddannelseskvalifikationer m.v. Stk. 4. Institutionen kan optage ansøgere på bacheloruddannelsen, selvom de i stk. 2 forudsatte adgangskrav ikke er opfyldt, jf. dog stk. 5. Adgangen til optagelsen er betinget af, at ansøgeren efter institutionens nærmere bestemmelse kan dokumentere en egen produktion og/eller studier af særlig kvalitet samt forståelse for tekst og skriftlig fremstilling på niveau med øvrig adgangsgivende eksamen. Stk. 5. Institutionen kan i tilfælde af forventet væsentlig adgangsbegrænsning på bacheloruddannelsen bestemme, at betinget optagelse efter stk. 4 ikke kan finde sted. Institutionens beslutning herom skal være offentliggjort på dennes hjemmeside mindst 1 år før beslutningen får virkning, og forinden skal Kulturministeriet være orienteret herom. Stk. 6. Institutionen kan kræve, at udenlandske ansøgere eller ansøgere med udenlandsk adgangsgrundlag inden studiestart skal dokumentere kundskaber i dansk på et niveau fastsat af institutionen selv.",
      "valid_from": "2011-06-15",
      "valid_to": null
    },
    {
      "provision_ref": "5",
      "section": "5",
      "content": "§ 5. Ansøgere, der skal til sygeeksamen, eller ansøgere, der af anden grund ikke har modtaget deres adgangsgivende eksamensbevis ved ansøgningsfristens udløb, skal søge om optagelse inden den ordinære ansøgningsfrists udløb og snarest muligt efter sygeeksamen m.v. indsende eksamensbeviset til institutionen. Disse ansøgere får normalt svar senere end øvrige ansøgere.",
      "valid_from": "2011-06-15",
      "valid_to": null
    },
    {
      "provision_ref": "6",
      "section": "6",
      "content": "§ 6. Ansøgere, der opfylder adgangskravene efter § 4 eller § 5, skal bestå en optagelsesprøve, som dokumenterer den pågældendes evner og udviklingspotentiale. Stk. 2. Institutionen fastsætter nærmere regler om optagelse i studieordningen. Reglerne skal omfatte: 1) adgangsgrundlag, 2) fremgangsmåde ved ansøgning og optagelse, 3) bedømmelse og 4) dispensations- og klageadgang. Stk. 3. Institutionen offentliggør, hvilke relevante kvalifikationskriterier der vil blive lagt vægt på ved optagelsesprøven. Væsentlige ændringer i kvalifikationskriterierne kan kun foretages med 1 års varsel. Institutionen må ikke anvende alder eller lodtrækning som udvælgelseskriterium.",
      "valid_from": "2011-06-15",
      "valid_to": null
    },
    {
      "provision_ref": "7",
      "section": "7",
      "content": "§ 7. Kulturministeriet fastsætter institutionens samlede aktivitetstal efter drøftelse med institutionen. Stk. 2. Ministeriet meddeler i forbindelse med den årlige optagelse, om antallet af udenlandske statsborgere skal begrænses til en bestemt procentdel af den samlede optagelseskapacitet. Begrænsningen gælder dog ikke statsborgere fra Den Europæiske Union, ansøgere, som er omfattet af §§ 7 og 8 i udlændingeloven (flygtninge) eller ansøgere fra lande, med hvilke Danmark har indgået anden aftale. Begrænsningen gælder heller ikke statsborgere fra EFTA-lande, som er omfattet af EØS-aftalens bestemmelser om arbejdskraftens frie bevægelighed.",
      "valid_from": "2011-06-15",
      "valid_to": null
    },
    {
      "provision_ref": "8",
      "section": "8",
      "content": "§ 8. Institutionen fastsætter samtidig med den ordinære optagelse et ekstra antal pladser (ventelistepladser), som kan søges samtidig med ansøgning om optagelse, jf. §§ 10 og 11. Ansøgerne til disse pladser opføres på en prioriteret venteliste efter samme kriterier som ved optagelse.",
      "valid_from": "2011-06-15",
      "valid_to": null
    },
    {
      "provision_ref": "9",
      "section": "9",
      "content": "§ 9. Ansøgere, der har afsluttet en anden kandidatuddannelse, kan kun optages, hvis der er ledige pladser. Det samme gælder for ansøgere, der 2 gange tidligere har været indskrevet på en videregående uddannelse uden at have erhvervet afsluttende eksamen. Stk. 2. Institutionen kan dispensere fra stk. 1, hvor der foreligger særlige forhold.",
      "valid_from": "2011-06-15",
      "valid_to": null
    },
    {
      "provision_ref": "10",
      "section": "10",
      "content": "§ 10. Institutionen optager herefter de ansøgere, den finder bedst egnet til optagelse ved anvendelse af de fastsatte kvalifikationskriterier. Stk. 2. Hvis en ansøger, der står på venteliste, jf. § 8, ikke inden for en frist fastsat af institutionen tager imod tilbud om optagelsesplads, bortfalder retten til optagelse. Hvis ansøgeren ikke har fået tilbud om optagelse ved fristens udløb, ændres ventelistepladsen til et tilsagn om optagelse senest det følgende år. Uanset at der er opnået tilsagn om optagelse, skal ansøgeren på ny indsende ansøgning året efter, hvis vedkommende ønsker at gøre brug af tilsagnet.",
      "valid_from": "2011-06-15",
      "valid_to": null
    },
    {
      "provision_ref": "11",
      "section": "11",
      "content": "§ 11. Optagelse på bacheloruddannelsen er tilsluttet den samlede koordinering af tilmeldings- og optagelsesproceduren ved de videregående uddannelser og følger de regler, der fastsættes af Ministeriet for Videnskab, Teknologi og Udvikling herfor.",
      "valid_from": "2011-06-15",
      "valid_to": null
    },
    {
      "provision_ref": "12",
      "section": "12",
      "content": "§ 12. Bacheloruddannelsen er et afrundet uddannelsesforløb, som giver den studerende grundlag for videre studier på kandidatuddannelsen. Bacheloruddannelsen kan endvidere danne grundlag for udøvelse af erhvervsfunktioner. Stk. 2. Bacheloruddannelsen skal give den studerende grundlæggende kundskaber og indsigt i designfaglig teori og metode og opøve den studerendes færdigheder i at omsætte givne forudsætninger og krav – kunstneriske, teoretiske og praktiske – til innovative designløsninger.",
      "valid_from": "2011-06-15",
      "valid_to": null
    },
    {
      "provision_ref": "13",
      "section": "13",
      "content": "§ 13. Bacheloruddannelsen skal: 1) give den studerende grundlæggende viden inden for designområdet og tilgrænsende relevante fagområder, 2) sætte den studerende i stand til at forstå og reflektere over designfagets kunstneriske praksis og metoder, samt relevant videnskabelig teori, og 3) sætte den studerende i stand til at anvende kunstneriske og relevante videnskabelige metoder og redskaber samt vælge og begrunde relevante udtryk og løsningsmodeller. Stk. 2. Institutionen fastsætter nærmere regler om bacheloruddannelsen i studieordningen, jf. § 31, stk. 2.",
      "valid_from": "2011-06-15",
      "valid_to": null
    },
    {
      "provision_ref": "14",
      "section": "14",
      "content": "§ 14. Bacheloruddannelsen afsluttes med et bachelorprojekt svarende til mindst 10 og højst 30 ECTS-point. Projektet skal dokumentere den studerendes evne til at behandle problemstillinger inden for et af designfagets hovedområder. Stk. 2. Den studerendes valg af bachelorprojekt skal godkendes af institutionen, der samtidig fastsætter en afleveringsfrist for projektet. Stk. 3. Institutionen fastsætter nærmere regler om bachelorprojektet i studieordningen, jf. § 31, stk. 2, nr. 5.",
      "valid_from": "2011-06-15",
      "valid_to": null
    },
    {
      "provision_ref": "15",
      "section": "15",
      "content": "§ 15. Det fastsættes i studieordningen, hvilke danske eller udenlandske uddannelser der giver adgang til at blive optaget på kandidatuddannelsen, herunder hvilke krav til uddannelsens indhold og niveau den studerende skal have opfyldt på den enkelte uddannelse for at kunne optages på kandidatuddannelsen. Stk. 2. Institutionen kan anerkende andre uddannelsesforløb som adgangsgivende til kandidatuddannelsen, eventuelt efter nærmere fastsat supplering.",
      "valid_from": "2011-06-15",
      "valid_to": null
    },
    {
      "provision_ref": "16",
      "section": "16",
      "content": "§ 16. Kandidatuddannelsen skal: 1) udbygge den studerendes bacheloruddannelse med videregående studier inden for designområdet og tilgrænsende relevante fagområder, 2) sætte den studerende i stand til at kunne vurdere og vælge blandt fagområdets kunstneriske metoder og redskaber og videnskabelige teorier samt på et kunstnerisk eller videnskabeligt grundlag opstille nye udtryk og løsningsmodeller og 3) kvalificere den studerende til at udføre og deltage i kunstnerisk og videnskabeligt udviklingsarbejde. Stk. 2. Institutionen fastsætter nærmere regler om kandidatuddannelsen i studieordningen, jf. § 31, stk. 2.",
      "valid_from": "2011-06-15",
      "valid_to": null
    },
    {
      "provision_ref": "17",
      "section": "17",
      "content": "§ 17. Kandidatuddannelsen afsluttes med et kandidatprojekt, som er et selvstændigt, analytisk projektorienteret og teoretisk studium af en eller flere designfaglige problemstillinger. Stk. 2. Kandidatprojektet skal dokumentere den studerendes færdigheder i at anvende kunstneriske og videnskabelige teorier og metoder under arbejdet med et afgrænset designfagligt emne. Stk. 3. Kandidatprojektet skal afgrænses således, at det samlede arbejde med projektet kan gennemføres inden for en tidsramme svarende til 30 ECTS-point. Stk. 4. Den studerendes valg af kandidatprojekt skal godkendes af institutionen, der samtidig fastsætter en afleveringsfrist for projektet. Stk. 5. Institutionen fastsætter nærmere regler om kandidatprojektet i studieordningen, jf. § 31, stk. 2, nr. 5.",
      "valid_from": "2011-06-15",
      "valid_to": null
    },
    {
      "provision_ref": "18",
      "section": "18",
      "content": "§ 18. Elementer af designuddannelsen kan erstattes med gennemførelse af praktik. På bachelor- og kandidatuddannelsen til sammen kan der maksimalt erstattes uddannelseselementer svarende til 30 ECTS-point. Stk. 2. Praktikopholdet skal give den studerende et grundlag for at tilrettelægge det videre studieforløb på baggrund af kendskab til praktisk designvirksomhed. Stk. 3. Institutionen fastsætter nærmere regler om praktik i studieordningen.",
      "valid_from": "2011-06-15",
      "valid_to": null
    },
    {
      "provision_ref": "19",
      "section": "19",
      "content": "§ 19. Ved bedømmelse gives karakterer efter 7-trinsskalaen eller bedømmelsen bestået/ikke bestået, jf. karakterbekendtgørelsen. Bachelor- og kandidatprojekter bedømmes efter 7-trinsskalaen. For undervisningsdeltagelse gives bedømmelsen bestået/ikke bestået. I studieordningen fastsættes regler om, i hvilket omfang den studerende skal have deltaget i undervisningen m.v. Stk. 2. Bedømmelsen bestået/ikke bestået kan højst anvendes ved prøver, der dækker 1/3 af uddannelsens ECTS-point. Det gælder dog ikke for meritoverførte prøver. Stk. 3. Institutionen fastsætter nærmere regler for bedømmelse i studieordningerne.",
      "valid_from": "2011-06-15",
      "valid_to": null
    },
    {
      "provision_ref": "20",
      "section": "20",
      "content": "§ 20. Bedømmelserne er enten interne eller eksterne. Stk. 2. Ved interne prøver foretages bedømmelsen af en eller flere undervisere (eksaminatorer) udpeget af institutionen. Stk. 3. Ved eksterne prøver foretages bedømmelsen af en eksaminator og af en censor beskikket af Kulturministeriet. Stk. 4. Mindst 1/3 af en uddannelses samlede ECTS-point skal dokumenteres ved bedømmelser med censorer beskikket af Kulturministeriet. Disse bedømmelser skal dække uddannelsens væsentligste områder, herunder bachelorprojekt og kandidatprojekt.",
      "valid_from": "2011-06-15",
      "valid_to": null
    },
    {
      "provision_ref": "21",
      "section": "21",
      "content": "§ 21. Den studerende har 3 forsøg til at bestå en bedømmelse. Stk. 2. Institutionen kan tillade et fjerde forsøg, hvis der foreligger usædvanlige forhold.",
      "valid_from": "2011-06-15",
      "valid_to": null
    },
    {
      "provision_ref": "22",
      "section": "22",
      "content": "§ 22. Institutionen kan i forbindelse med bedømmelser tilbyde særlige vilkår til studerende med fysisk eller psykisk funktionsnedsættelse, til studerende med et andet modersmål end dansk og til studerende med tilsvarende vanskeligheder, når institutionen vurderer, at dette er nødvendigt for at ligestille sådanne studerende med andre ved bedømmelsen. Det er en forudsætning, at der med tilbuddet ikke sker en sænkning af bedømmelsesniveauet.",
      "valid_from": "2011-06-15",
      "valid_to": null
    },
    {
      "provision_ref": "23",
      "section": "23",
      "content": "§ 23. For at kunne fortsætte uddannelsen skal den studerende inden udgangen af 2. semester indstille sig til de bedømmelser, den studerende efter regler fastsat i studieordningen skal deltage i inden udgangen af 2. semester. Disse bedømmelser skal bestås inden udgangen af 4. semester. Institutionen kan dispensere fra bestemmelsen, hvis særlige forhold taler herfor.",
      "valid_from": "2011-06-15",
      "valid_to": null
    },
    {
      "provision_ref": "24",
      "section": "24",
      "content": "§ 24. Institutionen fastsætter i studieordningen regler for studieaktivitet. Stk. 2. Mindstekrav til reglerne er, at den studerende ikke kan fortsætte uddannelsen såfremt studieaktiviteten bedømmes ikke-godkendt 2 semestre i træk eller 3 semestre i alt på bacheloruddannelsen eller kandidatuddannelsen.",
      "valid_from": "2011-06-15",
      "valid_to": null
    },
    {
      "provision_ref": "25",
      "section": "25",
      "content": "§ 25. En studerende kan ikke fortsætte uddannelsen såfremt: 1) der 3 gange er bedømt ikke-bestået ved samme bedømmelse, jf. dog § 21, stk. 2, eller 2) den studerendes studieaktivitet bedømmes ikke-godkendt jf. studieordning. Stk. 2. Institutionen kan dispensere fra bestemmelsen om studieaktivitet, hvis særlige forhold taler herfor.",
      "valid_from": "2011-06-15",
      "valid_to": null
    },
    {
      "provision_ref": "26",
      "section": "26",
      "content": "§ 26. 3. og 4. gang en studerende indstiller sig til den samme interne bedømmelse, der alene bedømmes af institutionens undervisere, kan den studerende forlange, at der medvirker censorer, som er beskikket af Kulturministeriet. For hver underviser udpeget af institutionen skal der beskikkes en censor af Kulturministeriet.",
      "valid_from": "2011-06-15",
      "valid_to": null
    },
    {
      "provision_ref": "27",
      "section": "27",
      "content": "§ 27. Institutionen udsteder bevis for gennemført bacheloruddannelse og bevis for gennemført kandidatuddannelse. Beviset skal ud over at indeholde oplysninger om indehaverens navn og den udstedende myndighed som minimum angive 1) den betegnelse, uddannelsen giver ret til, 2) de enkelte uddannelseselementer angivet i ECTS-point, 3) de opnåede bedømmelser, 4) meritoverførte uddannelseselementer angivet i ECTS-point, 5) bedømmelsessproget, hvis bedømmelsesforløbet er foregået på et fremmedsprog bortset fra norsk og svensk og 6) uddannelsens betegnelse oversat til engelsk. Stk. 2. Den færdiguddannede kan forlange at få sit bevis udfærdiget på engelsk. Stk. 3. Som bilag til beviset udsteder institutionen et engelsksproget Diploma Supplement, der i overensstemmelse med den af EU-Kommisionen, Europarådet og UNESCO/CEPES udviklede standardmodel beskriver uddannelsens faglige retning, indhold, niveau og sigte samt giver oplysninger om institutionen og om dennes og uddannelsens placering i det danske uddannelsessystem samt uddannelsens niveau i den danske kvalifikationsramme for livslang læring. Stk. 4. Beviset må ikke indeholde oplysninger om særlige vilkår ved bedømmelsen, jf. § 22. Stk. 5. Samlet bevis for en uddannelse, der er gennemført ved flere uddannelsesinstitutioner, udstedes af den institution, hvor den studerende sidst har studeret. Stk. 6. Til studerende, der forlader uddannelsen uden at have gennemført den, udsteder institutionen på foranledning af den studerende dokumentation for undervisningsdeltagelse og godkendte/beståede dele af uddannelsen angivet i ECTS-point.",
      "valid_from": "2011-06-15",
      "valid_to": null
    },
    {
      "provision_ref": "28",
      "section": "28",
      "content": "§ 28. Har institutionen godkendt, at beståede uddannelseselementer fra en dansk eller udenlandsk videregående uddannelsesinstitution meritoverføres, overføres bedømmelsen som bestået.",
      "valid_from": "2011-06-15",
      "valid_to": null
    },
    {
      "provision_ref": "29",
      "section": "29",
      "content": "§ 29. Institutionen skal opbevare de oplysninger, der er nødvendige for at udstede beviser, i 30 år efter eksamens eller prøvens afslutning. Herefter skal oplysningerne afleveres til Statens Arkiver.",
      "valid_from": "2011-06-15",
      "valid_to": null
    },
    {
      "provision_ref": "30",
      "section": "30",
      "content": "§ 30. Bliver institutionen i forbindelse med en prøve opmærksom på fejl og mangler, træffer institutionen, eventuelt efter indhentet udtalelse fra den eller de for prøven ansvarlige, afgørelse om, hvordan fejlen eller manglen kan afhjælpes. Stk. 2. Ved fejl eller mangler af særlig alvorlig karakter, eller hvor det må anses for den mest korrekte måde at afhjælpe fejlen eller manglen på, kan institutionen annullere prøven og foranstalte en ekstraordinær omprøve. Stk. 3. Ved andre væsentlige fejl og mangler end de i stk. 2 nævnte kan institutionen give tilbud om en ekstraordinær omprøve. Tilbuddet skal i så fald gives til alle studerende, hvis prøve lider af den pågældende fejl eller mangel. En studerende, der har deltaget i den ekstraordinære omprøve, kan vælge at beholde den oprindeligt givne bedømmelse.",
      "valid_from": "2011-06-15",
      "valid_to": null
    },
    {
      "provision_ref": "31",
      "section": "31",
      "content": "§ 31. Institutionen fastsætter inden for bekendtgørelsens rammer nærmere regler om bachelor- og kandidatuddannelsens indhold i en studieordning. Stk. 2. Studieordningen skal indeholde bestemmelser om: 1) adgangskrav og optagelsesprøve, 2) mål, indhold og tidsmæssigt omfang af de enkelte opgaver, projekter, kurser og andre uddannelseselementer angivet i ECTS-point, 3) adgangskrav til kandidatuddannelsen, jf. § 15, 4) en beskrivelse af bachelor- og kandidatforløbet, 5) udarbejdelse af projekter og opgaver, herunder bachelorprojekt og kandidatprojekt, jf. § 14 og § 17, 6) antallet af prøver og disses placering i uddannelsen, 7) undervisnings- og arbejdsformer, 8) studieaktivitet, 9) merit, 10) praktik, 11) orlov, 12) bortvisning og andre disciplinære foranstaltninger og 13) overgangsordning, jf. § 41. Stk. 3. Det skal fremgå af studieordningen, at institutionen kan dispensere fra de regler i studieordningen, der alene er fastsat af institutionen selv. Stk. 4. Studieordningen og væsentlige ændringer heri træder i kraft ved undervisningsårets begyndelse. Stk. 5. Gældende studieordninger skal være offentligt tilgængelige på institutionens hjemmeside.",
      "valid_from": "2011-06-15",
      "valid_to": null
    },
    {
      "provision_ref": "32",
      "section": "32",
      "content": "§ 32. Studerende kan få orlov efter regler, der fastsættes af institutionen. Stk. 2. Orlov kan ikke meddeles, før den studerende har gennemført 1. studieår, jf. dog stk. 3. Stk. 3. Ansøgt orlov skal meddeles, hvis den er begrundet i barsel, adoption, dokumenteret sygdom eller kontrakt med forsvaret om udsendelse eller FN-tjeneste. Stk. 4. Institutionen kan i særlige tilfælde dispensere fra stk. 2.",
      "valid_from": "2011-06-15",
      "valid_to": null
    },
    {
      "provision_ref": "33",
      "section": "33",
      "content": "§ 33. Godkendte uddannelseselementer ved de institutioner, der udbyder uddannelsen i henhold til denne bekendtgørelse, ækvivalerer tilsvarende uddannelseselementer ved andre institutioner, der udbyder uddannelsen i henhold til denne bekendtgørelse.",
      "valid_from": "2011-06-15",
      "valid_to": null
    },
    {
      "provision_ref": "34",
      "section": "34",
      "content": "§ 34. Institutionen kan i hvert enkelt tilfælde eller ved almindelige bestemmelser i studieordningen beslutte, at gennemførte uddannelseselementer inden for et fag/fagområde fra andre danske og udenlandske uddannelsesinstitutioner ækvivalerer tilsvarende uddannelseselementer inden for et fag/fagområde ved institutionen (merit). Afgørelsen træffes på grundlag af en faglig vurdering af ækvivalensen mellem de berørte uddannelseselementer. Stk. 2. Institutionens afgørelser efter stk. 1, for så vidt angår afslag eller delvis afslag på merit for beståede danske eller udenlandske uddannelseselementer, kan indbringes for Kvalifikationsnævnet efter reglerne i lov om vurdering af udenlandske uddannelseskvalifikationer m.v.",
      "valid_from": "2011-06-15",
      "valid_to": null
    },
    {
      "provision_ref": "35",
      "section": "35",
      "content": "§ 35. Institutionen kan tilrettelægge uddannelseselementer i samarbejde med andre videregående uddannelsesinstitutioner.",
      "valid_from": "2011-06-15",
      "valid_to": null
    },
    {
      "provision_ref": "36",
      "section": "36",
      "content": "§ 36. Institutionen kan udbyde efteruddannelse og videreuddannelse inden for institutionens fagområder.",
      "valid_from": "2011-06-15",
      "valid_to": null
    },
    {
      "provision_ref": "37",
      "section": "37",
      "content": "§ 37. Institutionen har med respekt af den studerendes ophavsrettigheder ejendomsretten til de resultater eller produkter, der fremkommer i forbindelse med en opgaveløsning, jf. dog stk. 2. Stk. 2. Hvis opgaveforløbet inddrager parter uden for institutionen, herunder virksomheder, institutioner m.v., aftales det mellem institutionen, den studerende og tredjeparten, i hvilket omfang institutionen, den studerende og tredjeparten under respekt af gældende ophavsretlige regler er berettiget til at anvende de resultater, der fremkommer som et led i opgaveforløbet, herunder om eventuelle oplysninger vedrørende tredjepartens forhold, der forekommer i opgaveløsningerne, må offentliggøres.",
      "valid_from": "2011-06-15",
      "valid_to": null
    },
    {
      "provision_ref": "38",
      "section": "38",
      "content": "§ 38. Kulturministeriet kan tillade fravigelse af bekendtgørelsen som led i forsøg. Samtidig fastsættes forsøgets varighed og rapporteringsform. Stk. 2. Kulturministeriet kan dispensere fra bekendtgørelsen, når det findes begrundet i usædvanlige forhold.",
      "valid_from": "2011-06-15",
      "valid_to": null
    },
    {
      "provision_ref": "39",
      "section": "39",
      "content": "§ 39. Klager over institutionens afgørelser i henhold til denne bekendtgørelse indgives til institutionen. Stk. 2. Institutionens afgørelse kan, når klagen vedrører retlige spørgsmål om en studerendes forhold, indbringes for Kulturministeriet. Klagen indgives til institutionen, der afgiver en udtalelse, som klageren skal have lejlighed til at kommentere inden for en frist på mindst 1 uge. Institutionen sender herefter klagen til ministeriet vedlagt udtalelsen og klagerens eventuelle kommentarer hertil. Stk. 3. Fristen for at indgive klage efter stk. 1 og stk. 2 er 2 uger fra den dag afgørelsen er meddelt klageren. Stk. 4. Klager over afgørelser om studieaktivitet, prøver og bedømmelse af bachelorprojekt og kandidatprojekt behandles efter reglerne i bilag 1.",
      "valid_from": "2011-06-15",
      "valid_to": null
    },
    {
      "provision_ref": "40",
      "section": "40",
      "content": "§ 40. Bekendtgørelsen træder i kraft den 20. juni 2011 og har virkning for studerende, der påbegynder uddannelsen den 1. september 2011 eller senere. Stk. 2. Samtidigt ophæves bekendtgørelse nr. 617 af 27. juni 2003 om designuddannelsen ved Danmarks Designskole og Designskolen Kolding.",
      "valid_from": "2011-06-15",
      "valid_to": null
    },
    {
      "provision_ref": "41",
      "section": "41",
      "content": "§ 41. Studerende, der på tidspunktet for bekendtgørelsens ikrafttræden er optaget på grunduddannelsen ved en af institutionerne omfattet af bekendtgørelsen og afslutter 3 års studier på designuddannelsen efter de hidtil gældende regler, kan få udstedt et bacheloruddannelsesbevis i overensstemmelse med denne bekendtgørelse. Disse studerende har ret til at påbegynde kandidatuddannelsen fra undervisningsåret 2011/2012. Studerende, der afslutter grunduddannelsen ved sommereksamen 2011 har ret til at få udstedt et bachelorbevis. Stk. 2. Studerende, der på tidspunktet for bekendtgørelsens ikrafttræden er optaget på overbygningsuddannelsen ved en af institutionerne og afslutter overbygningsuddannelsen på institutionen efter de hidtil gældende regler, har ret til at få udstedt et kandidatbevis i overensstemmelse med denne bekendtgørelse. Studerende, der afslutter overbygningsuddannelsen ved sommereksamen 2011 har ret til at få udstedt et kandidatbevis.",
      "valid_from": "2011-06-15",
      "valid_to": null
    },
    {
      "provision_ref": "42",
      "section": "42",
      "content": "§ 42. Institutionen fastsætter nærmere overgangsregler for studerende, der er begyndt designuddannelsen før den 1. september 2011 og afgør, hvornår der sidste gang foretages bedømmelser efter de hidtidige regler. Stk. 2. Institutionen fastsætter nærmere regler for optag på kandidatuddannelsen for studerende, der har afsluttet grunduddannelsen efter de hidtil gældende regler.",
      "valid_from": "2011-06-15",
      "valid_to": null
    }
  ],
  "definitions": []
}
