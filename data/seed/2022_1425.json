{
  "id": "2022:1425",
  "type": "statute",
  "title": "Bekendtgørelse om forebyggelse mod forurening fra skibe",
  "short_name": "BEK H#LOKDOK04",
  "status": "in_force",
  "issued_date": "2022-10-28",
  "url": "https://www.retsinformation.dk/eli/lta/2022/1425/xml",
  "description": "Retsinformation source. DocumentId=CQ002397; AccessionNumber=B20220142505; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder - medmindre andet er anført i bilagene - anvendelse for: 1) Danske skibe i national og international fart uanset størrelse og anvendelse. 2) Udenlandske skibe på dansk søterritorium og i de eksklusive økonomiske zoner, i det omfang det er foreneligt med international ret. 3) Fritidsfartøjer med en skroglængde over 24 meter."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Bilagene er udarbejdet på baggrund af den internationale konvention om forebyggelse mod forurening fra skibe (MARPOL-konventionen) med senere ændringer og tilhørende protokol samt bilag IV, regel 4 og 5, i Helsinki-konventionen. Stk. 2. Bilagene indeholder en række bestemmelser, som gennemfører de dele af den internationale konvention om forebyggelse mod forurening fra skibe, MARPOL 73/78, med tilhørende protokol af 1997, som falder inden for lov om sikkerhed til søs. Disse bestemmelser er markeret med et »S«. I de nævnte bilag indgår tillige en oversættelse af den del af konventionen, som alene vedrører lov om beskyttelse af havmiljøet. Denne oversættelse er for de enkelte regler markeret med et »M«. Disse bestemmelser er alene medtaget af informative grunde. De regler, som gennemfører disse dele af konventionen i dansk ret, udstedes af miljøministeren inden for rammerne af lov om beskyttelse af havmiljøet. Enkelte af konventionens regler vedrører forhold, der ligger såvel inden for lov om sikkerhed til søs som inden for lov om beskyttelse af havmiljøet. Disse bestemmelser er markeret med »S/M«. Stk. 3. Danske regler, som udfylder eller udbygger konventionsbestemmelserne i MARPOL-konventionen, samt danske regler, der særligt retter sig mod mindre lastskibe og fritidsfartøjer, er trykt i kursiv."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. MARPOL-konventionens bestemmelser er samtidig gennemført ved Miljøministeriets lovgivning, som også skal følges."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Rederen skal sikre, at besætningen er bekendt med de dele af denne bekendtgørelse samt tilhørende bilag som har betydning for de pågældendes varetagelse af deres arbejde om bord."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Overtrædelse af denne bekendtgørelse straffes med bøde eller fængsel i indtil 1 år. Stk. 2. Straffen kan stige til fængsel i indtil 2 år, hvis der 1) ved overtrædelsen, herunder i forbindelse med forvoldelse af søulykke eller sejlads i strid med godt sømandskab, er sket skade på liv eller helbred eller fremkaldt fare herfor, 2) tidligere er afgivet forbud eller påbud for samme eller tilsvarende forhold, eller 3) ved overtrædelsen er opnået eller tilsigtet en økonomisk fordel for den pågældende selv eller andre. Stk. 3. Sker der ikke konfiskation af udbytte, som er opnået ved overtrædelsen, skal der ved udmåling af bøde, herunder tillægsbøde, tages særligt hensyn til størrelsen af en opnået eller tilsigtet økonomisk fordel. Stk. 4. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Såfremt forholdet er omfattet af anordning om ikrafttræden for Grønland af lov om sikkerhed til søs, kan der fastsættes foranstaltninger i henhold til kriminalloven for Grønland. Stk. 2. De forhold, der er nævnt i § 5, stk. 2, skal anses som skærpende omstændigheder. Stk. 3. Sker der ikke konfiskation af udbytte, jf. § 120 i kriminalloven for Grønland, som er opnået ved overtrædelsen, skal der ved udmåling af bøde, herunder tillægsbøde, tages særligt hensyn til størrelsen af en opnået eller tilsigtet økonomisk fordel. Stk. 4. Er en overtrædelse begået af selskaber m.v. (juridiske personer), kan der pålægges den juridiske person som sådan bødeansvar. Er overtrædelsen begået af staten, Grønlands Selvstyre, en kommune eller en bygdebestyrelse, kan der pålægges vedkommende offentlige myndighed som sådan bødeansvar. Stk. 5. Såfremt en person ikke er bosat i Grønland, eller personens tilknytning til det grønlandske samfund i øvrigt har en sådan løsere karakter, at forudsætningerne for anvendelse af foranstaltninger ikke er til stede, kan sagen anlægges eller henvises til forfølgning i Danmark, jf. § 7 i kriminalloven for Grønland."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Bekendtgørelsen træder i kraft den 1. november 2022. Stk. 2. Bekendtgørelse nr. 404 af 30. marts 2022 om forebyggelse mod forurening fra skibe ophæves. Stk. 3. De konstruktionsmæssige krav vedrørende olieforurening fra skibe i de hidtidige bestemmelser gælder fortsat for eksisterende skibe, medmindre andet bestemmes i denne bekendtgørelse samt tilhørende bilag. Stk. 4. De konstruktionsmæssige krav vedrørende kontrol med skadelige flydende stoffer i bulk i de hidtidige bestemmelser, gælder fortsat for eksisterende skibe medmindre andet bestemmes i denne bekendtgørelse samt tilhørende bilag. Stk. 5. De konstruktionsmæssige krav vedrørende forurening med skadelige stoffer, der tranporteres til søs i de hidtidige bestemmelser gælder fortsat for eksisterende skibe, medmindre andet bestemmes i denne bekendtgørelse samt tilhørende bilag. Stk. 6. De konstruktionsmæssige krav vedrørende forurening med kloakspildevand i hidtidige bestemmelser gælder fortsat for eksisterende skibe, medmindre andet bestemmes i denne bekendtgørelse samt tilhørende bilag. Stk. 7. De konstruktionsmæssige krav vedrørende forurening med affald fra skibe i de hidtidige bestemmelser gælder fortsat for eksisterende skibe, medmindre andet bestemmes i denne bekendtgørelse samt tilhørende bilag. Stk. 8. De konstruktionsmæssige krav vedrørende forebyggelse af luftforurening fra skibe i de hidtidige bestemmelser gælder fortsat for eksisterende skibe, medmindre andet bestemmes i denne bekendtgørelse samt tilhørende bilag."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Bilag 4 og 6 finder ikke anvendelse for skibe hjemmehørende i Grønland."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder - medmindre andet er anført i bilagene - anvendelse for: 1) Danske skibe i national og international fart uanset størrelse og anvendelse. 2) Udenlandske skibe på dansk søterritorium og i de eksklusive økonomiske zoner, i det omfang det er foreneligt med international ret. 3) Fritidsfartøjer med en skroglængde over 24 meter.",
      "valid_from": "2022-10-28",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Bilagene er udarbejdet på baggrund af den internationale konvention om forebyggelse mod forurening fra skibe (MARPOL-konventionen) med senere ændringer og tilhørende protokol samt bilag IV, regel 4 og 5, i Helsinki-konventionen. Stk. 2. Bilagene indeholder en række bestemmelser, som gennemfører de dele af den internationale konvention om forebyggelse mod forurening fra skibe, MARPOL 73/78, med tilhørende protokol af 1997, som falder inden for lov om sikkerhed til søs. Disse bestemmelser er markeret med et »S«. I de nævnte bilag indgår tillige en oversættelse af den del af konventionen, som alene vedrører lov om beskyttelse af havmiljøet. Denne oversættelse er for de enkelte regler markeret med et »M«. Disse bestemmelser er alene medtaget af informative grunde. De regler, som gennemfører disse dele af konventionen i dansk ret, udstedes af miljøministeren inden for rammerne af lov om beskyttelse af havmiljøet. Enkelte af konventionens regler vedrører forhold, der ligger såvel inden for lov om sikkerhed til søs som inden for lov om beskyttelse af havmiljøet. Disse bestemmelser er markeret med »S/M«. Stk. 3. Danske regler, som udfylder eller udbygger konventionsbestemmelserne i MARPOL-konventionen, samt danske regler, der særligt retter sig mod mindre lastskibe og fritidsfartøjer, er trykt i kursiv.",
      "valid_from": "2022-10-28",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. MARPOL-konventionens bestemmelser er samtidig gennemført ved Miljøministeriets lovgivning, som også skal følges.",
      "valid_from": "2022-10-28",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Rederen skal sikre, at besætningen er bekendt med de dele af denne bekendtgørelse samt tilhørende bilag som har betydning for de pågældendes varetagelse af deres arbejde om bord.",
      "valid_from": "2022-10-28",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Overtrædelse af denne bekendtgørelse straffes med bøde eller fængsel i indtil 1 år. Stk. 2. Straffen kan stige til fængsel i indtil 2 år, hvis der 1) ved overtrædelsen, herunder i forbindelse med forvoldelse af søulykke eller sejlads i strid med godt sømandskab, er sket skade på liv eller helbred eller fremkaldt fare herfor, 2) tidligere er afgivet forbud eller påbud for samme eller tilsvarende forhold, eller 3) ved overtrædelsen er opnået eller tilsigtet en økonomisk fordel for den pågældende selv eller andre. Stk. 3. Sker der ikke konfiskation af udbytte, som er opnået ved overtrædelsen, skal der ved udmåling af bøde, herunder tillægsbøde, tages særligt hensyn til størrelsen af en opnået eller tilsigtet økonomisk fordel. Stk. 4. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2022-10-28",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Såfremt forholdet er omfattet af anordning om ikrafttræden for Grønland af lov om sikkerhed til søs, kan der fastsættes foranstaltninger i henhold til kriminalloven for Grønland. Stk. 2. De forhold, der er nævnt i § 5, stk. 2, skal anses som skærpende omstændigheder. Stk. 3. Sker der ikke konfiskation af udbytte, jf. § 120 i kriminalloven for Grønland, som er opnået ved overtrædelsen, skal der ved udmåling af bøde, herunder tillægsbøde, tages særligt hensyn til størrelsen af en opnået eller tilsigtet økonomisk fordel. Stk. 4. Er en overtrædelse begået af selskaber m.v. (juridiske personer), kan der pålægges den juridiske person som sådan bødeansvar. Er overtrædelsen begået af staten, Grønlands Selvstyre, en kommune eller en bygdebestyrelse, kan der pålægges vedkommende offentlige myndighed som sådan bødeansvar. Stk. 5. Såfremt en person ikke er bosat i Grønland, eller personens tilknytning til det grønlandske samfund i øvrigt har en sådan løsere karakter, at forudsætningerne for anvendelse af foranstaltninger ikke er til stede, kan sagen anlægges eller henvises til forfølgning i Danmark, jf. § 7 i kriminalloven for Grønland.",
      "valid_from": "2022-10-28",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Bekendtgørelsen træder i kraft den 1. november 2022. Stk. 2. Bekendtgørelse nr. 404 af 30. marts 2022 om forebyggelse mod forurening fra skibe ophæves. Stk. 3. De konstruktionsmæssige krav vedrørende olieforurening fra skibe i de hidtidige bestemmelser gælder fortsat for eksisterende skibe, medmindre andet bestemmes i denne bekendtgørelse samt tilhørende bilag. Stk. 4. De konstruktionsmæssige krav vedrørende kontrol med skadelige flydende stoffer i bulk i de hidtidige bestemmelser, gælder fortsat for eksisterende skibe medmindre andet bestemmes i denne bekendtgørelse samt tilhørende bilag. Stk. 5. De konstruktionsmæssige krav vedrørende forurening med skadelige stoffer, der tranporteres til søs i de hidtidige bestemmelser gælder fortsat for eksisterende skibe, medmindre andet bestemmes i denne bekendtgørelse samt tilhørende bilag. Stk. 6. De konstruktionsmæssige krav vedrørende forurening med kloakspildevand i hidtidige bestemmelser gælder fortsat for eksisterende skibe, medmindre andet bestemmes i denne bekendtgørelse samt tilhørende bilag. Stk. 7. De konstruktionsmæssige krav vedrørende forurening med affald fra skibe i de hidtidige bestemmelser gælder fortsat for eksisterende skibe, medmindre andet bestemmes i denne bekendtgørelse samt tilhørende bilag. Stk. 8. De konstruktionsmæssige krav vedrørende forebyggelse af luftforurening fra skibe i de hidtidige bestemmelser gælder fortsat for eksisterende skibe, medmindre andet bestemmes i denne bekendtgørelse samt tilhørende bilag.",
      "valid_from": "2022-10-28",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Bilag 4 og 6 finder ikke anvendelse for skibe hjemmehørende i Grønland.",
      "valid_from": "2022-10-28",
      "valid_to": null
    }
  ],
  "definitions": []
}
