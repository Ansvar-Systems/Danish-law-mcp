{
  "id": "2014:251",
  "type": "statute",
  "title": "Bekendtgørelse om refinansiering af rentetilpasningslån",
  "short_name": "BEK H#LOKDOK04",
  "status": "in_force",
  "issued_date": "2014-03-19",
  "url": "https://www.retsinformation.dk/eli/lta/2014/251/xml",
  "description": "Retsinformation source. DocumentId=BP000845; AccessionNumber=B20140025105; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. §§ 3-5 finder anvendelse på realkreditlån, hvor løbetiden på lånet er længere end løbetiden på de bagvedliggende realkreditobligationer, særligt dækkede realkreditobligationer eller særligt dækkede obligationer, hvor de bagvedliggende obligationer er fast forrentet og har en løbetid på op til og med 12 måneder ved refinansieringen af lånet, og hvor obligationerne ved udløb skal erstattes af nye obligationer for at refinansiere lånet. Stk. 2. § 4 finder ikke anvendelse på lån, hvor de bagvedliggende obligationer har en løbetid på op til 12 måneder, men hvor obligationerne ved refinansieringen skal afløses af obligationer med en løbetid længere end 12 måneder, og hvor lånene ikke refinansieres i deres helhed ved hver refinansiering. Stk. 3. § 4 finder kun anvendelse ved refinansiering af lån, hvor lånet fortsætter på uændrede vilkår for refinansiering og rentefastsættelse efter refinansieringen, og der ikke er indgået fastkursaftale eller aftale om anden form for kurssikring."
    },
    {
      "provision_ref": "2",
      "section": "2",
      "content": "§ 2. I denne bekendtgørelse forstås ved en obligations effektive rente den interne rente, hvormed obligationens fremtidige betalingsrække skal tilbagediskontores for at være lig kursværdien af obligationens hovedstol, og den fastlægges på baggrund af en enkelt handel eller et gennemsnit af flere handler med den pågældende obligation, eventuelt korrigeret med et terminstillæg eller terminsfradrag."
    },
    {
      "provision_ref": "3",
      "section": "3",
      "content": "§ 3. Ved refinansiering af lån skal realkreditinstituttet tilrettelægge salg af de nye obligationer, der skal bruges til at refinansiere lånene, således at realkreditinstituttet senest på dagen for obligationernes udløb kan konstatere, om der har været aftagere til alle de nødvendige nye obligationer. Stk. 2. Realkreditinstituttet skal forud for indledning af salg af de nye obligationer offentliggøre en plan for salget. Planen skal angive, hvilke lånetyper, salget af obligationer skal refinansiere, den mængde, der forventes solgt, hvordan og inden for hvilken periode salget forventes gennemført, og hvornår det konstateres, om der ved salget har været aftagere til alle de nødvendige nye obligationer. Planen kan efterfølgende revideres. Stk. 3. Som aftagere, jf. stk. 1 og 2, ved salget af nye obligationer kan også henregnes obligationsudsteder og virksomheder, der er koncernforbundne med udsteder."
    },
    {
      "provision_ref": "4",
      "section": "4",
      "content": "§ 4. I vilkårene for realkreditobligationer, særligt dækkede realkreditobligationer eller særligt dækkede obligationer, der er omfattet at lov om realkreditlån og realkreditobligationer m.v. § 6, skal realkreditinstituttet angive tidspunkt og metode for opgørelse af, om den effektive obligationsrente ved refinansieringen bliver mere end 5 procentpoint højere end den effektive rente fastsat ved den seneste refinansiering."
    },
    {
      "provision_ref": "5",
      "section": "5",
      "content": "§ 5. Referencerenten, der skal anvendes ved en eventuel forlængelse af realkreditobligationer, særligt dækkede realkreditobligationer eller særligt dækkede obligationer, jf. lov om realkreditlån og realkreditobligationer m.v. § 32, stk. 6, skal være en ledende étårig referencerente i samme valuta som udstedelsen. Stk. 2. Tillægget til referencerenten kan være fra 0 og op til 5 procentpoint."
    },
    {
      "provision_ref": "6",
      "section": "6",
      "content": "§ 6. Hvis løbetiden på de bagvedliggende realkreditobligationer, særligt dækkede realkreditobligationer og særligt dækkede obligationer ved en refinansiering forlænges i henhold til § 6 eller § 32, stk. 6, i lov om realkreditlån og realkreditobligationer m.v. skal instituttet, kurator eller rekonstruktør give meddelelse herom til låntagerne, såfremt forlængelsen får betydning for låntagerne, således at låntagerne bliver i stand til at varetage egne interesser bedst muligt."
    },
    {
      "provision_ref": "7",
      "section": "7",
      "content": "§ 7. Overtrædelse af § 3, stk. 1-2, samt §§ 4-7 straffes med bøde, medmindre højere straf er forskyldt efter den øvrige lovgivning."
    },
    {
      "provision_ref": "8",
      "section": "8",
      "content": "§ 8. Bekendtgørelsen træder i kraft den 1. april 2014."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. §§ 3-5 finder anvendelse på realkreditlån, hvor løbetiden på lånet er længere end løbetiden på de bagvedliggende realkreditobligationer, særligt dækkede realkreditobligationer eller særligt dækkede obligationer, hvor de bagvedliggende obligationer er fast forrentet og har en løbetid på op til og med 12 måneder ved refinansieringen af lånet, og hvor obligationerne ved udløb skal erstattes af nye obligationer for at refinansiere lånet. Stk. 2. § 4 finder ikke anvendelse på lån, hvor de bagvedliggende obligationer har en løbetid på op til 12 måneder, men hvor obligationerne ved refinansieringen skal afløses af obligationer med en løbetid længere end 12 måneder, og hvor lånene ikke refinansieres i deres helhed ved hver refinansiering. Stk. 3. § 4 finder kun anvendelse ved refinansiering af lån, hvor lånet fortsætter på uændrede vilkår for refinansiering og rentefastsættelse efter refinansieringen, og der ikke er indgået fastkursaftale eller aftale om anden form for kurssikring.",
      "valid_from": "2014-03-19",
      "valid_to": null
    },
    {
      "provision_ref": "2",
      "section": "2",
      "content": "§ 2. I denne bekendtgørelse forstås ved en obligations effektive rente den interne rente, hvormed obligationens fremtidige betalingsrække skal tilbagediskontores for at være lig kursværdien af obligationens hovedstol, og den fastlægges på baggrund af en enkelt handel eller et gennemsnit af flere handler med den pågældende obligation, eventuelt korrigeret med et terminstillæg eller terminsfradrag.",
      "valid_from": "2014-03-19",
      "valid_to": null
    },
    {
      "provision_ref": "3",
      "section": "3",
      "content": "§ 3. Ved refinansiering af lån skal realkreditinstituttet tilrettelægge salg af de nye obligationer, der skal bruges til at refinansiere lånene, således at realkreditinstituttet senest på dagen for obligationernes udløb kan konstatere, om der har været aftagere til alle de nødvendige nye obligationer. Stk. 2. Realkreditinstituttet skal forud for indledning af salg af de nye obligationer offentliggøre en plan for salget. Planen skal angive, hvilke lånetyper, salget af obligationer skal refinansiere, den mængde, der forventes solgt, hvordan og inden for hvilken periode salget forventes gennemført, og hvornår det konstateres, om der ved salget har været aftagere til alle de nødvendige nye obligationer. Planen kan efterfølgende revideres. Stk. 3. Som aftagere, jf. stk. 1 og 2, ved salget af nye obligationer kan også henregnes obligationsudsteder og virksomheder, der er koncernforbundne med udsteder.",
      "valid_from": "2014-03-19",
      "valid_to": null
    },
    {
      "provision_ref": "4",
      "section": "4",
      "content": "§ 4. I vilkårene for realkreditobligationer, særligt dækkede realkreditobligationer eller særligt dækkede obligationer, der er omfattet at lov om realkreditlån og realkreditobligationer m.v. § 6, skal realkreditinstituttet angive tidspunkt og metode for opgørelse af, om den effektive obligationsrente ved refinansieringen bliver mere end 5 procentpoint højere end den effektive rente fastsat ved den seneste refinansiering.",
      "valid_from": "2014-03-19",
      "valid_to": null
    },
    {
      "provision_ref": "5",
      "section": "5",
      "content": "§ 5. Referencerenten, der skal anvendes ved en eventuel forlængelse af realkreditobligationer, særligt dækkede realkreditobligationer eller særligt dækkede obligationer, jf. lov om realkreditlån og realkreditobligationer m.v. § 32, stk. 6, skal være en ledende étårig referencerente i samme valuta som udstedelsen. Stk. 2. Tillægget til referencerenten kan være fra 0 og op til 5 procentpoint.",
      "valid_from": "2014-03-19",
      "valid_to": null
    },
    {
      "provision_ref": "6",
      "section": "6",
      "content": "§ 6. Hvis løbetiden på de bagvedliggende realkreditobligationer, særligt dækkede realkreditobligationer og særligt dækkede obligationer ved en refinansiering forlænges i henhold til § 6 eller § 32, stk. 6, i lov om realkreditlån og realkreditobligationer m.v. skal instituttet, kurator eller rekonstruktør give meddelelse herom til låntagerne, såfremt forlængelsen får betydning for låntagerne, således at låntagerne bliver i stand til at varetage egne interesser bedst muligt.",
      "valid_from": "2014-03-19",
      "valid_to": null
    },
    {
      "provision_ref": "7",
      "section": "7",
      "content": "§ 7. Overtrædelse af § 3, stk. 1-2, samt §§ 4-7 straffes med bøde, medmindre højere straf er forskyldt efter den øvrige lovgivning.",
      "valid_from": "2014-03-19",
      "valid_to": null
    },
    {
      "provision_ref": "8",
      "section": "8",
      "content": "§ 8. Bekendtgørelsen træder i kraft den 1. april 2014.",
      "valid_from": "2014-03-19",
      "valid_to": null
    }
  ],
  "definitions": []
}
