{
  "id": "2019:1489",
  "type": "statute",
  "title": "Bekendtgørelse om oksens ondartede lungesyge",
  "short_name": "BEK H#LOKDOK04",
  "status": "in_force",
  "issued_date": "2019-12-12",
  "url": "https://www.retsinformation.dk/eli/lta/2019/1489/xml",
  "description": "Retsinformation source. DocumentId=CK002304; AccessionNumber=B20190148905; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse vedrører bekæmpelse af oksens ondartede lungesyge hos kvæg."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Oksens ondartede lungesyge: Sygdom hos kvæg forårsaget af Mycoplasma mycoides mycoides. 2) Besætning: En samling af dyr af samme dyreart, som anvendes til et bestemt formål, som er knyttet til et husdyrbrug, og som har en ejer i form af en juridisk eller fysisk person. Definitionen omfatter også samlinger af dyr på steder, hvor der midlertidigt samles levende eller døde dyr, herunder samlesteder, slagterier, forarbejdningsanlæg, køle- og fryseanlæg, afhentningspladser, fælles græsgange, græsningsarealer, dyrskuer, individprøvestationer, dyrehospitaler samt virksomheder omfattet af artikel 18 i Forordning om animalske biprodukter. For kvæg, svin, får og geder kan en besætning udgøres af 1 dyr. 3) Bruger: Enhver fysisk eller juridisk person, som midlertidigt eller permanent har ansvaret for en besætning. 4) Overvågningszone: En zone med en radius på mindst 10 km omkring hver smittet husdyrbrug. 5) Avlsmateriale: Sæd, oocytter og embryoner fra kvæg."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Ejeren eller brugeren af en kvægbesætning skal ved mistanke om oksens ondartede lungesyge på husdyrbruget straks tilkalde en dyrlæge. Stk. 2. Tilkaldelse af en dyrlæge på grund af mistanke om oksens ondartede lungesyge, jf. stk. 1, skal ske, hvis der hos kvæg påvises feber, smertefuld besværet vejrtrækning, hvor dyret står med fremstrakt hals og krum ryg samt et eller flere af følgende symptomer eller obduktionsfund: fibrinøs pleuritis med store mængder væske i brysthulen, som stivner og bliver til store fibrinøse klumper. Stk. 3. Tilkaldes en dyrlæge på grund af mistanke om oksens ondartede lungesyge, jf. stk. 1, eller får en dyrlæge i øvrigt i forbindelse med sit arbejde mistanke om forekomst af oksens ondartede lungesyge, skal dyrlægen snarest muligt foretage en undersøgelse af det mistænkte dyr. Stk. 4. Hvis dyrlægen efter undersøgelsen ikke kan afkræfte mistanken om oksens ondartede lungesyge, skal dyrlægen underrette Fødevarestyrelsen om mistanken."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Indtil det offentlige tilsyn er iværksat, jf. § 5, skal ejeren eller brugeren af en kvægbesætning ved mistanke om smitte med oksens ondartede lungesyge på husdyrbruget påse, at intet kvæg flyttes til eller fra husdyrbruget."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Fødevarestyrelsen sætter et husdyrbrug med kvæg, der mistænkes for at være smittet med oksens ondartede lungesyge, under offentligt tilsyn. Det offentlige tilsyn kan omfatte, at: 1) ejeren eller brugeren af kvægbesætningen skal foretage en optælling over kvæg på husdyrbruget. Det skal angives hvor mange kreaturer, der allerede er døde eller mistænkes for at være smittede. 2) Ejeren eller brugeren af kvægbesætningen skal dagligt foretage opdatering af besætningsregistret i den periode, hvor der foreligger mistanke. 3) Ejeren eller brugeren af besætningen skal påse, at alt kvæg holdes i deres stalde eller lukkes inde andetsteds, hvor de er isoleret. 4) Flytning af kvæg til eller fra husdyrbruget ikke er tilladt. 5) Til- eller fraførelse af andre dyr end kvæg kun må ske med Fødevarestyrelsens tilladelse. 6) Færdsel til eller fra husdyrbruget af mennesker, køretøjer eller transportmidler m.v. kun må finde sted med Fødevarestyrelsens tilladelse. 7) Flytning af kød eller dyrekroppe, avlsmateriale, foder, redskaber, materialer, gødning, gylle, strøelse eller affald fra husdyrbruget må kun ske med Fødevarestyrelsens tilladelse. 8) Mejeriet skal afhente mælk fra smittede eller mistænkte besætninger sidst på ruten. 9) Ejeren eller brugeren af kvægbesætningen skal lade husdyrbruget deltage i epidemiologisk undersøgelse i henhold til § 12. 10) Ejeren eller brugeren af kvægbesætningen skal iværksætte gnaver- og insektbekæmpelse efter Fødevarestyrelsens anvisning. 11) Ejeren eller brugeren af kvægbesætningen på husdyrbruget skal lade udtage prøver til laboratorieundersøgelse efter Fødevarestyrelsens anvisning. Stk. 2. Fødevarestyrelsen kan fastsætte vilkår for tilladelser givet i henhold til § 5, stk. 1, nr. 5-7. Stk. 3. De i stk. 1, nr. 1 og nr. 2, nævnte oplysninger skal opbevares i mindst fem år og skal på anmodning forevises Fødevarestyrelsen. Stk. 4. Indtil det offentlige tilsyn er iværksat, skal ejeren eller brugeren af kvægbesætningen selv påse, at de foranstaltninger nævnt i stk. 1 følges. Stk. 5. Tilsynet ophæves af Fødevarestyrelsen, når mistanken om oksens ondartede lungesyge på husdyrbruget er endeligt afkræftet."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Foranstaltninger i § 5, bortset fra nr. 6, nr. 7 og nr. 9, finder tilsvarende anvendelse på husdyrbrug, hvis geografiske beliggenhed eller kontakt med det mistænkte husdyrbrug giver Fødevarestyrelsen anledning til mistanke om en eventuel smittespredning."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Ejeren eller brugeren af kvægbesætningen skal sørge for, at der anvendes desinfektion ved ind- og udgange til de stalde, hvori kvæg opholder sig, og ved husdyrbrugets ind- og udgange. Desinfektion skal ske efter Fødevarestyrelsens anvisning. Personer, der skal ind på eller forlader husdyrbruget, skal efter Fødevarestyrelsens anvisning træffe foranstaltninger for at mindske risiko for spredning af sygdommen."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Fødevarestyrelsen opsporer kvæg solgt til levebrug 2 måneder bagud fra den dato, hvor smitten blev konstateret i besætningen."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Et husdyrbrug skal anses for værende smittet med oksens ondartede lungesyge, når det nationale referencelaboratorium eller et officielt laboratorium, der af Fødevarestyrelsen er udpeget til at foretage den pågældende analyse, har påvist Mycoplasma mycoides mycoides i materiale fra kvæg på husdyrbruget. I tilfælde af en epidemi kan Fødevarestyrelsen anse et husdyrbrug for at være smittet alene på grundlag af kliniske symptomer eller epidemiologiske resultater."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Et husdyrbrug, som anses for at være smittet med oksens ondartede lungesyge, pålægges af Fødevarestyrelsen et offentligt tilsyn, der omfatter, at: 1) Ejeren eller brugeren af kvægbesætningen skal lade alt kvæg på husdyrbruget aflive og destruere efter Fødevarestyrelsens anvisning. 2) Ejeren eller brugeren af kvægbesætningen skal lade døde og aflivede kreaturer destruere, bortskaffe, brænde eller nedgrave efter Fødevarestyrelsens anvisning. 3) Affald, såsom foder, strøelse, gødning og gylle, som kan være inficeret, skal destrueres eller behandles efter Fødevarestyrelsens anvisning. 4) Ejeren eller brugeren af kvægbesætningen skal påse, at avlsmateriale fra kvæg, der opbevares på husdyrbruget, destrueres. Fødevarestyrelsen kan dog på nærmere fastsatte vilkår tillade, at produkterne anvendes. 5) Ejeren eller brugeren af kvægbesætningen skal påse, at bygninger, der tjener som stalde for kvæg, samt transportkøretøjer og andet materiel, der kan være kontamineret, rengøres og desinficeres efter Fødevarestyrelsens anvisning. Stk. 2. På et husdyrbrug, hvor der er kvæg, som anses for smittet med oksens ondartede lungesyge, foretager Fødevarestyrelsen en epidemiologisk undersøgelse, jf. § 12. Stk. 3. Avlsmateriale, der er opsamlet fra kvæg på husdyrbruget i den periode, hvor smitten antages at have været på husdyrbruget, opspores af Fødevarestyrelsen, og skal destrueres efter Fødevarestyrelsens anvisninger. Stk. 4. Genindsættelse af dyr på husdyrbruget kan ske efter Fødevarestyrelsens anvisning, dog tidligst efter at Fødevarestyrelsen har godkendt den i stk. 1, nr. 5, nævnte rengøring og desinfektion."
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Foranstaltningerne i § 10 finder ligeledes anvendelse på andre husdyrbrug, hvis disse husdyrbrugs beliggenhed eller kontakt med det smittede husdyrbrug giver Fødevarestyrelsen anledning til mistanke om smittespredning."
    },
    {
      "provision_ref": "1:12",
      "chapter": "1",
      "section": "12",
      "content": "§ 12. En epidemiologisk undersøgelse iværksat i medfør af denne bekendtgørelse omfatter: 1) Det tidsrum, hvor der kan være forekommet oksens ondartede lungesyge på husdyrbruget. 2) Oplysninger om mulig oprindelse af oksens ondartede lungesyge på husdyrbruget samt identifikation af andre husdyrbrug, hvor der findes kvæg, som kan være blevet smittede af samme vej. 3) Oplysninger om flytninger af kvæg til eller fra husdyrbruget, herunder fjernelse af dødt kvæg."
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Når der er konstateret oksens ondartede lungesyge på et husdyrbrug, opretter Fødevarestyrelsen en overvågningszone omkring husdyrbruget. Stk. 2. Fødevarestyrelsen kan udvide eller indskrænke zonen. Stk. 3. Zonen ophæves af Fødevarestyrelsen."
    },
    {
      "provision_ref": "1:14",
      "chapter": "1",
      "section": "14",
      "content": "§ 14. I overvågningszonen er flytning af kvæg forbudt. Ejeren eller brugeren af kvægbesætninger i overvågningszonen skal: 1) Informere Fødevarestyrelsen om husdyrbrugets nøjagtige beliggenhed samt om antallet af kreaturer og andre dyrearter, der holdes på husdyrbruget. 2) På Fødevarestyrelsens anmodning lade dyrene underkaste en regelmæssig klinisk inspektion. 3) På Fødevarestyrelsens anmodning lade udtage prøver af kvæg med henblik på gennemførelse af en laboratoriemæssig undersøgelse for oksens ondartede lungesyge."
    },
    {
      "provision_ref": "1:15",
      "chapter": "1",
      "section": "15",
      "content": "§ 15. Indenfor overvågningszonen er det ikke tilladt, at: 1) flytte og transportere kvæg ad offentlig eller privat vej, bortset fra færdsel på husdyrbrugets interne forbindelsesveje. Dog kan Fødevarestyrelsen tillade, at kvæg føres i transit ad vej eller jernbane gennem overvågningszonen uden aflæsning eller ophold, 2) fjerne køretøjer og materiel fra overvågningszonen, som er anvendt inden for overvågningszonen til transport af kvæg samt eventuelt forurenet materiale fra et husdyrbrug eller fra et slagteri, der ligger i overvågningszonen, uden at disse er blevet rengjort og desinficeret efter Fødevarestyrelsens anvisning, og 3) til- eller fraføre avlsmateriale fra kvæg fra et husdyrbrug uden Fødevarestyrelsens tilladelse. Stk. 2. Ejeren eller brugeren af kvægbesætningen skal iværksætte gnaver- og insektbekæmpelse efter Fødevarestyrelsens anvisning."
    },
    {
      "provision_ref": "1:16",
      "chapter": "1",
      "section": "16",
      "content": "§ 16. Uanset reglerne i §§ 14-15 kan Fødevarestyrelsen dog på nærmere fastsatte vilkår tillade, at kvæg fjernes fra husdyrbrug i overvågningszonen, hvis de transporteres direkte til: 1) Et slagteri udpeget af Fødevarestyrelsen til omgående slagtning. 2) Under særlige omstændigheder til et andet sted i overvågningszonen."
    },
    {
      "provision_ref": "1:17",
      "chapter": "1",
      "section": "17",
      "content": "§ 17. Det er ikke tilladt at vaccinere mod oksens ondartede lungesyge, jf. dog stk. 2. Stk. 2. Fødevarestyrelsen kan ved udbrud af oksens ondartede lungesyge påbyde vaccination af kvæg."
    },
    {
      "provision_ref": "1:18",
      "chapter": "1",
      "section": "18",
      "content": "§ 18. Med bøde straffes den, der: 1) overtræder §§ 3-4, § 5, stk. 1, stk. 3 eller 4, § 7, §§ 14-15, § 17, stk. 2, eller 2) tilsidesætter anvisninger eller vilkår fastsat i medfør af § 5, stk. 1, nr. 5-7 eller nr. 10-11, § 7, § 10, stk. 1, stk. 3 eller 4, § 15, stk. 2, eller § 16. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "1:19",
      "chapter": "1",
      "section": "19",
      "content": "§ 19. Bekendtgørelsen træder i kraft den 1. januar 2020. Stk. 2. Bekendtgørelse nr. 1039 af 18. oktober 2006 om oksens ondartede lungesyge ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse vedrører bekæmpelse af oksens ondartede lungesyge hos kvæg.",
      "valid_from": "2019-12-12",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Oksens ondartede lungesyge: Sygdom hos kvæg forårsaget af Mycoplasma mycoides mycoides. 2) Besætning: En samling af dyr af samme dyreart, som anvendes til et bestemt formål, som er knyttet til et husdyrbrug, og som har en ejer i form af en juridisk eller fysisk person. Definitionen omfatter også samlinger af dyr på steder, hvor der midlertidigt samles levende eller døde dyr, herunder samlesteder, slagterier, forarbejdningsanlæg, køle- og fryseanlæg, afhentningspladser, fælles græsgange, græsningsarealer, dyrskuer, individprøvestationer, dyrehospitaler samt virksomheder omfattet af artikel 18 i Forordning om animalske biprodukter. For kvæg, svin, får og geder kan en besætning udgøres af 1 dyr. 3) Bruger: Enhver fysisk eller juridisk person, som midlertidigt eller permanent har ansvaret for en besætning. 4) Overvågningszone: En zone med en radius på mindst 10 km omkring hver smittet husdyrbrug. 5) Avlsmateriale: Sæd, oocytter og embryoner fra kvæg.",
      "valid_from": "2019-12-12",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Ejeren eller brugeren af en kvægbesætning skal ved mistanke om oksens ondartede lungesyge på husdyrbruget straks tilkalde en dyrlæge. Stk. 2. Tilkaldelse af en dyrlæge på grund af mistanke om oksens ondartede lungesyge, jf. stk. 1, skal ske, hvis der hos kvæg påvises feber, smertefuld besværet vejrtrækning, hvor dyret står med fremstrakt hals og krum ryg samt et eller flere af følgende symptomer eller obduktionsfund: fibrinøs pleuritis med store mængder væske i brysthulen, som stivner og bliver til store fibrinøse klumper. Stk. 3. Tilkaldes en dyrlæge på grund af mistanke om oksens ondartede lungesyge, jf. stk. 1, eller får en dyrlæge i øvrigt i forbindelse med sit arbejde mistanke om forekomst af oksens ondartede lungesyge, skal dyrlægen snarest muligt foretage en undersøgelse af det mistænkte dyr. Stk. 4. Hvis dyrlægen efter undersøgelsen ikke kan afkræfte mistanken om oksens ondartede lungesyge, skal dyrlægen underrette Fødevarestyrelsen om mistanken.",
      "valid_from": "2019-12-12",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Indtil det offentlige tilsyn er iværksat, jf. § 5, skal ejeren eller brugeren af en kvægbesætning ved mistanke om smitte med oksens ondartede lungesyge på husdyrbruget påse, at intet kvæg flyttes til eller fra husdyrbruget.",
      "valid_from": "2019-12-12",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Fødevarestyrelsen sætter et husdyrbrug med kvæg, der mistænkes for at være smittet med oksens ondartede lungesyge, under offentligt tilsyn. Det offentlige tilsyn kan omfatte, at: 1) ejeren eller brugeren af kvægbesætningen skal foretage en optælling over kvæg på husdyrbruget. Det skal angives hvor mange kreaturer, der allerede er døde eller mistænkes for at være smittede. 2) Ejeren eller brugeren af kvægbesætningen skal dagligt foretage opdatering af besætningsregistret i den periode, hvor der foreligger mistanke. 3) Ejeren eller brugeren af besætningen skal påse, at alt kvæg holdes i deres stalde eller lukkes inde andetsteds, hvor de er isoleret. 4) Flytning af kvæg til eller fra husdyrbruget ikke er tilladt. 5) Til- eller fraførelse af andre dyr end kvæg kun må ske med Fødevarestyrelsens tilladelse. 6) Færdsel til eller fra husdyrbruget af mennesker, køretøjer eller transportmidler m.v. kun må finde sted med Fødevarestyrelsens tilladelse. 7) Flytning af kød eller dyrekroppe, avlsmateriale, foder, redskaber, materialer, gødning, gylle, strøelse eller affald fra husdyrbruget må kun ske med Fødevarestyrelsens tilladelse. 8) Mejeriet skal afhente mælk fra smittede eller mistænkte besætninger sidst på ruten. 9) Ejeren eller brugeren af kvægbesætningen skal lade husdyrbruget deltage i epidemiologisk undersøgelse i henhold til § 12. 10) Ejeren eller brugeren af kvægbesætningen skal iværksætte gnaver- og insektbekæmpelse efter Fødevarestyrelsens anvisning. 11) Ejeren eller brugeren af kvægbesætningen på husdyrbruget skal lade udtage prøver til laboratorieundersøgelse efter Fødevarestyrelsens anvisning. Stk. 2. Fødevarestyrelsen kan fastsætte vilkår for tilladelser givet i henhold til § 5, stk. 1, nr. 5-7. Stk. 3. De i stk. 1, nr. 1 og nr. 2, nævnte oplysninger skal opbevares i mindst fem år og skal på anmodning forevises Fødevarestyrelsen. Stk. 4. Indtil det offentlige tilsyn er iværksat, skal ejeren eller brugeren af kvægbesætningen selv påse, at de foranstaltninger nævnt i stk. 1 følges. Stk. 5. Tilsynet ophæves af Fødevarestyrelsen, når mistanken om oksens ondartede lungesyge på husdyrbruget er endeligt afkræftet.",
      "valid_from": "2019-12-12",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Foranstaltninger i § 5, bortset fra nr. 6, nr. 7 og nr. 9, finder tilsvarende anvendelse på husdyrbrug, hvis geografiske beliggenhed eller kontakt med det mistænkte husdyrbrug giver Fødevarestyrelsen anledning til mistanke om en eventuel smittespredning.",
      "valid_from": "2019-12-12",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Ejeren eller brugeren af kvægbesætningen skal sørge for, at der anvendes desinfektion ved ind- og udgange til de stalde, hvori kvæg opholder sig, og ved husdyrbrugets ind- og udgange. Desinfektion skal ske efter Fødevarestyrelsens anvisning. Personer, der skal ind på eller forlader husdyrbruget, skal efter Fødevarestyrelsens anvisning træffe foranstaltninger for at mindske risiko for spredning af sygdommen.",
      "valid_from": "2019-12-12",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Fødevarestyrelsen opsporer kvæg solgt til levebrug 2 måneder bagud fra den dato, hvor smitten blev konstateret i besætningen.",
      "valid_from": "2019-12-12",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Et husdyrbrug skal anses for værende smittet med oksens ondartede lungesyge, når det nationale referencelaboratorium eller et officielt laboratorium, der af Fødevarestyrelsen er udpeget til at foretage den pågældende analyse, har påvist Mycoplasma mycoides mycoides i materiale fra kvæg på husdyrbruget. I tilfælde af en epidemi kan Fødevarestyrelsen anse et husdyrbrug for at være smittet alene på grundlag af kliniske symptomer eller epidemiologiske resultater.",
      "valid_from": "2019-12-12",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Et husdyrbrug, som anses for at være smittet med oksens ondartede lungesyge, pålægges af Fødevarestyrelsen et offentligt tilsyn, der omfatter, at: 1) Ejeren eller brugeren af kvægbesætningen skal lade alt kvæg på husdyrbruget aflive og destruere efter Fødevarestyrelsens anvisning. 2) Ejeren eller brugeren af kvægbesætningen skal lade døde og aflivede kreaturer destruere, bortskaffe, brænde eller nedgrave efter Fødevarestyrelsens anvisning. 3) Affald, såsom foder, strøelse, gødning og gylle, som kan være inficeret, skal destrueres eller behandles efter Fødevarestyrelsens anvisning. 4) Ejeren eller brugeren af kvægbesætningen skal påse, at avlsmateriale fra kvæg, der opbevares på husdyrbruget, destrueres. Fødevarestyrelsen kan dog på nærmere fastsatte vilkår tillade, at produkterne anvendes. 5) Ejeren eller brugeren af kvægbesætningen skal påse, at bygninger, der tjener som stalde for kvæg, samt transportkøretøjer og andet materiel, der kan være kontamineret, rengøres og desinficeres efter Fødevarestyrelsens anvisning. Stk. 2. På et husdyrbrug, hvor der er kvæg, som anses for smittet med oksens ondartede lungesyge, foretager Fødevarestyrelsen en epidemiologisk undersøgelse, jf. § 12. Stk. 3. Avlsmateriale, der er opsamlet fra kvæg på husdyrbruget i den periode, hvor smitten antages at have været på husdyrbruget, opspores af Fødevarestyrelsen, og skal destrueres efter Fødevarestyrelsens anvisninger. Stk. 4. Genindsættelse af dyr på husdyrbruget kan ske efter Fødevarestyrelsens anvisning, dog tidligst efter at Fødevarestyrelsen har godkendt den i stk. 1, nr. 5, nævnte rengøring og desinfektion.",
      "valid_from": "2019-12-12",
      "valid_to": null
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Foranstaltningerne i § 10 finder ligeledes anvendelse på andre husdyrbrug, hvis disse husdyrbrugs beliggenhed eller kontakt med det smittede husdyrbrug giver Fødevarestyrelsen anledning til mistanke om smittespredning.",
      "valid_from": "2019-12-12",
      "valid_to": null
    },
    {
      "provision_ref": "1:12",
      "chapter": "1",
      "section": "12",
      "content": "§ 12. En epidemiologisk undersøgelse iværksat i medfør af denne bekendtgørelse omfatter: 1) Det tidsrum, hvor der kan være forekommet oksens ondartede lungesyge på husdyrbruget. 2) Oplysninger om mulig oprindelse af oksens ondartede lungesyge på husdyrbruget samt identifikation af andre husdyrbrug, hvor der findes kvæg, som kan være blevet smittede af samme vej. 3) Oplysninger om flytninger af kvæg til eller fra husdyrbruget, herunder fjernelse af dødt kvæg.",
      "valid_from": "2019-12-12",
      "valid_to": null
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Når der er konstateret oksens ondartede lungesyge på et husdyrbrug, opretter Fødevarestyrelsen en overvågningszone omkring husdyrbruget. Stk. 2. Fødevarestyrelsen kan udvide eller indskrænke zonen. Stk. 3. Zonen ophæves af Fødevarestyrelsen.",
      "valid_from": "2019-12-12",
      "valid_to": null
    },
    {
      "provision_ref": "1:14",
      "chapter": "1",
      "section": "14",
      "content": "§ 14. I overvågningszonen er flytning af kvæg forbudt. Ejeren eller brugeren af kvægbesætninger i overvågningszonen skal: 1) Informere Fødevarestyrelsen om husdyrbrugets nøjagtige beliggenhed samt om antallet af kreaturer og andre dyrearter, der holdes på husdyrbruget. 2) På Fødevarestyrelsens anmodning lade dyrene underkaste en regelmæssig klinisk inspektion. 3) På Fødevarestyrelsens anmodning lade udtage prøver af kvæg med henblik på gennemførelse af en laboratoriemæssig undersøgelse for oksens ondartede lungesyge.",
      "valid_from": "2019-12-12",
      "valid_to": null
    },
    {
      "provision_ref": "1:15",
      "chapter": "1",
      "section": "15",
      "content": "§ 15. Indenfor overvågningszonen er det ikke tilladt, at: 1) flytte og transportere kvæg ad offentlig eller privat vej, bortset fra færdsel på husdyrbrugets interne forbindelsesveje. Dog kan Fødevarestyrelsen tillade, at kvæg føres i transit ad vej eller jernbane gennem overvågningszonen uden aflæsning eller ophold, 2) fjerne køretøjer og materiel fra overvågningszonen, som er anvendt inden for overvågningszonen til transport af kvæg samt eventuelt forurenet materiale fra et husdyrbrug eller fra et slagteri, der ligger i overvågningszonen, uden at disse er blevet rengjort og desinficeret efter Fødevarestyrelsens anvisning, og 3) til- eller fraføre avlsmateriale fra kvæg fra et husdyrbrug uden Fødevarestyrelsens tilladelse. Stk. 2. Ejeren eller brugeren af kvægbesætningen skal iværksætte gnaver- og insektbekæmpelse efter Fødevarestyrelsens anvisning.",
      "valid_from": "2019-12-12",
      "valid_to": null
    },
    {
      "provision_ref": "1:16",
      "chapter": "1",
      "section": "16",
      "content": "§ 16. Uanset reglerne i §§ 14-15 kan Fødevarestyrelsen dog på nærmere fastsatte vilkår tillade, at kvæg fjernes fra husdyrbrug i overvågningszonen, hvis de transporteres direkte til: 1) Et slagteri udpeget af Fødevarestyrelsen til omgående slagtning. 2) Under særlige omstændigheder til et andet sted i overvågningszonen.",
      "valid_from": "2019-12-12",
      "valid_to": null
    },
    {
      "provision_ref": "1:17",
      "chapter": "1",
      "section": "17",
      "content": "§ 17. Det er ikke tilladt at vaccinere mod oksens ondartede lungesyge, jf. dog stk. 2. Stk. 2. Fødevarestyrelsen kan ved udbrud af oksens ondartede lungesyge påbyde vaccination af kvæg.",
      "valid_from": "2019-12-12",
      "valid_to": null
    },
    {
      "provision_ref": "1:18",
      "chapter": "1",
      "section": "18",
      "content": "§ 18. Med bøde straffes den, der: 1) overtræder §§ 3-4, § 5, stk. 1, stk. 3 eller 4, § 7, §§ 14-15, § 17, stk. 2, eller 2) tilsidesætter anvisninger eller vilkår fastsat i medfør af § 5, stk. 1, nr. 5-7 eller nr. 10-11, § 7, § 10, stk. 1, stk. 3 eller 4, § 15, stk. 2, eller § 16. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2019-12-12",
      "valid_to": null
    },
    {
      "provision_ref": "1:19",
      "chapter": "1",
      "section": "19",
      "content": "§ 19. Bekendtgørelsen træder i kraft den 1. januar 2020. Stk. 2. Bekendtgørelse nr. 1039 af 18. oktober 2006 om oksens ondartede lungesyge ophæves.",
      "valid_from": "2019-12-12",
      "valid_to": null
    }
  ],
  "definitions": []
}
