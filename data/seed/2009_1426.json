{
  "id": "2009:1426",
  "type": "statute",
  "title": "Bekendtgørelse om godkendelse som festfyrværker",
  "short_name": "BEK H#LOKDOK04",
  "status": "in_force",
  "issued_date": "2009-12-16",
  "url": "https://www.retsinformation.dk/eli/lta/2009/1426/xml",
  "description": "Retsinformation source. DocumentId=AU003857; AccessionNumber=B20090142605; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse finder anvendelse for godkendelse af festfyrværkere, jf. dog stk. 2 og 3. Stk. 2. For personer, der er statsborgere i et EU-eller EØS-land eller i et land, som EU har indgået aftale med om adgang til udøvelse af lovregulerede erhverv, og som midlertidigt eller lejlighedsvist agter at udøve eller udøver erhverv som festfyrværker i Danmark, eller som ønsker at etablere sig som festfyrværker i Danmark, finder bekendtgørelse nr. 1425 af 16. december 2009 om godkendelse og udøvelse af erhverv som festfyrværker på baggrund af udenlandske erhvervsmæssige kvalifikationer anvendelse. Stk. 3. For personer, der uden at være omfattet af stk. 2, ansøger om godkendelse som festfyrværker på baggrund af udenlandske erhvervsmæssige kvalifikationer, finder § 14 i bekendtgørelse nr. 1425 af 16. december 2009 om godkendelse og udøvelse af erhverv som festfyrværker på baggrund af udenlandske erhvervsmæssige kvalifikationer anvendelse i tilknytning til bestemmelserne i denne bekendtgørelse. Stk. 4. For indførsel, fremstilling, opbevaring, overdragelse, erhvervelse og anvendelse af fyrværkeri og andre pyrotekniske artikler finder bekendtgørelse nr. 1424 af 16. december 2009 om indførsel, fremstilling, opbevaring, overdragelse, erhvervelse og anvendelse af fyrværkeri og andre pyrotekniske artikler anvendelse."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Ved anvendelse af bestemmelserne i denne bekendtgørelse lægges følgende definitioner til grund: 1) Pyroteknisk artikel: En artikel, der indeholder eksplosivstoffer eller en eksplosiv blanding af stoffer beregnet til at udvikle varme, lys, lyd, gas eller røg eller en kombination heraf ved hjælp af eksoterme kemiske reaktioner, der holder sig selv i gang. 2) Fyrværkeri: Pyroteknisk artikel beregnet til underholdning. 3) Konsumfyrværkeri: Fyrværkeri der er beregnet til anvendelse af forbrugere. 4) Professionelt fyrværkeri: Fyrværkeri der er beregnet til anvendelse af personer, der har godkendelse som festfyrværkere eller scenefyrværkere, og som ikke omfattes af begrebet konsumfyrværkeri. 5) Scenefyrværkeri: Pyrotekniske artikler beregnet til indendørs eller udendørs scenebrug, herunder i forbindelse med film- og tv-produktioner og lignende. (Fyrværkeri i kategori T1 og T2). 6) Festfyrværker: Person der har godkendelse til at håndtere og anvende professionelt fyrværkeri. 7) Scenefyrværker: Person der alene har godkendelse til at håndtere og anvende scenefyrværkeri. 8) NEM: Nettoeksplosivstofmængde."
    },
    {
      "provision_ref": "3:3",
      "chapter": "3",
      "section": "3",
      "content": "§ 3. Fyrværkeri inddeles i følgende kategorier: 1) Kategori 1: Fyrværkeri forbundet med lav risiko og minimalt støjniveau, som er beregnet til anvendelse i fysisk afgrænsede områder, herunder fyrværkeri til indendørs brug i boliger. 2) Kategori 2: Fyrværkeri forbundet med lav risiko og lavt støjniveau, som er beregnet til udendørs anvendelse i fysisk afgrænsede områder. 3) Kategori 3: Fyrværkeri forbundet med mellemhøj risiko, som er beregnet til udendørs anvendelse i større, fysisk åbne områder. Disse artiklers støjniveau må ikke være sundhedsskadeligt. 4) Kategori 4: Fyrværkeri forbundet med høj risiko, som er beregnet til kun at blive anvendt af festfyrværkere. Disse artiklers støjniveau må ikke være sundhedsskadeligt. 5) Kategori T1: Scenefyrværkeri med lav risiko. 6) Kategori T2: Scenefyrværkeri, som er beregnet til kun at blive anvendt af personer, der er godkendt som scene- eller festfyrværkere."
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Konsumfyrværkeri udgøres af: 1) Fyrværkeri i kategori 1, 2) Fyrværkeri i kategori 2, 3) Fontæner i kategori 3 med en NEM på indtil 750 gram, og 4) Batterier og kombinationer i kategori 3 med en samlet NEM på indtil 1000 gram, hvis de elementer, der indgår, kan kategoriseres som kategori 2. Batterier og kombinationer må ikke indeholde delelementer, som består i fyrværkeri, der er konstrueret med ren knaldeffekt som for eksempel kanonslag, dobbelte kanonslag, kanonslag med blitzknald og knaldfrøer, eller fyrværkeri, der er konstrueret med knaldeffekt som dominerende effekt. Stk. 2. Helårsfyrværkeri udgøres af bengalske fakler, knallerter, isfontæner, håndholdte stjernekastere, ikkehåndholdte stjernekastere, trækbordbomber, bordbomber, knaldperler, hundepropper, knaldbånd og knaldhætter, i det omfang de nævnte artikler er omfattet af kategori 1."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Professionelt fyrværkeri udgøres af: 1) Fyrværkeri i kategori 3, der ikke er konsumfyrværkeri, jf. § 4, 2) Fyrværkeri i kategori 4, og 3) Scenefyrværkeri i kategori T1 og T2."
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Personer, der håndterer og anvender professionelt fyrværkeri, skal være godkendt af Sikkerhedsstyrelsen som festfyrværkere. En person, der er under uddannelse til festfyrværker, kan på en godkendt festfyrværkers ansvar bistå ved håndteringen og anvendelsen."
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Godkendelse som festfyrværker, jf. § 6, meddeles af Sikkerhedsstyrelsen enten som godkendelse til håndtering og anvendelse af scenefyrværkeri alene (scenefyrværker) eller som godkendelse til håndtering og anvendelse af professionelt fyrværkeri generelt. Godkendelse kan efter omstændighederne meddeles til et enkeltstående arrangement."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. I forbindelse med tilmelding til festfyrværkerkursus, sender Sikkerhedsstyrelsen hurtigst muligt en kvittering for modtagelse af tilmeldingen, idet kursustilmeldingen samtidigt anses for at være en ansøgning om godkendelse som festfyrværker. Kvitteringen skal indeholde oplysninger om klagemulighed, sagsbehandlingsfristen i stk. 2 samt de i stk. 3 og 4 nævnte forhold. Stk. 2. Sikkerhedsstyrelsen træffer afgørelse om godkendelse efter § 6 senest 1 måned efter gennemført og bestået kursus samt modtagelse af fuldstændig dokumentation, jf. § 9 stk. 1. Stk. 3. Fristen i stk. 2 kan forlænges én gang, hvis sagens kompleksitet berettiger til det. Sikkerhedsstyrelsen skal inden udløbet af fristen begrunde forlængelsen overfor ansøgeren og oplyse en ny frist for, hvornår afgørelse vil blive truffet. Stk. 4. Selvom Sikkerhedsstyrelsen ikke svarer indenfor den i stk. 2 eller 3 angivne frist, kan ansøgeren ikke betragte tilladelsen som givet."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Godkendelse efter § 6 er betinget af, at: 1) ansøgeren har gennemført en særlig uddannelse i håndtering og anvendelse af professionelt fyrværkeri og bestået en prøve, jf. § 13, eller på anden måde overfor Sikkerhedsstyrelsen dokumenterer det fornødne kendskab til håndtering og anvendelse af professionelt fyrværkeri, 2) ansøgeren ikke er dømt for et strafbart forhold, der begrunder en nærliggende fare for misbrug af godkendelsen som festfyrværker, jf. lovens § 2 a, stk. 1, nr. 1, og straffelovens § 78, stk. 2, 3) ansøgeren dokumenterer at være myndig, jf. lovens § 2 a, stk. 1, nr. 2, og 4) ansøgeren ikke har fået tilbagekaldt sin tilladelse i henhold til § 17. Stk. 2. Uanset at ansøgeren opfylder kravet i stk. 1, nr. 1, kan Sikkerhedsstyrelsen stille supplerende krav om praktisk erfaring, såfremt det skønnes nødvendigt."
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Som dokumentation for at kravet i § 9, stk. 1, nr. 2, er opfyldt, kan Sikkerhedsstyrelsen efter samtykke fra ansøgeren indhente oplysninger fra Kriminalregisteret. Der kan herunder indhentes oplysninger om afgørelser, hvor der er idømt eller vedtaget en bøde på 1.000 kr. eller derover."
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Ansøgning om godkendelse som festfyrværker samt vedlagt dokumentation og samtykkeerklæring, jf. § 10, kan indsendes i elektronisk form."
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Personer, som er meddelt godkendelse som festfyrværkere, jf. § 7, registreres i Sikkerhedsstyrelsens register over festfyrværkere, som offentliggøres på Sikkerhedsstyrelsens hjemmeside. Stk. 2. Festfyrværkere skal ved enhver anvendelse af professionelt fyrværkeri medbringe billedlegitimation, som skal forevises på kommunalbestyrelsens forlangende. Stk. 3. Festfyrværkere skal ved enhver anvendelse af konsumfyrværkeri udenfor perioden 1. december til 5. januar medbringe billedlegitimation, som skal forevises på kommunalbestyrelsens forlangende."
    },
    {
      "provision_ref": "6:13",
      "chapter": "6",
      "section": "13",
      "content": "§ 13. Uddannelse i håndtering og anvendelse af scenefyrværkeri gennemføres som en teoretisk uddannelse. Stk. 2. Uddannelse i håndtering og anvendelse af professionelt fyrværkeri generelt består af en teoretisk del og en praktisk del. Den praktiske uddannelse omfatter praktik hos en godkendt festfyrværker ved mindst 50 arrangementer af forskellig karakter og under forskellige forhold. Stk. 3. De nærmere krav til uddannelsens indhold og omfang, jf. stk. 1 og 2, fastsættes af Sikkerhedsstyrelsen."
    },
    {
      "provision_ref": "7:14",
      "chapter": "7",
      "section": "14",
      "content": "§ 14. Festfyrværkere skal indenfor fem år, efter, at godkendelsen som festfyrværker er meddelt, og efterfølgende hvert femte år gennemgå et repetitionskursus og bestå en skriftlig prøve. Stk. 2. De nærmere krav til kursets indhold og omfang fastsættes af Sikkerhedsstyrelsen. Stk. 3. Såfremt repetitionskursus ikke gennemføres og bestås indenfor de i stk. 1 anførte frister, bortfalder godkendelsen som festfyrværker."
    },
    {
      "provision_ref": "8:15",
      "chapter": "8",
      "section": "15",
      "content": "§ 15. Den, der er godkendt som festfyrværker, har af egen drift pligt til at give Sikkerhedsstyrelsen meddelelse om følgende: 1) ændring af navn, 2) ændring af adresse, og 3) ændring af forhold der kan have betydning for opretholdelse af godkendelse som festfyrværker, herunder pådømte forhold, der begrunder en nærliggende fare for misbrug af godkendelsen som festfyrværker."
    },
    {
      "provision_ref": "8:16",
      "chapter": "8",
      "section": "16",
      "content": "§ 16. Den, der er godkendt som festfyrværker, skal oplyse arrangøren af fyrværkeriarrangetmentet om: 1) vedkommendes registreringsnummer i Sikkerhedsstyrelsens register over festfyrværkere, 2) de brancheorganisationer, som festfyrværkeren er medlem af, 3) festfyrværkerens erhvervsmæssige titel og EU/EØS landet, hvor tilladelsen til anvendelsen af titlen er givet, 4) kontaktoplysninger på Sikkerhedsstyrelsen eller den kommunalbestyrelse, der har meddelt tilladelsen, og 5) eventuelle erhvervsansvarsforsikringer og garantier, som festfyrværkeren har tegnet eller fået stillet, kontaktoplysninger på forsikringsselskabet eller garantistiller og oplysning om forsikringens eller garantiens geografiske dækning. Stk. 2. Hvis arrangøren af et fyrværkeriarrangement anmoder om det, skal festfyrværkeren oplyse om de regler, der gælder for udførelsen af erhvervet, og hvordan arrangøren får adgang til dem."
    },
    {
      "provision_ref": "9:17",
      "chapter": "9",
      "section": "17",
      "content": "§ 17. Sikkerhedsstyrelsen kan tilbagekalde en godkendelse som festfyrværker, hvis der foreligger grov eller gentagen overtrædelse af lov om fyrværkeri og andre pyrotekniske artikler eller regler udstedt i medfør af loven eller af vilkår for godkendelsen, jf. lovens § 2 a, stk. 5, såfremt det udviste forhold begrunder en nærliggende fare for misbrug af stillingen eller erhvervet. Tilbagekaldelse sker på tid fra 1 - 5 år. Stk. 2. Tilbagekaldelse af en godkendelse efter stk. 1 kan til enhver tid efter ansøgning ophæves af Sikkerhedsstyrelsen."
    },
    {
      "provision_ref": "10:18",
      "chapter": "10",
      "section": "18",
      "content": "§ 18. Afgørelse om afslag på godkendelse som festfyrværker kan inden 4 uger indbringes for Erhvervsankenævnet af den, som afgørelsen vedrører, bortset fra afgørelser om afslag begrundet i, at ansøgeren er dømt for et strafbart forhold, der begrunder en nærliggende fare for misbrug af godkendelsen, jf. § 9, stk. 1, nr. 2."
    },
    {
      "provision_ref": "10:19",
      "chapter": "10",
      "section": "19",
      "content": "§ 19. Afslag på godkendelse begrundet i, at ansøgeren er dømt for strafbart forhold, der begrunder en nærliggende fare for misbrug af godkendelsen jf. § 9, stk. 1, nr. 2, skal på begæring af ansøgeren eller af Sikkerhedsstyrelsen indbringes for domstolene af anklagemyndigheden, jf. straffelovens § 78, stk. 3. Sagen behandles i strafferetsplejens former, jf. lovens § 2 a, stk. 2."
    },
    {
      "provision_ref": "10:20",
      "chapter": "10",
      "section": "20",
      "content": "§ 20. En afgørelse om tilbagekaldelse af en godkendelse som festfyrværker efter § 17, stk. 1, skal på begæring af indehaveren af godkendelsen indbringes for domstolene af anklagemyndigheden efter fremgangsmåden i straffelovens § 78, stk. 3. Sagen behandles i strafferetsplejens former. Anmodning om indbringelse for domstolene af en afgørelse om tilbagekaldelse har ikke opsættende virkning, medmindre Sikkerhedsstyrelsen eller retten bestemmer dette. Afgørelse om tilbagekaldelse af en godkendelse, jf. § 17 stk. 1, hvor der for samme forhold straffes ved dom, træffes dog af domstolene, jf. straffelovens § 79."
    },
    {
      "provision_ref": "11:21",
      "chapter": "11",
      "section": "21",
      "content": "§ 21. Med bøde straffes den, der: 1) i strid med § 6, håndterer eller anvender professionelt fyrværkeri uden at være godkendt af Sikkerhedsstyrelsen som festfyrværker, 2) undlader at forevise billedlegitimation, jf. § 12, stk. 2 og stk. 3, 3) undlader at give meddelelse til Sikkerhedsstyrelsen om ændring af forhold, der kan have betydning for opretholdelse af godkendelse som festfyrværker jf. § 15, nr. 3, eller 4) undlader at stille de i § 16 nævnte oplysninger til rådighed for arrangøren af fyrværkeriarrangementet. Stk. 2. Straffen kan ved skærpende omstændigheder stige til fængsel i indtil 2 år, hvis overtrædelsen er begået forsætligt eller ved grov uagtsomhed, når der ved overtrædelsen er: 1) voldt væsentlig skade på personer, ejendom eller miljøet eller fremkaldt fare herfor, eller 2) opnået eller tilsigtet en økonomisk fordel for den pågældende selv eller andre, herunder ved besparelser. Stk. 3. Der kan pålægges selskaber mv. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "12:22",
      "chapter": "12",
      "section": "22",
      "content": "§ 22. Bekendtgørelsen træder i kraft den 4. juli 2010."
    },
    {
      "provision_ref": "13:23",
      "chapter": "13",
      "section": "23",
      "content": "§ 23. Ansøgning om godkendelse som festfyrværker, som ved denne bekendtgørelses ikrafttræden er modtaget til behandling af Sikkerhedsstyrelsen, færdigbehandles af Sikkerhedsstyrelsen efter reglerne i bekendtgørelse nr. 729 af 4. juli 2008."
    },
    {
      "provision_ref": "13:24",
      "chapter": "13",
      "section": "24",
      "content": "§ 24. Afgørelser om godkendelse som festfyrværker, som er truffet af Beredskabsstyrelsen og Sikkerhedsstyrelsen efter de hidtil gældende regler, bevarer deres gyldighed."
    },
    {
      "provision_ref": "13:25",
      "chapter": "13",
      "section": "25",
      "content": "§ 25. Festfyrværkere, der er godkendt af Sikkerhedsstyrelsen eller Beredskabsstyrelsen før den 15. juli 2004, skal inden den 15. juli 2010 gennemføre og bestå et repetitionskursus i henhold til § 14. Såfremt repetitionskurset ikke gennemføres og bestås indenfor fristen, bortfalder godkendelsen som festfyrværker."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse finder anvendelse for godkendelse af festfyrværkere, jf. dog stk. 2 og 3. Stk. 2. For personer, der er statsborgere i et EU-eller EØS-land eller i et land, som EU har indgået aftale med om adgang til udøvelse af lovregulerede erhverv, og som midlertidigt eller lejlighedsvist agter at udøve eller udøver erhverv som festfyrværker i Danmark, eller som ønsker at etablere sig som festfyrværker i Danmark, finder bekendtgørelse nr. 1425 af 16. december 2009 om godkendelse og udøvelse af erhverv som festfyrværker på baggrund af udenlandske erhvervsmæssige kvalifikationer anvendelse. Stk. 3. For personer, der uden at være omfattet af stk. 2, ansøger om godkendelse som festfyrværker på baggrund af udenlandske erhvervsmæssige kvalifikationer, finder § 14 i bekendtgørelse nr. 1425 af 16. december 2009 om godkendelse og udøvelse af erhverv som festfyrværker på baggrund af udenlandske erhvervsmæssige kvalifikationer anvendelse i tilknytning til bestemmelserne i denne bekendtgørelse. Stk. 4. For indførsel, fremstilling, opbevaring, overdragelse, erhvervelse og anvendelse af fyrværkeri og andre pyrotekniske artikler finder bekendtgørelse nr. 1424 af 16. december 2009 om indførsel, fremstilling, opbevaring, overdragelse, erhvervelse og anvendelse af fyrværkeri og andre pyrotekniske artikler anvendelse.",
      "valid_from": "2009-12-16",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Ved anvendelse af bestemmelserne i denne bekendtgørelse lægges følgende definitioner til grund: 1) Pyroteknisk artikel: En artikel, der indeholder eksplosivstoffer eller en eksplosiv blanding af stoffer beregnet til at udvikle varme, lys, lyd, gas eller røg eller en kombination heraf ved hjælp af eksoterme kemiske reaktioner, der holder sig selv i gang. 2) Fyrværkeri: Pyroteknisk artikel beregnet til underholdning. 3) Konsumfyrværkeri: Fyrværkeri der er beregnet til anvendelse af forbrugere. 4) Professionelt fyrværkeri: Fyrværkeri der er beregnet til anvendelse af personer, der har godkendelse som festfyrværkere eller scenefyrværkere, og som ikke omfattes af begrebet konsumfyrværkeri. 5) Scenefyrværkeri: Pyrotekniske artikler beregnet til indendørs eller udendørs scenebrug, herunder i forbindelse med film- og tv-produktioner og lignende. (Fyrværkeri i kategori T1 og T2). 6) Festfyrværker: Person der har godkendelse til at håndtere og anvende professionelt fyrværkeri. 7) Scenefyrværker: Person der alene har godkendelse til at håndtere og anvende scenefyrværkeri. 8) NEM: Nettoeksplosivstofmængde.",
      "valid_from": "2009-12-16",
      "valid_to": null
    },
    {
      "provision_ref": "3:3",
      "chapter": "3",
      "section": "3",
      "content": "§ 3. Fyrværkeri inddeles i følgende kategorier: 1) Kategori 1: Fyrværkeri forbundet med lav risiko og minimalt støjniveau, som er beregnet til anvendelse i fysisk afgrænsede områder, herunder fyrværkeri til indendørs brug i boliger. 2) Kategori 2: Fyrværkeri forbundet med lav risiko og lavt støjniveau, som er beregnet til udendørs anvendelse i fysisk afgrænsede områder. 3) Kategori 3: Fyrværkeri forbundet med mellemhøj risiko, som er beregnet til udendørs anvendelse i større, fysisk åbne områder. Disse artiklers støjniveau må ikke være sundhedsskadeligt. 4) Kategori 4: Fyrværkeri forbundet med høj risiko, som er beregnet til kun at blive anvendt af festfyrværkere. Disse artiklers støjniveau må ikke være sundhedsskadeligt. 5) Kategori T1: Scenefyrværkeri med lav risiko. 6) Kategori T2: Scenefyrværkeri, som er beregnet til kun at blive anvendt af personer, der er godkendt som scene- eller festfyrværkere.",
      "valid_from": "2009-12-16",
      "valid_to": null
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Konsumfyrværkeri udgøres af: 1) Fyrværkeri i kategori 1, 2) Fyrværkeri i kategori 2, 3) Fontæner i kategori 3 med en NEM på indtil 750 gram, og 4) Batterier og kombinationer i kategori 3 med en samlet NEM på indtil 1000 gram, hvis de elementer, der indgår, kan kategoriseres som kategori 2. Batterier og kombinationer må ikke indeholde delelementer, som består i fyrværkeri, der er konstrueret med ren knaldeffekt som for eksempel kanonslag, dobbelte kanonslag, kanonslag med blitzknald og knaldfrøer, eller fyrværkeri, der er konstrueret med knaldeffekt som dominerende effekt. Stk. 2. Helårsfyrværkeri udgøres af bengalske fakler, knallerter, isfontæner, håndholdte stjernekastere, ikkehåndholdte stjernekastere, trækbordbomber, bordbomber, knaldperler, hundepropper, knaldbånd og knaldhætter, i det omfang de nævnte artikler er omfattet af kategori 1.",
      "valid_from": "2009-12-16",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Professionelt fyrværkeri udgøres af: 1) Fyrværkeri i kategori 3, der ikke er konsumfyrværkeri, jf. § 4, 2) Fyrværkeri i kategori 4, og 3) Scenefyrværkeri i kategori T1 og T2.",
      "valid_from": "2009-12-16",
      "valid_to": null
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Personer, der håndterer og anvender professionelt fyrværkeri, skal være godkendt af Sikkerhedsstyrelsen som festfyrværkere. En person, der er under uddannelse til festfyrværker, kan på en godkendt festfyrværkers ansvar bistå ved håndteringen og anvendelsen.",
      "valid_from": "2009-12-16",
      "valid_to": null
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Godkendelse som festfyrværker, jf. § 6, meddeles af Sikkerhedsstyrelsen enten som godkendelse til håndtering og anvendelse af scenefyrværkeri alene (scenefyrværker) eller som godkendelse til håndtering og anvendelse af professionelt fyrværkeri generelt. Godkendelse kan efter omstændighederne meddeles til et enkeltstående arrangement.",
      "valid_from": "2009-12-16",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. I forbindelse med tilmelding til festfyrværkerkursus, sender Sikkerhedsstyrelsen hurtigst muligt en kvittering for modtagelse af tilmeldingen, idet kursustilmeldingen samtidigt anses for at være en ansøgning om godkendelse som festfyrværker. Kvitteringen skal indeholde oplysninger om klagemulighed, sagsbehandlingsfristen i stk. 2 samt de i stk. 3 og 4 nævnte forhold. Stk. 2. Sikkerhedsstyrelsen træffer afgørelse om godkendelse efter § 6 senest 1 måned efter gennemført og bestået kursus samt modtagelse af fuldstændig dokumentation, jf. § 9 stk. 1. Stk. 3. Fristen i stk. 2 kan forlænges én gang, hvis sagens kompleksitet berettiger til det. Sikkerhedsstyrelsen skal inden udløbet af fristen begrunde forlængelsen overfor ansøgeren og oplyse en ny frist for, hvornår afgørelse vil blive truffet. Stk. 4. Selvom Sikkerhedsstyrelsen ikke svarer indenfor den i stk. 2 eller 3 angivne frist, kan ansøgeren ikke betragte tilladelsen som givet.",
      "valid_from": "2009-12-16",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Godkendelse efter § 6 er betinget af, at: 1) ansøgeren har gennemført en særlig uddannelse i håndtering og anvendelse af professionelt fyrværkeri og bestået en prøve, jf. § 13, eller på anden måde overfor Sikkerhedsstyrelsen dokumenterer det fornødne kendskab til håndtering og anvendelse af professionelt fyrværkeri, 2) ansøgeren ikke er dømt for et strafbart forhold, der begrunder en nærliggende fare for misbrug af godkendelsen som festfyrværker, jf. lovens § 2 a, stk. 1, nr. 1, og straffelovens § 78, stk. 2, 3) ansøgeren dokumenterer at være myndig, jf. lovens § 2 a, stk. 1, nr. 2, og 4) ansøgeren ikke har fået tilbagekaldt sin tilladelse i henhold til § 17. Stk. 2. Uanset at ansøgeren opfylder kravet i stk. 1, nr. 1, kan Sikkerhedsstyrelsen stille supplerende krav om praktisk erfaring, såfremt det skønnes nødvendigt.",
      "valid_from": "2009-12-16",
      "valid_to": null
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Som dokumentation for at kravet i § 9, stk. 1, nr. 2, er opfyldt, kan Sikkerhedsstyrelsen efter samtykke fra ansøgeren indhente oplysninger fra Kriminalregisteret. Der kan herunder indhentes oplysninger om afgørelser, hvor der er idømt eller vedtaget en bøde på 1.000 kr. eller derover.",
      "valid_from": "2009-12-16",
      "valid_to": null
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Ansøgning om godkendelse som festfyrværker samt vedlagt dokumentation og samtykkeerklæring, jf. § 10, kan indsendes i elektronisk form.",
      "valid_from": "2009-12-16",
      "valid_to": null
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Personer, som er meddelt godkendelse som festfyrværkere, jf. § 7, registreres i Sikkerhedsstyrelsens register over festfyrværkere, som offentliggøres på Sikkerhedsstyrelsens hjemmeside. Stk. 2. Festfyrværkere skal ved enhver anvendelse af professionelt fyrværkeri medbringe billedlegitimation, som skal forevises på kommunalbestyrelsens forlangende. Stk. 3. Festfyrværkere skal ved enhver anvendelse af konsumfyrværkeri udenfor perioden 1. december til 5. januar medbringe billedlegitimation, som skal forevises på kommunalbestyrelsens forlangende.",
      "valid_from": "2009-12-16",
      "valid_to": null
    },
    {
      "provision_ref": "6:13",
      "chapter": "6",
      "section": "13",
      "content": "§ 13. Uddannelse i håndtering og anvendelse af scenefyrværkeri gennemføres som en teoretisk uddannelse. Stk. 2. Uddannelse i håndtering og anvendelse af professionelt fyrværkeri generelt består af en teoretisk del og en praktisk del. Den praktiske uddannelse omfatter praktik hos en godkendt festfyrværker ved mindst 50 arrangementer af forskellig karakter og under forskellige forhold. Stk. 3. De nærmere krav til uddannelsens indhold og omfang, jf. stk. 1 og 2, fastsættes af Sikkerhedsstyrelsen.",
      "valid_from": "2009-12-16",
      "valid_to": null
    },
    {
      "provision_ref": "7:14",
      "chapter": "7",
      "section": "14",
      "content": "§ 14. Festfyrværkere skal indenfor fem år, efter, at godkendelsen som festfyrværker er meddelt, og efterfølgende hvert femte år gennemgå et repetitionskursus og bestå en skriftlig prøve. Stk. 2. De nærmere krav til kursets indhold og omfang fastsættes af Sikkerhedsstyrelsen. Stk. 3. Såfremt repetitionskursus ikke gennemføres og bestås indenfor de i stk. 1 anførte frister, bortfalder godkendelsen som festfyrværker.",
      "valid_from": "2009-12-16",
      "valid_to": null
    },
    {
      "provision_ref": "8:15",
      "chapter": "8",
      "section": "15",
      "content": "§ 15. Den, der er godkendt som festfyrværker, har af egen drift pligt til at give Sikkerhedsstyrelsen meddelelse om følgende: 1) ændring af navn, 2) ændring af adresse, og 3) ændring af forhold der kan have betydning for opretholdelse af godkendelse som festfyrværker, herunder pådømte forhold, der begrunder en nærliggende fare for misbrug af godkendelsen som festfyrværker.",
      "valid_from": "2009-12-16",
      "valid_to": null
    },
    {
      "provision_ref": "8:16",
      "chapter": "8",
      "section": "16",
      "content": "§ 16. Den, der er godkendt som festfyrværker, skal oplyse arrangøren af fyrværkeriarrangetmentet om: 1) vedkommendes registreringsnummer i Sikkerhedsstyrelsens register over festfyrværkere, 2) de brancheorganisationer, som festfyrværkeren er medlem af, 3) festfyrværkerens erhvervsmæssige titel og EU/EØS landet, hvor tilladelsen til anvendelsen af titlen er givet, 4) kontaktoplysninger på Sikkerhedsstyrelsen eller den kommunalbestyrelse, der har meddelt tilladelsen, og 5) eventuelle erhvervsansvarsforsikringer og garantier, som festfyrværkeren har tegnet eller fået stillet, kontaktoplysninger på forsikringsselskabet eller garantistiller og oplysning om forsikringens eller garantiens geografiske dækning. Stk. 2. Hvis arrangøren af et fyrværkeriarrangement anmoder om det, skal festfyrværkeren oplyse om de regler, der gælder for udførelsen af erhvervet, og hvordan arrangøren får adgang til dem.",
      "valid_from": "2009-12-16",
      "valid_to": null
    },
    {
      "provision_ref": "9:17",
      "chapter": "9",
      "section": "17",
      "content": "§ 17. Sikkerhedsstyrelsen kan tilbagekalde en godkendelse som festfyrværker, hvis der foreligger grov eller gentagen overtrædelse af lov om fyrværkeri og andre pyrotekniske artikler eller regler udstedt i medfør af loven eller af vilkår for godkendelsen, jf. lovens § 2 a, stk. 5, såfremt det udviste forhold begrunder en nærliggende fare for misbrug af stillingen eller erhvervet. Tilbagekaldelse sker på tid fra 1 - 5 år. Stk. 2. Tilbagekaldelse af en godkendelse efter stk. 1 kan til enhver tid efter ansøgning ophæves af Sikkerhedsstyrelsen.",
      "valid_from": "2009-12-16",
      "valid_to": null
    },
    {
      "provision_ref": "10:18",
      "chapter": "10",
      "section": "18",
      "content": "§ 18. Afgørelse om afslag på godkendelse som festfyrværker kan inden 4 uger indbringes for Erhvervsankenævnet af den, som afgørelsen vedrører, bortset fra afgørelser om afslag begrundet i, at ansøgeren er dømt for et strafbart forhold, der begrunder en nærliggende fare for misbrug af godkendelsen, jf. § 9, stk. 1, nr. 2.",
      "valid_from": "2009-12-16",
      "valid_to": null
    },
    {
      "provision_ref": "10:19",
      "chapter": "10",
      "section": "19",
      "content": "§ 19. Afslag på godkendelse begrundet i, at ansøgeren er dømt for strafbart forhold, der begrunder en nærliggende fare for misbrug af godkendelsen jf. § 9, stk. 1, nr. 2, skal på begæring af ansøgeren eller af Sikkerhedsstyrelsen indbringes for domstolene af anklagemyndigheden, jf. straffelovens § 78, stk. 3. Sagen behandles i strafferetsplejens former, jf. lovens § 2 a, stk. 2.",
      "valid_from": "2009-12-16",
      "valid_to": null
    },
    {
      "provision_ref": "10:20",
      "chapter": "10",
      "section": "20",
      "content": "§ 20. En afgørelse om tilbagekaldelse af en godkendelse som festfyrværker efter § 17, stk. 1, skal på begæring af indehaveren af godkendelsen indbringes for domstolene af anklagemyndigheden efter fremgangsmåden i straffelovens § 78, stk. 3. Sagen behandles i strafferetsplejens former. Anmodning om indbringelse for domstolene af en afgørelse om tilbagekaldelse har ikke opsættende virkning, medmindre Sikkerhedsstyrelsen eller retten bestemmer dette. Afgørelse om tilbagekaldelse af en godkendelse, jf. § 17 stk. 1, hvor der for samme forhold straffes ved dom, træffes dog af domstolene, jf. straffelovens § 79.",
      "valid_from": "2009-12-16",
      "valid_to": null
    },
    {
      "provision_ref": "11:21",
      "chapter": "11",
      "section": "21",
      "content": "§ 21. Med bøde straffes den, der: 1) i strid med § 6, håndterer eller anvender professionelt fyrværkeri uden at være godkendt af Sikkerhedsstyrelsen som festfyrværker, 2) undlader at forevise billedlegitimation, jf. § 12, stk. 2 og stk. 3, 3) undlader at give meddelelse til Sikkerhedsstyrelsen om ændring af forhold, der kan have betydning for opretholdelse af godkendelse som festfyrværker jf. § 15, nr. 3, eller 4) undlader at stille de i § 16 nævnte oplysninger til rådighed for arrangøren af fyrværkeriarrangementet. Stk. 2. Straffen kan ved skærpende omstændigheder stige til fængsel i indtil 2 år, hvis overtrædelsen er begået forsætligt eller ved grov uagtsomhed, når der ved overtrædelsen er: 1) voldt væsentlig skade på personer, ejendom eller miljøet eller fremkaldt fare herfor, eller 2) opnået eller tilsigtet en økonomisk fordel for den pågældende selv eller andre, herunder ved besparelser. Stk. 3. Der kan pålægges selskaber mv. (juridiske personer) strafansvar efter reglerne i straffelovens 5. kapitel.",
      "valid_from": "2009-12-16",
      "valid_to": null
    },
    {
      "provision_ref": "12:22",
      "chapter": "12",
      "section": "22",
      "content": "§ 22. Bekendtgørelsen træder i kraft den 4. juli 2010.",
      "valid_from": "2009-12-16",
      "valid_to": null
    },
    {
      "provision_ref": "13:23",
      "chapter": "13",
      "section": "23",
      "content": "§ 23. Ansøgning om godkendelse som festfyrværker, som ved denne bekendtgørelses ikrafttræden er modtaget til behandling af Sikkerhedsstyrelsen, færdigbehandles af Sikkerhedsstyrelsen efter reglerne i bekendtgørelse nr. 729 af 4. juli 2008.",
      "valid_from": "2009-12-16",
      "valid_to": null
    },
    {
      "provision_ref": "13:24",
      "chapter": "13",
      "section": "24",
      "content": "§ 24. Afgørelser om godkendelse som festfyrværker, som er truffet af Beredskabsstyrelsen og Sikkerhedsstyrelsen efter de hidtil gældende regler, bevarer deres gyldighed.",
      "valid_from": "2009-12-16",
      "valid_to": null
    },
    {
      "provision_ref": "13:25",
      "chapter": "13",
      "section": "25",
      "content": "§ 25. Festfyrværkere, der er godkendt af Sikkerhedsstyrelsen eller Beredskabsstyrelsen før den 15. juli 2004, skal inden den 15. juli 2010 gennemføre og bestå et repetitionskursus i henhold til § 14. Såfremt repetitionskurset ikke gennemføres og bestås indenfor fristen, bortfalder godkendelsen som festfyrværker.",
      "valid_from": "2009-12-16",
      "valid_to": null
    }
  ],
  "definitions": []
}
