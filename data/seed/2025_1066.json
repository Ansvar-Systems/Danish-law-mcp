{
  "id": "2025:1066",
  "type": "statute",
  "title": "Bekendtgørelse om Affaldsregistret",
  "short_name": "BEK H#LOKDOK04",
  "status": "in_force",
  "issued_date": "2025-08-26",
  "url": "https://www.retsinformation.dk/eli/lta/2025/1066/xml",
  "description": "Retsinformation source. DocumentId=DB001207; AccessionNumber=B20250106605; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen omhandler Affaldsregistret og registrering af virksomheder og anlæg heri, og betaling af gebyrer til dækning af de omkostninger til administration, gebyropkrævning og tilsyn, som bekendtgørelsen medfører. Stk. 2. I det omfang virksomheder er registreringspligtige for håndtering af affald i medfør af anden lovgivning, finder registreringspligten efter denne bekendtgørelse alene anvendelse på håndtering af affald, der ikke er reguleret i den pågældende lovgivning. Virksomheder, der ikke er forpligtede til at lade sig registrere i Affaldsregistret, kan dog frivilligt vælge at lade sig registrere efter reglerne i denne bekendtgørelse."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. I denne bekendtgørelse forstås ved: 1) Affald: Som defineret i bekendtgørelse om affald. 2) Affald egnet til materialenyttiggørelse: Som defineret i bekendtgørelse om affald. 3) Affaldstransportør: Enhver virksomhed, som transporterer affald for fremmed regning, herunder ved brug af køretøjer, jernbane, fly eller skib. 4) Behandling: Som defineret i bekendtgørelse om affald. 5) Erhvervsaffald: Som defineret i bekendtgørelse om affald. 6) Forbehandling: Som defineret i bekendtgørelse om affald. 7) Forberedelse med henblik på genbrug: Som defineret i bekendtgørelse om affald. 8) Forbrændingsegnet affald: Som defineret i bekendtgørelse om affald. 9) Forhandler: Enhver virksomhed, der optræder som hovedmand ved køb og efterfølgende salg af affald, herunder forhandlere, der ikke fysisk tager affaldet i besiddelse. 10) Genanvendelse: Som defineret i bekendtgørelse om affald. 11) Genanvendelsesanlæg: Som defineret i bekendtgørelse om affaldsregulativer, -gebyrer og -aktører m.v. 12) Genbrug: Som defineret i bekendtgørelse om affald. 13) Håndtering: Som defineret i bekendtgørelse om affald. 14) Indsamlingsvirksomhed: Virksomheder, som henter eller modtager forbrændingsegnet erhvervsaffald eller sorteret erhvervsaffald, som er egnet til materialenyttiggørelse, og som efter eventuel indledende sortering, foreløbig oplagring eller forbehandling overdrager affaldet. 15) Kommunale behandlingsanlæg: Som defineret i bekendtgørelse om affaldsregulativer, -gebyrer og -aktører m.v. 16) Materialenyttiggørelse: Som defineret i bekendtgørelse om affald. 17) Mægler: Enhver virksomhed, der arrangerer nyttiggørelse eller bortskaffelse af affald på andres vegne, herunder mæglere, der ikke fysisk tager affaldet i besiddelse. 18) Nyttiggørelse: Som defineret i bekendtgørelse om affald. 19) Udenlandsk virksomhed: Som defineret i bekendtgørelse om affaldsregulativer, -gebyrer og -aktører m.v. 20) Virksomhed: Som defineret i bekendtgørelse om affald."
    },
    {
      "provision_ref": "3:3",
      "chapter": "3",
      "section": "3",
      "content": "§ 3. Energistyrelsen er ansvarlig for at føre Affaldsregistret."
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Affaldsregistret skal indeholde oplysninger om: 1) Genanvendelsesanlæg og anlæg, der forbereder affald til genbrug, hvis de håndterer sorteret erhvervsaffald, jf. dog § 5, stk. 2. 2) Indsamlingsvirksomheder. 3) Affaldstransportører, jf. dog § 6, stk. 2. 4) Mæglere og forhandlere. 5) Kommunale behandlingsanlæg, der i medfør af bekendtgørelse om affaldsregulativer, -gebyrer og –aktører m.v. er godkendte til at håndtere sorteret erhvervsaffald, som er egnet til materialenyttiggørelse."
    },
    {
      "provision_ref": "4:5",
      "chapter": "4",
      "section": "5",
      "content": "§ 5. Genanvendelsesanlæg og anlæg, som forbereder affald til genbrug, skal, hvis de håndterer sorteret erhvervsaffald, lade sig registrere som genanvendelsesanlæg i Affaldsregistret, jf. dog stk. 2. Virksomheden må først påbegynde aktiviteten, når registreringen er gennemført. Stk. 2. Virksomheder kan undlade at lade sig registrere som genanvendelsesanlæg, jf. stk. 1, såfremt 1) virksomheden hjemtager og genanvender affald fra egne produkter i den videre produktion, eller 2) virksomheden ikke aftager affald fra en bredere kreds, men alene erhverver specifikke affaldstyper til genanvendelse i virksomhedens produktion. Stk. 3. Bortfalder virksomhedens miljøgodkendelse er genanvendelsesanlægget ikke længere berettiget til at være registreret."
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Affaldstransportører skal lade sig registrere i Affaldsregistret, jf. dog stk. 2. Virksomhedens aktivitet må først påbegyndes, når registreringen er gennemført. Stk. 2. En virksomhed kan undlade at lade sig registrere som affaldstransportør, såfremt virksomheden er registreret som indsamlingsvirksomhed."
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Mæglere og forhandlere skal lade sig registrere i Affaldsregistret. Virksomhedens aktivitet må først påbegyndes, når registreringen er gennemført."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Kommunale behandlingsanlæg godkendt i henhold til § 99 i bekendtgørelse om affald nr. 1309 af 18. december 2012 til at kunne behandle sorteret erhvervsaffald til materialenyttiggørelse skal være registreret i Affaldsregistret."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Indsamlingsvirksomheder skal lade sig registrere i Affaldsregistret. Virksomhedens aktivitet må først påbegyndes, når registreringen er gennemført. Stk. 2. Registeringen i Affaldsregistret skal være gennemført før indsamlingsvirksomheden kan indgå en aftale om at overtage ansvaret for behandlingen af forbrændingsegnet erhvervsaffald og sorteret erhvervsaffald, som er egnet til materialenyttiggørelse efter reglerne herom i bekendtgørelse om affaldsregulativer, -gebyrer og -aktører m.v."
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Indsamlingsvirksomheder skal minimum have én person med ledelsesansvar, som har et gyldigt indsamlerbevis, jf. bekendtgørelse om opnåelse af indsamlerbevis. Stk. 2. I virksomheder med flere produktionsenheder, skal der i hver produktionsenhed være mindst én medarbejder med gyldigt bevis ansat, jf. dog stk. 3. Stk. 3. Stk. 2 gælder ikke, hvis der i produktionsenheden er 9 eller færre medarbejdere ansat. Antallet af ansatte fastlægges som et årsgennemsnit. Stk. 4. Et indsamlerbevis kan ikke tilknyttes flere produktionsenheder i Affaldsregistret. Stk. 5. Hvis en virksomhed som følge af personaleudskiftning ikke længere har mindst én ansat med gyldigt indsamlerbevis, har virksomheden 6 måneder til at ansætte en ny medarbejder, som har opnået det fornødne indsamlerbevis. Efter udløbet af de 6 måneder vil virksomheden ikke længere være berettiget til registrering som indsamlingsvirksomhed i Affaldsregistret."
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Tilmelding til registret efter §§ 5-7 og § 9 og indberetning af ændringer efter § 13 skal ske ved anvendelse af den digitale selvbetjeningsløsning, der anvises af Energistyrelsen. For danske virksomheder foretages tilmeldingen på produktionsenhedsniveau (p-nummer). Stk. 2. Ved tilmelding til registret efter stk. 1, skal følgende oplysninger indberettes: 1) Virksomhedsnavn. 2) Virksomhedens adresse. 3) E-mailadresse og telefonnummer. 4) CVR-nummer eller VAT-nummer. 5) P-nummer for virksomheder beliggende i Danmark. 6) Rolle. 7) Betalingsoplysninger. 8) Oplysninger om gyldig miljøgodkendelse, hvis en sådan er påkrævet. Miljøgodkendelsen skal være meddelt forud for tilmeldingen til registret. 9) Oplysninger om indsamlerbevis, hvis et sådan er påkrævet. 10) Oplysninger om antal ansatte, hvis påkrævet. 11) Erklæring på tro og love om, at oplysningerne er korrekte. Stk. 3. For indsamlingsvirksomheder og genanvendelsesanlæg skal det tilmed angives, om virksomheden modtager affald på adressen. Stk. 4. Efter de obligatoriske oplysninger er indberettet og gebyret er betalt gennemføres registreringen i Affaldsregistret."
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Indberetning af oplysninger til registret skal foregå i overensstemmelse med de retningslinjer, der fremgår af den digitale selvbetjeningsløsning."
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Hvis der sker ændringer i de forhold, som oplysningerne indberettet efter § 11, vedrører, skal genanvendelsesanlæg, anlæg, som forbereder affald til genbrug, affaldstransportører, mæglere og forhandlere, indsamlingsvirksomheder samt kommunale behandlingsanlæg inden 14 dage indberette disse ændringer."
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Én gang om året skal virksomheder og anlæg, der er registreret i Affaldsregistret, jf. §§ 5-7 og § 9, afgive erklæring på tro og love om, at de indberettede oplysninger, jf. § 11 er korrekte. Stk. 2. Virksomheder og anlæg, der undlader at afgive den årlige tro og love erklæring og indbetale gebyr, vil blive inaktiveret og slettet fra Affaldsregistret efter varsling herom."
    },
    {
      "provision_ref": "5:15",
      "chapter": "5",
      "section": "15",
      "content": "§ 15. Virksomheder og anlæg, jf. §§5-9 skal indbetale et årligt gebyr pr. produktionsenhed eller VAT-nummer for at stå opført i Affaldsregistret, jf. dog § 17. Stk. 2. Gebyrerne opkræves af Energistyrelsen. Stk. 3. Energistyrelsen refunderer ikke gebyrer helt eller delvist ved efterfølgende afregistrering."
    },
    {
      "provision_ref": "5:16",
      "chapter": "5",
      "section": "16",
      "content": "§ 16. For genanvendelsesanlæg, indsamlingsvirksomheder, affaldstransportører, mæglere og forhandlere opkræves gebyret via betalingskort ved tilmelding til registret, jf. § 11 og ved den årlige fornyelse, jf. § 14. For kommunale behandlingsanlæg opkræves gebyret én gang om året ved udsendelse af faktura. Stk. 2. Virksomheder og anlæg, der er opført i registret, og som tilmelder en ny produktionsenhed til registret forud for virksomhedens årlige fornyelse, jf. § 14, betaler i forbindelse med tilmeldingen et reduceret gebyr for den nye produktionsenhed indtil næste årlige fornyelse. Det reducerede gebyr svarer til det årlige gebyr delt med 365 ganget antallet af dage fra den nye tilmelding indtil virksomhedens næste årlige fornyelse."
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Der opkræves maksimalt gebyr for fire registrerede produktionsenheder."
    },
    {
      "provision_ref": "5:18",
      "chapter": "5",
      "section": "18",
      "content": "§ 18. De aktuelle gebyrsatser fastsættes i en særskilt betalingsbekendtgørelse."
    },
    {
      "provision_ref": "6:19",
      "chapter": "6",
      "section": "19",
      "content": "§ 19. Energistyrelsen kan slette virksomheder, som ophører, fra Affaldsregistret. Stk. 2. Energistyrelsen kan slette anlæg, jf. § 5 og indsamlingsvirksomheder, jf. § 9 fra Affaldsregistret, såfremt disse ikke længere er berettiget til at være registreret. Stk. 3. Energistyrelsen kan slette kommunale behandlingsanlæg, jf. § 8 fra Affaldsregistret, når godkendelsen af disse bortfalder."
    },
    {
      "provision_ref": "7:20",
      "chapter": "7",
      "section": "20",
      "content": "§ 20. Energistyrelsen fører tilsyn med, at bestemmelserne i denne bekendtgørelse overholdes. Stk. 2. De registrerede virksomheder skal efter anmodning meddele Energistyrelsen de fornødne oplysninger til dokumentation af forhold, som omfattes af denne bekendtgørelse."
    },
    {
      "provision_ref": "8:21",
      "chapter": "8",
      "section": "21",
      "content": "§ 21. Afgørelser efter denne bekendtgørelse kan ikke indbringes for anden administrativ myndighed."
    },
    {
      "provision_ref": "9:22",
      "chapter": "9",
      "section": "22",
      "content": "§ 22. Medmindre højere straf er forskyldt efter den øvrige lovgivning, straffes med bøde den, der 1) driver virksomhed, jf. §§ 5-9, uden at være korrekt registreret i Affaldsregistret, 2) afgiver ukorrekte oplysninger til Affaldsregistret, jf. § 11, eller 3) undlader at anmode om registrering af ændringer, jf. § 13. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "10:23",
      "chapter": "10",
      "section": "23",
      "content": "§ 23. Bekendtgørelsen træder i kraft den 1. oktober 2025. Stk. 2. Bekendtgørelse nr. 939 af 20. juni 2022 om Affaldsregistret og om godkendelse som indsamlingsvirksomhed ophæves."
    },
    {
      "provision_ref": "10:24",
      "chapter": "10",
      "section": "24",
      "content": "§ 24. Virksomheder og anlæg, der er registreret i Affaldsregistret inden den 1. oktober 2025 i overensstemmelse med bestemmelserne i bekendtgørelse nr. nr. 939 af 20. juni 2022 om Affaldsregistret og om godkendelse som indsamlingsvirksomhed, anses for at være registreret i henhold til nærværende bekendtgørelse. Energistyrelsen sikrer, at oplysningerne om de eksisterende virksomheder og anlæg, overføres til det nye Affaldsregister. Stk. 2. Bestemmelsen i stk. 1 finder ikke anvendelse på virksomheder og anlæg, som har undladt at indbetale gebyrer i henhold til § 25 i bekendtgørelse nr. 939 af 20. juni 2022 om Affaldsregistret og om godkendelse som indsamlingsvirksomhed. Stk. 3. Indsamlingsvirksomheder og genanvendelsesanlæg skal senest den 1. april 2026 ajourføre oplysningerne om gyldig miljøgodkendelse og indsamlerbevis i det nye Affaldsregister. Manglende ajourføring af oplysningerne vil medføre, at virksomhederne inaktiveres i Affaldsregistret."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen omhandler Affaldsregistret og registrering af virksomheder og anlæg heri, og betaling af gebyrer til dækning af de omkostninger til administration, gebyropkrævning og tilsyn, som bekendtgørelsen medfører. Stk. 2. I det omfang virksomheder er registreringspligtige for håndtering af affald i medfør af anden lovgivning, finder registreringspligten efter denne bekendtgørelse alene anvendelse på håndtering af affald, der ikke er reguleret i den pågældende lovgivning. Virksomheder, der ikke er forpligtede til at lade sig registrere i Affaldsregistret, kan dog frivilligt vælge at lade sig registrere efter reglerne i denne bekendtgørelse.",
      "valid_from": "2025-08-26",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. I denne bekendtgørelse forstås ved: 1) Affald: Som defineret i bekendtgørelse om affald. 2) Affald egnet til materialenyttiggørelse: Som defineret i bekendtgørelse om affald. 3) Affaldstransportør: Enhver virksomhed, som transporterer affald for fremmed regning, herunder ved brug af køretøjer, jernbane, fly eller skib. 4) Behandling: Som defineret i bekendtgørelse om affald. 5) Erhvervsaffald: Som defineret i bekendtgørelse om affald. 6) Forbehandling: Som defineret i bekendtgørelse om affald. 7) Forberedelse med henblik på genbrug: Som defineret i bekendtgørelse om affald. 8) Forbrændingsegnet affald: Som defineret i bekendtgørelse om affald. 9) Forhandler: Enhver virksomhed, der optræder som hovedmand ved køb og efterfølgende salg af affald, herunder forhandlere, der ikke fysisk tager affaldet i besiddelse. 10) Genanvendelse: Som defineret i bekendtgørelse om affald. 11) Genanvendelsesanlæg: Som defineret i bekendtgørelse om affaldsregulativer, -gebyrer og -aktører m.v. 12) Genbrug: Som defineret i bekendtgørelse om affald. 13) Håndtering: Som defineret i bekendtgørelse om affald. 14) Indsamlingsvirksomhed: Virksomheder, som henter eller modtager forbrændingsegnet erhvervsaffald eller sorteret erhvervsaffald, som er egnet til materialenyttiggørelse, og som efter eventuel indledende sortering, foreløbig oplagring eller forbehandling overdrager affaldet. 15) Kommunale behandlingsanlæg: Som defineret i bekendtgørelse om affaldsregulativer, -gebyrer og -aktører m.v. 16) Materialenyttiggørelse: Som defineret i bekendtgørelse om affald. 17) Mægler: Enhver virksomhed, der arrangerer nyttiggørelse eller bortskaffelse af affald på andres vegne, herunder mæglere, der ikke fysisk tager affaldet i besiddelse. 18) Nyttiggørelse: Som defineret i bekendtgørelse om affald. 19) Udenlandsk virksomhed: Som defineret i bekendtgørelse om affaldsregulativer, -gebyrer og -aktører m.v. 20) Virksomhed: Som defineret i bekendtgørelse om affald.",
      "valid_from": "2025-08-26",
      "valid_to": null
    },
    {
      "provision_ref": "3:3",
      "chapter": "3",
      "section": "3",
      "content": "§ 3. Energistyrelsen er ansvarlig for at føre Affaldsregistret.",
      "valid_from": "2025-08-26",
      "valid_to": null
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Affaldsregistret skal indeholde oplysninger om: 1) Genanvendelsesanlæg og anlæg, der forbereder affald til genbrug, hvis de håndterer sorteret erhvervsaffald, jf. dog § 5, stk. 2. 2) Indsamlingsvirksomheder. 3) Affaldstransportører, jf. dog § 6, stk. 2. 4) Mæglere og forhandlere. 5) Kommunale behandlingsanlæg, der i medfør af bekendtgørelse om affaldsregulativer, -gebyrer og –aktører m.v. er godkendte til at håndtere sorteret erhvervsaffald, som er egnet til materialenyttiggørelse.",
      "valid_from": "2025-08-26",
      "valid_to": null
    },
    {
      "provision_ref": "4:5",
      "chapter": "4",
      "section": "5",
      "content": "§ 5. Genanvendelsesanlæg og anlæg, som forbereder affald til genbrug, skal, hvis de håndterer sorteret erhvervsaffald, lade sig registrere som genanvendelsesanlæg i Affaldsregistret, jf. dog stk. 2. Virksomheden må først påbegynde aktiviteten, når registreringen er gennemført. Stk. 2. Virksomheder kan undlade at lade sig registrere som genanvendelsesanlæg, jf. stk. 1, såfremt 1) virksomheden hjemtager og genanvender affald fra egne produkter i den videre produktion, eller 2) virksomheden ikke aftager affald fra en bredere kreds, men alene erhverver specifikke affaldstyper til genanvendelse i virksomhedens produktion. Stk. 3. Bortfalder virksomhedens miljøgodkendelse er genanvendelsesanlægget ikke længere berettiget til at være registreret.",
      "valid_from": "2025-08-26",
      "valid_to": null
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Affaldstransportører skal lade sig registrere i Affaldsregistret, jf. dog stk. 2. Virksomhedens aktivitet må først påbegyndes, når registreringen er gennemført. Stk. 2. En virksomhed kan undlade at lade sig registrere som affaldstransportør, såfremt virksomheden er registreret som indsamlingsvirksomhed.",
      "valid_from": "2025-08-26",
      "valid_to": null
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Mæglere og forhandlere skal lade sig registrere i Affaldsregistret. Virksomhedens aktivitet må først påbegyndes, når registreringen er gennemført.",
      "valid_from": "2025-08-26",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Kommunale behandlingsanlæg godkendt i henhold til § 99 i bekendtgørelse om affald nr. 1309 af 18. december 2012 til at kunne behandle sorteret erhvervsaffald til materialenyttiggørelse skal være registreret i Affaldsregistret.",
      "valid_from": "2025-08-26",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Indsamlingsvirksomheder skal lade sig registrere i Affaldsregistret. Virksomhedens aktivitet må først påbegyndes, når registreringen er gennemført. Stk. 2. Registeringen i Affaldsregistret skal være gennemført før indsamlingsvirksomheden kan indgå en aftale om at overtage ansvaret for behandlingen af forbrændingsegnet erhvervsaffald og sorteret erhvervsaffald, som er egnet til materialenyttiggørelse efter reglerne herom i bekendtgørelse om affaldsregulativer, -gebyrer og -aktører m.v.",
      "valid_from": "2025-08-26",
      "valid_to": null
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Indsamlingsvirksomheder skal minimum have én person med ledelsesansvar, som har et gyldigt indsamlerbevis, jf. bekendtgørelse om opnåelse af indsamlerbevis. Stk. 2. I virksomheder med flere produktionsenheder, skal der i hver produktionsenhed være mindst én medarbejder med gyldigt bevis ansat, jf. dog stk. 3. Stk. 3. Stk. 2 gælder ikke, hvis der i produktionsenheden er 9 eller færre medarbejdere ansat. Antallet af ansatte fastlægges som et årsgennemsnit. Stk. 4. Et indsamlerbevis kan ikke tilknyttes flere produktionsenheder i Affaldsregistret. Stk. 5. Hvis en virksomhed som følge af personaleudskiftning ikke længere har mindst én ansat med gyldigt indsamlerbevis, har virksomheden 6 måneder til at ansætte en ny medarbejder, som har opnået det fornødne indsamlerbevis. Efter udløbet af de 6 måneder vil virksomheden ikke længere være berettiget til registrering som indsamlingsvirksomhed i Affaldsregistret.",
      "valid_from": "2025-08-26",
      "valid_to": null
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Tilmelding til registret efter §§ 5-7 og § 9 og indberetning af ændringer efter § 13 skal ske ved anvendelse af den digitale selvbetjeningsløsning, der anvises af Energistyrelsen. For danske virksomheder foretages tilmeldingen på produktionsenhedsniveau (p-nummer). Stk. 2. Ved tilmelding til registret efter stk. 1, skal følgende oplysninger indberettes: 1) Virksomhedsnavn. 2) Virksomhedens adresse. 3) E-mailadresse og telefonnummer. 4) CVR-nummer eller VAT-nummer. 5) P-nummer for virksomheder beliggende i Danmark. 6) Rolle. 7) Betalingsoplysninger. 8) Oplysninger om gyldig miljøgodkendelse, hvis en sådan er påkrævet. Miljøgodkendelsen skal være meddelt forud for tilmeldingen til registret. 9) Oplysninger om indsamlerbevis, hvis et sådan er påkrævet. 10) Oplysninger om antal ansatte, hvis påkrævet. 11) Erklæring på tro og love om, at oplysningerne er korrekte. Stk. 3. For indsamlingsvirksomheder og genanvendelsesanlæg skal det tilmed angives, om virksomheden modtager affald på adressen. Stk. 4. Efter de obligatoriske oplysninger er indberettet og gebyret er betalt gennemføres registreringen i Affaldsregistret.",
      "valid_from": "2025-08-26",
      "valid_to": null
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Indberetning af oplysninger til registret skal foregå i overensstemmelse med de retningslinjer, der fremgår af den digitale selvbetjeningsløsning.",
      "valid_from": "2025-08-26",
      "valid_to": null
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Hvis der sker ændringer i de forhold, som oplysningerne indberettet efter § 11, vedrører, skal genanvendelsesanlæg, anlæg, som forbereder affald til genbrug, affaldstransportører, mæglere og forhandlere, indsamlingsvirksomheder samt kommunale behandlingsanlæg inden 14 dage indberette disse ændringer.",
      "valid_from": "2025-08-26",
      "valid_to": null
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Én gang om året skal virksomheder og anlæg, der er registreret i Affaldsregistret, jf. §§ 5-7 og § 9, afgive erklæring på tro og love om, at de indberettede oplysninger, jf. § 11 er korrekte. Stk. 2. Virksomheder og anlæg, der undlader at afgive den årlige tro og love erklæring og indbetale gebyr, vil blive inaktiveret og slettet fra Affaldsregistret efter varsling herom.",
      "valid_from": "2025-08-26",
      "valid_to": null
    },
    {
      "provision_ref": "5:15",
      "chapter": "5",
      "section": "15",
      "content": "§ 15. Virksomheder og anlæg, jf. §§5-9 skal indbetale et årligt gebyr pr. produktionsenhed eller VAT-nummer for at stå opført i Affaldsregistret, jf. dog § 17. Stk. 2. Gebyrerne opkræves af Energistyrelsen. Stk. 3. Energistyrelsen refunderer ikke gebyrer helt eller delvist ved efterfølgende afregistrering.",
      "valid_from": "2025-08-26",
      "valid_to": null
    },
    {
      "provision_ref": "5:16",
      "chapter": "5",
      "section": "16",
      "content": "§ 16. For genanvendelsesanlæg, indsamlingsvirksomheder, affaldstransportører, mæglere og forhandlere opkræves gebyret via betalingskort ved tilmelding til registret, jf. § 11 og ved den årlige fornyelse, jf. § 14. For kommunale behandlingsanlæg opkræves gebyret én gang om året ved udsendelse af faktura. Stk. 2. Virksomheder og anlæg, der er opført i registret, og som tilmelder en ny produktionsenhed til registret forud for virksomhedens årlige fornyelse, jf. § 14, betaler i forbindelse med tilmeldingen et reduceret gebyr for den nye produktionsenhed indtil næste årlige fornyelse. Det reducerede gebyr svarer til det årlige gebyr delt med 365 ganget antallet af dage fra den nye tilmelding indtil virksomhedens næste årlige fornyelse.",
      "valid_from": "2025-08-26",
      "valid_to": null
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Der opkræves maksimalt gebyr for fire registrerede produktionsenheder.",
      "valid_from": "2025-08-26",
      "valid_to": null
    },
    {
      "provision_ref": "5:18",
      "chapter": "5",
      "section": "18",
      "content": "§ 18. De aktuelle gebyrsatser fastsættes i en særskilt betalingsbekendtgørelse.",
      "valid_from": "2025-08-26",
      "valid_to": null
    },
    {
      "provision_ref": "6:19",
      "chapter": "6",
      "section": "19",
      "content": "§ 19. Energistyrelsen kan slette virksomheder, som ophører, fra Affaldsregistret. Stk. 2. Energistyrelsen kan slette anlæg, jf. § 5 og indsamlingsvirksomheder, jf. § 9 fra Affaldsregistret, såfremt disse ikke længere er berettiget til at være registreret. Stk. 3. Energistyrelsen kan slette kommunale behandlingsanlæg, jf. § 8 fra Affaldsregistret, når godkendelsen af disse bortfalder.",
      "valid_from": "2025-08-26",
      "valid_to": null
    },
    {
      "provision_ref": "7:20",
      "chapter": "7",
      "section": "20",
      "content": "§ 20. Energistyrelsen fører tilsyn med, at bestemmelserne i denne bekendtgørelse overholdes. Stk. 2. De registrerede virksomheder skal efter anmodning meddele Energistyrelsen de fornødne oplysninger til dokumentation af forhold, som omfattes af denne bekendtgørelse.",
      "valid_from": "2025-08-26",
      "valid_to": null
    },
    {
      "provision_ref": "8:21",
      "chapter": "8",
      "section": "21",
      "content": "§ 21. Afgørelser efter denne bekendtgørelse kan ikke indbringes for anden administrativ myndighed.",
      "valid_from": "2025-08-26",
      "valid_to": null
    },
    {
      "provision_ref": "9:22",
      "chapter": "9",
      "section": "22",
      "content": "§ 22. Medmindre højere straf er forskyldt efter den øvrige lovgivning, straffes med bøde den, der 1) driver virksomhed, jf. §§ 5-9, uden at være korrekt registreret i Affaldsregistret, 2) afgiver ukorrekte oplysninger til Affaldsregistret, jf. § 11, eller 3) undlader at anmode om registrering af ændringer, jf. § 13. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2025-08-26",
      "valid_to": null
    },
    {
      "provision_ref": "10:23",
      "chapter": "10",
      "section": "23",
      "content": "§ 23. Bekendtgørelsen træder i kraft den 1. oktober 2025. Stk. 2. Bekendtgørelse nr. 939 af 20. juni 2022 om Affaldsregistret og om godkendelse som indsamlingsvirksomhed ophæves.",
      "valid_from": "2025-08-26",
      "valid_to": null
    },
    {
      "provision_ref": "10:24",
      "chapter": "10",
      "section": "24",
      "content": "§ 24. Virksomheder og anlæg, der er registreret i Affaldsregistret inden den 1. oktober 2025 i overensstemmelse med bestemmelserne i bekendtgørelse nr. nr. 939 af 20. juni 2022 om Affaldsregistret og om godkendelse som indsamlingsvirksomhed, anses for at være registreret i henhold til nærværende bekendtgørelse. Energistyrelsen sikrer, at oplysningerne om de eksisterende virksomheder og anlæg, overføres til det nye Affaldsregister. Stk. 2. Bestemmelsen i stk. 1 finder ikke anvendelse på virksomheder og anlæg, som har undladt at indbetale gebyrer i henhold til § 25 i bekendtgørelse nr. 939 af 20. juni 2022 om Affaldsregistret og om godkendelse som indsamlingsvirksomhed. Stk. 3. Indsamlingsvirksomheder og genanvendelsesanlæg skal senest den 1. april 2026 ajourføre oplysningerne om gyldig miljøgodkendelse og indsamlerbevis i det nye Affaldsregister. Manglende ajourføring af oplysningerne vil medføre, at virksomhederne inaktiveres i Affaldsregistret.",
      "valid_from": "2025-08-26",
      "valid_to": null
    }
  ],
  "definitions": []
}
