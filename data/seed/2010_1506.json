{
  "id": "2010:1506",
  "type": "statute",
  "title": "Bekendtgørelse om sikkerhedsgruppens arbejdsmiljøuddannelse på offshoreanlæg",
  "short_name": "BEK H#LOKDOK04",
  "status": "in_force",
  "issued_date": "2010-12-15",
  "url": "https://www.retsinformation.dk/eli/lta/2010/1506/xml",
  "description": "Retsinformation source. DocumentId=BJ000358; AccessionNumber=B20100150605; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Bekendtgørelsen finder anvendelse på offshoreanlæg som defineret i offshoresikkerhedslovens § 2."
    },
    {
      "provision_ref": "2",
      "section": "2",
      "content": "§ 2. Det påhviler den driftsansvarlige virksomhed for offshoreanlæg at sikre, at sikkerhedsgruppen erhverver sig den fornødne viden om og uddannelse i sikkerheds- og sundhedsmæssige forhold, således at den kan opfylde sine pligter i sikkerhedsorganisationen. Stk. 2. Den driftsansvarlige virksomhed skal senest 4 uger efter valg eller udpegning af nye medlemmer af sikkerhedsgruppen tilmelde disse medlemmer til uddannelsen i sikkerheds- og sundhedsmæssige forhold. Uddannelsen skal være gennemført snarest og senest 5 måneder efter valget eller udpegningen. Stk. 3. Sikkerhedsgruppen har pligt til at deltage i uddannelsen. Medlemmer af sikkerheds-gruppen, der inden for de sidste 5 år har gennemført den hidtil gældende arbejdsmiljøuddannelse for offshoreanlæg, skal ikke gennemføre uddannelsen."
    },
    {
      "provision_ref": "3",
      "section": "3",
      "content": "§ 3. Sikkerhedsgruppen skal bl.a. undervises i det forebyggende sikkerheds- og sundhedsarbejde på offshoreanlæg og i kendskab til reglerne på området, herunder regelsøgning. Stk. 2. Energistyrelsen kan på forlangende få tilsendt materiale over udbudte kurser fra den driftsansvarlige virksomhed. Stk. 3. Energistyrelsen kan, hvis de udbudte kurser ikke skønnes tilstrækkelige til at bibringe kursusdeltagerne den fornødne viden, stille krav til kursets indhold, længde og deltagerantal."
    },
    {
      "provision_ref": "4",
      "section": "4",
      "content": "§ 4. En underviser i sikkerheds- og sundhedsarbejde på offshoreanlæg skal være i besiddelse af kendskab til sikkerheds- og sundhedsforhold på offshoreanlæg og være i besiddelse af pædagogiske kvalifikationer. Stk. 2. Energistyrelsen kan anmode om dokumentation for, at underviserne besidder de fornødne kvalifikationer og kan forlange evalueringsskemaer tilsendt. Stk. 3. Energistyrelsen kan stille krav til underviserens kvalifikationer."
    },
    {
      "provision_ref": "5",
      "section": "5",
      "content": "§ 5. Medmindre højere straf er forskyldt efter offshoresikkerhedsloven eller anden lovgivning, straffes med bøde den, der overtræder § 2, stk. 1-3, § 3, stk. 2 og 3, og § 4, stk. 2 og 3. Stk. 2. For overtrædelse af bestemmelserne i stk. 1 kan der inden for rammerne af offshoresikkerhedslovens § 71 pålægges en arbejdsgiver bødeansvar, selv om overtrædelsen ikke kan tilregnes arbejdsgiveren som forsætlig eller uagtsom. Det er en betingelse for bødeansvaret, at overtrædelsen kan tilregnes en eller flere til virksomheden knyttede personer eller virksomheden som sådan. For sådant bødeansvar fastsættes ingen forvandlingsstraf. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "6",
      "section": "6",
      "content": "§ 6. Bekendtgørelsen træder i kraft den 1. januar 2011."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Bekendtgørelsen finder anvendelse på offshoreanlæg som defineret i offshoresikkerhedslovens § 2.",
      "valid_from": "2010-12-15",
      "valid_to": null
    },
    {
      "provision_ref": "2",
      "section": "2",
      "content": "§ 2. Det påhviler den driftsansvarlige virksomhed for offshoreanlæg at sikre, at sikkerhedsgruppen erhverver sig den fornødne viden om og uddannelse i sikkerheds- og sundhedsmæssige forhold, således at den kan opfylde sine pligter i sikkerhedsorganisationen. Stk. 2. Den driftsansvarlige virksomhed skal senest 4 uger efter valg eller udpegning af nye medlemmer af sikkerhedsgruppen tilmelde disse medlemmer til uddannelsen i sikkerheds- og sundhedsmæssige forhold. Uddannelsen skal være gennemført snarest og senest 5 måneder efter valget eller udpegningen. Stk. 3. Sikkerhedsgruppen har pligt til at deltage i uddannelsen. Medlemmer af sikkerheds-gruppen, der inden for de sidste 5 år har gennemført den hidtil gældende arbejdsmiljøuddannelse for offshoreanlæg, skal ikke gennemføre uddannelsen.",
      "valid_from": "2010-12-15",
      "valid_to": null
    },
    {
      "provision_ref": "3",
      "section": "3",
      "content": "§ 3. Sikkerhedsgruppen skal bl.a. undervises i det forebyggende sikkerheds- og sundhedsarbejde på offshoreanlæg og i kendskab til reglerne på området, herunder regelsøgning. Stk. 2. Energistyrelsen kan på forlangende få tilsendt materiale over udbudte kurser fra den driftsansvarlige virksomhed. Stk. 3. Energistyrelsen kan, hvis de udbudte kurser ikke skønnes tilstrækkelige til at bibringe kursusdeltagerne den fornødne viden, stille krav til kursets indhold, længde og deltagerantal.",
      "valid_from": "2010-12-15",
      "valid_to": null
    },
    {
      "provision_ref": "4",
      "section": "4",
      "content": "§ 4. En underviser i sikkerheds- og sundhedsarbejde på offshoreanlæg skal være i besiddelse af kendskab til sikkerheds- og sundhedsforhold på offshoreanlæg og være i besiddelse af pædagogiske kvalifikationer. Stk. 2. Energistyrelsen kan anmode om dokumentation for, at underviserne besidder de fornødne kvalifikationer og kan forlange evalueringsskemaer tilsendt. Stk. 3. Energistyrelsen kan stille krav til underviserens kvalifikationer.",
      "valid_from": "2010-12-15",
      "valid_to": null
    },
    {
      "provision_ref": "5",
      "section": "5",
      "content": "§ 5. Medmindre højere straf er forskyldt efter offshoresikkerhedsloven eller anden lovgivning, straffes med bøde den, der overtræder § 2, stk. 1-3, § 3, stk. 2 og 3, og § 4, stk. 2 og 3. Stk. 2. For overtrædelse af bestemmelserne i stk. 1 kan der inden for rammerne af offshoresikkerhedslovens § 71 pålægges en arbejdsgiver bødeansvar, selv om overtrædelsen ikke kan tilregnes arbejdsgiveren som forsætlig eller uagtsom. Det er en betingelse for bødeansvaret, at overtrædelsen kan tilregnes en eller flere til virksomheden knyttede personer eller virksomheden som sådan. For sådant bødeansvar fastsættes ingen forvandlingsstraf. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2010-12-15",
      "valid_to": null
    },
    {
      "provision_ref": "6",
      "section": "6",
      "content": "§ 6. Bekendtgørelsen træder i kraft den 1. januar 2011.",
      "valid_from": "2010-12-15",
      "valid_to": null
    }
  ],
  "definitions": []
}
