{
  "id": "2020:1735",
  "type": "statute",
  "title": "Bekendtgørelse om markedsovervågning af droneområdet",
  "short_name": "BEK H#LOKDOK04",
  "status": "in_force",
  "issued_date": "2020-11-24",
  "url": "https://www.retsinformation.dk/eli/lta/2020/1735/xml",
  "description": "Retsinformation source. DocumentId=CZ000383; AccessionNumber=B20200173505; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse fastsætter regler og beføjelser for udførelsen af markedsovervågning af droneområdet som supplerer Europa-Kommissionens delegerede forordning (EU) 2019/945 af 12. marts 2019 om ubemandede luftfartøjssystemer og om tredjelandsoperatører af ubemandede luftfartøjssystemer. Stk. 2. Trafik-, Bygge- og Boligstyrelsen varetager opgaven som tilsynsmyndighed efter denne bekendtgørelse og Europa-Kommissionens delegerede forordning (EU) 2019/945 af 12. marts 2019, medmindre andet følger af anden lovgivning. Stk. 3. Denne bekendtgørelse finder anvendelse på droner der er bestemt til operation efter reglerne og betingelserne for den åbne kategori af droneoperationer i henhold til gennemførelsesforordning (EU) 2019/947 af 24. maj 2019, med undtagelse af privatbyggede droner, og som er forsynet med et identifikationsmærke for klassen, jf. del 1-5 i bilaget til Europa-Kommissionens delegerede forordning (EU) 2019/945 af 12. marts 2019."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Bringe i omsætning: Første tilgængeliggørelse af et produkt på EU-markedet. 2) CE-mærkning: Mærkning, hvormed fabrikanten angiver, at produktet er i overensstemmelse med alle gældende krav i Unionens harmoniseringslovgivning om anbringelse af denne mærkning. 3) Distributør: Enhver fysisk eller juridisk person i forsyningskæden, bortset fra fabrikanten eller importøren, som gør et produkt tilgængeligt på markedet. 4) Drone: Ethvert ubemandet luftfartøj, der opereres eller er beregnet til at operere autonomt eller blive fjernstyret uden en pilot ombord. 5) Erhvervsdrivende: Fabrikanten, fabrikantens bemyndigede repræsentant, importøren eller distributøren af produktet. 6) Fabrikant: Enhver fysisk eller juridisk person, som fremstiller et produkt eller får et sådant produkt konstrueret eller fremstillet og markedsfører dette produkt under sit navn eller varemærke. 7) Gøre tilgængelig på markedet: Enhver levering af et produkt med henblik på distribution, forbrug eller anvendelse i EU-markedet som led i erhvervsvirksomhed mod eller uden vederlag. 8) Onlinegrænseflade: Enhver form for software, herunder et websted, dele af et websted eller en applikation, der drives af eller på vegne af en erhvervsdrivende, og som giver slutbrugere adgang til den erhvervsdrivendes produkter. 9) Produkt: Droner, som er omfattet af artikel 2, litra a i Europa-Kommissionens delegerede forordning (EU) 2019/945 af 12. marts 2019."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Trafik-, Bygge- og Boligstyrelsen fører tilsyn med overholdelsen af produktkrav, som fastsat i Europa-Kommissionens delegerede forordning (EU) 2019/945 af 12. marts 2019, på droneområdet. Stk. 2. Tilsyn efter stk. 1 foretages 1) som et dokumenttilsyn hvor Trafik-, Bygge- og Boligstyrelsen kontrollerer de i § 4, stk. 1, nævnte dokumenter eller et produkt jf. § 6 eller 2) Trafik-, Bygge- og Boligstyrelsen ved fysisk fremmøde på de i § 5, stk. 1, nævnte steder fører tilsyn med et produkt."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Trafik-, Bygge- og Boligstyrelsen kan efter § 126 g, stk. 2, i lov om luftfart til enhver tid mod behørig legitimation og uden retskendelse kræve adgang til erhvervsdrivendes forretningsbøger, dokumenter og oplysninger der vedrører produkter, der føres tilsyn med. Stk. 2. Trafik, Bygge- og Boligstyrelsen kan kræve de i stk. 1 nævnte forretningsbøger, dokumenter og oplysninger udleveret."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Trafik-, Bygge- og Boligstyrelsen kan efter § 126 g, stk. 2, i lov om luftfart til enhver tid mod behørig legitimation og uden retskendelse kræve adgang til den erhvervsdrivendes forretningslokaler, lagerlokaler og transportmidler i forbindelse med tilsyn jf. § 3."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Trafik-, Bygge- og Boligstyrelsen kan, som led i tilsynet vederlagsfrit udtage ethvert produkt til test. Styrelsen kan kræve udgiften til udtagelsen refunderet, hvis udtagelsen af produktet har nødvendiggjort en betaling. Stk. 2. Den erhvervsdrivende, som produktet udtages fra, skal afholde udgiften til eventuel fragt til den lokalitet, som Trafik-, Bygge- og Boligstyrelsen anviser. Stk. 3. Trafik-, Bygge- og Boligstyrelsen kan foretage eller få foretaget tekniske undersøgelser af produkter udtaget i medfør af stk. 1 til brug for vurderingen om produktet overholder produktkravene fastsat i Europa-Kommissionens delegerede forordning (EU) 2019/945 af 12. marts 2019. Stk. 4. Såfremt Trafik-, Bygge- og Boligstyrelsen skønner det nødvendigt, kan styrelsen indhente erklæringer fra sagkyndige til vurdering af, hvorvidt et produkt lever op til produktkrav på droneområdet."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Er et produkt ikke i overensstemmelse med eller lever en erhvervsdrivende ikke op til Europa-Kommissionens delegerede forordning (EU) 2019/945 af 12. marts 2019, træffer Trafik-, Bygge- og Boligstyrelsen afgørelse over for erhvervsdrivende, der har bragt et produktet i omsætning, eller som har været et led i afsætningen af et produkt, om at 1) advare brugerne om de risici, der er ved produktet, 2) stoppe markedsføring, der kan vildlede brugere, 3) afhjælpe forhold, som ikke er i overensstemmelse med reglerne, 4) stoppe salg eller udlevering af produktet, 5) tilbagetrække produktet fra markedet effektivt og øjeblikkeligt, 6) tilbagekalde produktet fra brugerne eller 7) destruere produktet. Stk. 2. Trafik-, Bygge- og Boligstyrelsen kan foranledige, at produktet destrueres, hvis dette ikke er sket inden for rimelig tid efter modtagelsen af påbuddet efter stk. 1, nr. 7. Udgifterne til destruktion afholdes af den, der har fået et påbud. Stk. 3. Trafik-, Bygge- og Boligstyrelsen kan påbyde ejeren af en onlinegrænseflade at ændre eller fjerne indhold, der henviser til et produkt, der ikke er i overensstemmelse med regler i Europa-Kommissionens delegerede forordning (EU) 2019/945 af 12. marts 2019."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Såfremt Trafik-, Bygge- og Boligstyrelsen ikke kan lokalisere den, der har bragt et produkt i omsætning eller gjort det tilgængeligt på markedet, eller ikke kan få den pågældende til at efterleve en afgørelse efter § 7, kan myndigheden træffe de foranstaltninger, der er nævnt i § 7, stk. 1, på den pågældendes vegne."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Trafik-, Bygge- og Boligstyrelsen kan kræve, at den, som er pålagt at træffe foranstaltninger i medfør af § 7, stk. 1, oplyser styrelsen om, hvordan foranstaltningerne er truffet og om effekten heraf."
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Trafik-, Bygge- og Boligstyrelsen oplyser offentligheden, i det omfang styrelsen finder det nødvendigt, om produkter på droneområdet, der ikke er i overensstemmelse med denne bekendtgørelse eller Europa-Kommissionens delegerede forordning (EU) 2019/945 af 12. marts 2019, herunder om 1) relevante kendetegn til brug for identifikation af produktet, 2) risikoens art, hvor dette er relevant, 3) hvilke foranstaltninger der er truffet, og 4) hvordan offentligheden bør forholde sig. Stk. 2. Oplysninger, som har karakter af forretningshemmeligheder, offentliggøres kun efter stk. 1, hvis dette er påkrævet for at beskytte menneskers sikkerhed og sundhed."
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Afgørelser truffet af Trafik-, Bygge- og Boligstyrelsen efter denne bekendtgørelse kan ikke påklages til transportministeren eller anden administrativ myndighed."
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Med bøde straffes den, der 1) ikke giver adgang til oplysninger eller lokationer efter § 4, stk. 1, og § 5, 2) ikke udleverer forretningsbøger, dokumenter eller oplysninger efter § 4, stk. 2, 3) ikke vederlagsfrit udleverer sit produkt efter § 6, 4) ikke efterlever en afgørelse efter § 7 eller 5) ikke giver oplysninger jf. § 9. Stk. 2. Der kan pålægges selskaber m.v. (juridiske personer) strafansvar efter reglerne i straffelovens kapitel 5."
    },
    {
      "provision_ref": "5:13",
      "chapter": "5",
      "section": "13",
      "content": "§ 13. Bekendtgørelsen træder i kraft den 1. januar 2021."
    },
    {
      "provision_ref": "5:14",
      "chapter": "5",
      "section": "14",
      "content": "§ 14. Bekendtgørelsen gælder ikke for Færøerne og Grønland."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse fastsætter regler og beføjelser for udførelsen af markedsovervågning af droneområdet som supplerer Europa-Kommissionens delegerede forordning (EU) 2019/945 af 12. marts 2019 om ubemandede luftfartøjssystemer og om tredjelandsoperatører af ubemandede luftfartøjssystemer. Stk. 2. Trafik-, Bygge- og Boligstyrelsen varetager opgaven som tilsynsmyndighed efter denne bekendtgørelse og Europa-Kommissionens delegerede forordning (EU) 2019/945 af 12. marts 2019, medmindre andet følger af anden lovgivning. Stk. 3. Denne bekendtgørelse finder anvendelse på droner der er bestemt til operation efter reglerne og betingelserne for den åbne kategori af droneoperationer i henhold til gennemførelsesforordning (EU) 2019/947 af 24. maj 2019, med undtagelse af privatbyggede droner, og som er forsynet med et identifikationsmærke for klassen, jf. del 1-5 i bilaget til Europa-Kommissionens delegerede forordning (EU) 2019/945 af 12. marts 2019.",
      "valid_from": "2020-11-24",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Bringe i omsætning: Første tilgængeliggørelse af et produkt på EU-markedet. 2) CE-mærkning: Mærkning, hvormed fabrikanten angiver, at produktet er i overensstemmelse med alle gældende krav i Unionens harmoniseringslovgivning om anbringelse af denne mærkning. 3) Distributør: Enhver fysisk eller juridisk person i forsyningskæden, bortset fra fabrikanten eller importøren, som gør et produkt tilgængeligt på markedet. 4) Drone: Ethvert ubemandet luftfartøj, der opereres eller er beregnet til at operere autonomt eller blive fjernstyret uden en pilot ombord. 5) Erhvervsdrivende: Fabrikanten, fabrikantens bemyndigede repræsentant, importøren eller distributøren af produktet. 6) Fabrikant: Enhver fysisk eller juridisk person, som fremstiller et produkt eller får et sådant produkt konstrueret eller fremstillet og markedsfører dette produkt under sit navn eller varemærke. 7) Gøre tilgængelig på markedet: Enhver levering af et produkt med henblik på distribution, forbrug eller anvendelse i EU-markedet som led i erhvervsvirksomhed mod eller uden vederlag. 8) Onlinegrænseflade: Enhver form for software, herunder et websted, dele af et websted eller en applikation, der drives af eller på vegne af en erhvervsdrivende, og som giver slutbrugere adgang til den erhvervsdrivendes produkter. 9) Produkt: Droner, som er omfattet af artikel 2, litra a i Europa-Kommissionens delegerede forordning (EU) 2019/945 af 12. marts 2019.",
      "valid_from": "2020-11-24",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Trafik-, Bygge- og Boligstyrelsen fører tilsyn med overholdelsen af produktkrav, som fastsat i Europa-Kommissionens delegerede forordning (EU) 2019/945 af 12. marts 2019, på droneområdet. Stk. 2. Tilsyn efter stk. 1 foretages 1) som et dokumenttilsyn hvor Trafik-, Bygge- og Boligstyrelsen kontrollerer de i § 4, stk. 1, nævnte dokumenter eller et produkt jf. § 6 eller 2) Trafik-, Bygge- og Boligstyrelsen ved fysisk fremmøde på de i § 5, stk. 1, nævnte steder fører tilsyn med et produkt.",
      "valid_from": "2020-11-24",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Trafik-, Bygge- og Boligstyrelsen kan efter § 126 g, stk. 2, i lov om luftfart til enhver tid mod behørig legitimation og uden retskendelse kræve adgang til erhvervsdrivendes forretningsbøger, dokumenter og oplysninger der vedrører produkter, der føres tilsyn med. Stk. 2. Trafik, Bygge- og Boligstyrelsen kan kræve de i stk. 1 nævnte forretningsbøger, dokumenter og oplysninger udleveret.",
      "valid_from": "2020-11-24",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Trafik-, Bygge- og Boligstyrelsen kan efter § 126 g, stk. 2, i lov om luftfart til enhver tid mod behørig legitimation og uden retskendelse kræve adgang til den erhvervsdrivendes forretningslokaler, lagerlokaler og transportmidler i forbindelse med tilsyn jf. § 3.",
      "valid_from": "2020-11-24",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Trafik-, Bygge- og Boligstyrelsen kan, som led i tilsynet vederlagsfrit udtage ethvert produkt til test. Styrelsen kan kræve udgiften til udtagelsen refunderet, hvis udtagelsen af produktet har nødvendiggjort en betaling. Stk. 2. Den erhvervsdrivende, som produktet udtages fra, skal afholde udgiften til eventuel fragt til den lokalitet, som Trafik-, Bygge- og Boligstyrelsen anviser. Stk. 3. Trafik-, Bygge- og Boligstyrelsen kan foretage eller få foretaget tekniske undersøgelser af produkter udtaget i medfør af stk. 1 til brug for vurderingen om produktet overholder produktkravene fastsat i Europa-Kommissionens delegerede forordning (EU) 2019/945 af 12. marts 2019. Stk. 4. Såfremt Trafik-, Bygge- og Boligstyrelsen skønner det nødvendigt, kan styrelsen indhente erklæringer fra sagkyndige til vurdering af, hvorvidt et produkt lever op til produktkrav på droneområdet.",
      "valid_from": "2020-11-24",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Er et produkt ikke i overensstemmelse med eller lever en erhvervsdrivende ikke op til Europa-Kommissionens delegerede forordning (EU) 2019/945 af 12. marts 2019, træffer Trafik-, Bygge- og Boligstyrelsen afgørelse over for erhvervsdrivende, der har bragt et produktet i omsætning, eller som har været et led i afsætningen af et produkt, om at 1) advare brugerne om de risici, der er ved produktet, 2) stoppe markedsføring, der kan vildlede brugere, 3) afhjælpe forhold, som ikke er i overensstemmelse med reglerne, 4) stoppe salg eller udlevering af produktet, 5) tilbagetrække produktet fra markedet effektivt og øjeblikkeligt, 6) tilbagekalde produktet fra brugerne eller 7) destruere produktet. Stk. 2. Trafik-, Bygge- og Boligstyrelsen kan foranledige, at produktet destrueres, hvis dette ikke er sket inden for rimelig tid efter modtagelsen af påbuddet efter stk. 1, nr. 7. Udgifterne til destruktion afholdes af den, der har fået et påbud. Stk. 3. Trafik-, Bygge- og Boligstyrelsen kan påbyde ejeren af en onlinegrænseflade at ændre eller fjerne indhold, der henviser til et produkt, der ikke er i overensstemmelse med regler i Europa-Kommissionens delegerede forordning (EU) 2019/945 af 12. marts 2019.",
      "valid_from": "2020-11-24",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Såfremt Trafik-, Bygge- og Boligstyrelsen ikke kan lokalisere den, der har bragt et produkt i omsætning eller gjort det tilgængeligt på markedet, eller ikke kan få den pågældende til at efterleve en afgørelse efter § 7, kan myndigheden træffe de foranstaltninger, der er nævnt i § 7, stk. 1, på den pågældendes vegne.",
      "valid_from": "2020-11-24",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Trafik-, Bygge- og Boligstyrelsen kan kræve, at den, som er pålagt at træffe foranstaltninger i medfør af § 7, stk. 1, oplyser styrelsen om, hvordan foranstaltningerne er truffet og om effekten heraf.",
      "valid_from": "2020-11-24",
      "valid_to": null
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Trafik-, Bygge- og Boligstyrelsen oplyser offentligheden, i det omfang styrelsen finder det nødvendigt, om produkter på droneområdet, der ikke er i overensstemmelse med denne bekendtgørelse eller Europa-Kommissionens delegerede forordning (EU) 2019/945 af 12. marts 2019, herunder om 1) relevante kendetegn til brug for identifikation af produktet, 2) risikoens art, hvor dette er relevant, 3) hvilke foranstaltninger der er truffet, og 4) hvordan offentligheden bør forholde sig. Stk. 2. Oplysninger, som har karakter af forretningshemmeligheder, offentliggøres kun efter stk. 1, hvis dette er påkrævet for at beskytte menneskers sikkerhed og sundhed.",
      "valid_from": "2020-11-24",
      "valid_to": null
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Afgørelser truffet af Trafik-, Bygge- og Boligstyrelsen efter denne bekendtgørelse kan ikke påklages til transportministeren eller anden administrativ myndighed.",
      "valid_from": "2020-11-24",
      "valid_to": null
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Med bøde straffes den, der 1) ikke giver adgang til oplysninger eller lokationer efter § 4, stk. 1, og § 5, 2) ikke udleverer forretningsbøger, dokumenter eller oplysninger efter § 4, stk. 2, 3) ikke vederlagsfrit udleverer sit produkt efter § 6, 4) ikke efterlever en afgørelse efter § 7 eller 5) ikke giver oplysninger jf. § 9. Stk. 2. Der kan pålægges selskaber m.v. (juridiske personer) strafansvar efter reglerne i straffelovens kapitel 5.",
      "valid_from": "2020-11-24",
      "valid_to": null
    },
    {
      "provision_ref": "5:13",
      "chapter": "5",
      "section": "13",
      "content": "§ 13. Bekendtgørelsen træder i kraft den 1. januar 2021.",
      "valid_from": "2020-11-24",
      "valid_to": null
    },
    {
      "provision_ref": "5:14",
      "chapter": "5",
      "section": "14",
      "content": "§ 14. Bekendtgørelsen gælder ikke for Færøerne og Grønland.",
      "valid_from": "2020-11-24",
      "valid_to": null
    }
  ],
  "definitions": []
}
