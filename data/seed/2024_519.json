{
  "id": "2024:519",
  "type": "statute",
  "title": "Bekendtgørelse om godkendte revisorers og revisionsvirksomheders tilrettelæggelse af arbejdet",
  "short_name": "BEK H#LOKDOK04",
  "status": "in_force",
  "issued_date": "2024-05-24",
  "url": "https://www.retsinformation.dk/eli/lta/2024/519/xml",
  "description": "Retsinformation source. DocumentId=CQ002870; AccessionNumber=B20240051905; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse regulerer krav til revisionsvirksomhedens og revisors tilrettelæggelse af arbejdet ved udførelse af revision af årsregnskaber og eventuelle koncernregnskaber. Kravene gælder ikke for revisioner udført efter Erhvervsstyrelsens erklæringsstandardard, jf. årsregnskabslovens § 135, stk. 1, 2. pkt. Bekendtgørelsen regulerer endvidere krav til revisionsvirksomhedens og revisors tilrettelæggelse af arbejdet ved erklæringsopgaver om bæredygtighedsrapportering."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Er revisionsvirksomheden valgt til at udføre revision af årsregnskabet eller et eventuelt koncernregnskab, udpeger virksomheden en eller flere revisorer til at forestå revisionen. Den eller de udpegede revisorer har det endelige ansvar for revisionsopgaven. Stk. 2. Revisionsvirksomheden skal ved udpegning af en eller flere revisorer særligt tage hensyn til revisionskvalitet, uafhængighed og kompetence. Stk. 3. Revisionsvirksomheden skal give den eller de udpegede revisorer tilstrækkelige ressourcer samt tilknytte eventuelle andre personer, der har de nødvendige kompetencer og evner til at udføre revisionsopgaven. 1. pkt. finder tilsvarende anvendelse, hvis en revisor er personlig valgt som revisor for en virksomhed. Stk. 4. Stk. 1-3 finder tilsvarende anvendelse ved erklæringsopgaver om bæredygtighedsrapportering. En eller flere revisorer udpeget efter stk. 1, kan udpeges til at forestå erklæringsopgaven om bæredygtighedsrapportering efter 1. pkt."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Revisor skal afsætte tilstrækkelig tid og ressourcer til udførelse af revisionsopgaven. Stk. 2. Anmoder revisor eller andre personer tilknyttet revisionsopgaven eksterne eksperter om rådgivning, skal anmodningen og den modtagne rådgivning kunne dokumenteres. Stk. 3. Stk. 1 og 2 finder tilsvarende anvendelse ved erklæringsopgaver om bæredygtighedsrapportering."
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Revisor skal deltage aktivt i udførelsen af revision af årsregnskaber og eventuelle koncernregnskaber. Stk. 2. Revisor skal tage ansvar for den overordnede kvalitet af de revisioner, som revisor er udpeget til. Revisors ansvar omfatter i det mindste: 1) Ledelse, tilsyn og udførelse af revisionsopgaven. 2) Gennemgang af dokumentationen. 3) Foretagelse af passende konsultationer i forbindelse med revisionen inden eller uden for revisionsvirksomheden. 4) Gennemførelse af kvalitetssikringsgennemgang for revision af årsregnskaber og eventuelle koncernregnskaber for virksomheder af interesse for offentligheden eller for andre revisionsopgaver, hvor kvalitetssikringsgennemgang er krævet efter lovgivningen, eller hvor virksomheden har fastslået, at en sådan gennemgang er krævet. Stk. 3. Stk. 2 finder anvendelse, uanset at revisor anvender arbejde udført af andre revisorer. Stk. 4. Outsourcing af opgaver berører ikke revisionsvirksomhedens og den underskrivende revisors ansvar og pligter efter denne bestemmelse. Stk. 5. Stk. 1-4 finder tilsvarende anvendelse ved erklæringsopgaver om bæredygtighedsrapportering."
    },
    {
      "provision_ref": "4:5",
      "chapter": "4",
      "section": "5",
      "content": "§ 5. Revisionsvirksomheden skal føre registre over: 1) Overtrædelser, der konstateres i forbindelse med revisionsvirksomhedens efterfølgende interne kontrol, af revisorlovgivningen og Europa-Parlamentets og Rådets forordning om specifikke krav til lovpligtig revision af virksomheder af interesse for offentligheden. 2) Eventuelle konsekvenser af overtrædelser nævnt i nr. 1, herunder de tiltag, der er truffet for at afhjælpe konstaterede overtrædelser og for at ændre revisionsvirksomhedens kvalitetsstyringssystem. 3) Skriftlige klager over resultatet af en udført revisionsopgave eller resultatet af en udført erklæringsopgave om bæredygtighedsrapportering. Stk. 2. Stk. 1, nr. 1, omfatter ikke mindre overtrædelser, som konstateres ved en efterfølgende intern eller ekstern kvalitetskontrol. Stk. 3. Ved revision af årsregnskaber for små virksomheder finder stk. 1, nr. 1, kun anvendelse ved grove overtrædelser, herunder overtrædelse af uafhængighedsreglerne. Stk. 4. Stk. 1, nr. 3, finder ikke anvendelse ved revision af årsregnskaber for små virksomheder. Uanset 1. pkt. skal revisor dog kunne fremvise klagerne ved intern og ekstern kvalitetskontrol. Stk. 5. Revisionsvirksomheden skal inden 3 måneder efter årsregnskabets udløb udarbejde en årlig oversigt over de tiltag, der er truffet i medfør af stk. 1, nr. 2. Oversigten skal udleveres internt i revisionsvirksomheden."
    },
    {
      "provision_ref": "5:6",
      "chapter": "5",
      "section": "6",
      "content": "§ 6. Revisionsvirksomheden skal fastsætte politikker og procedurer, der sikrer, at der oprettes et stamkort for hver revisionskunde. Stamkortet skal i det mindste omfatte følgende oplysninger: 1) Navn, adresse og hjemsted. 2) Navn på den eller de revisorer, der er valgt til at udføre revisionsopgaven og har det endelige ansvar for afgivelse af revisionspåtegningen. 3) Navn på den eller de revisorer, der er valgt til at udføre erklæringsopgaven om bæredygtighedsrapportering og har det endelige ansvar for afgivelse af erklæringen om bæredygtighedsrapportering. 4) Vederlag i et givent regnskabsår for den udførte revisionsopgave, for erklæringsopgaven om bæredygtighedsrapportering og for andre ydelser til kunden. Stk. 2. Stk. 1, nr. 1, 3 og 4, finder med de nødvendige tilpasninger anvendelse på erklæringsopgaver om bæredygtighedsrapportering for kunder, der ikke er revisionskunder."
    },
    {
      "provision_ref": "5:7",
      "chapter": "5",
      "section": "7",
      "content": "§ 7. Revisionsvirksomheden skal fastsætte politikker og procedurer, der sikrer, at der oprettes et opgavearkiv for hver enkelt revisionsopgave. Stk. 2. Opgavearkivet skal indeholde fyldestgørende dokumentation, der dokumenterer grundlaget for den afgivne revisionspåtegning, jf. revisorlovens § 19 og for virksomheder af interesse for offentligheden rapportering efter artikel 10 og 11 i Europa-Parlamentets og Rådets forordning om specifikke krav til lovpligtig revision af virksomheder af interesse for offentligheden. Stk. 3. Opgavearkivet skal endvidere som minimum indeholde dokumentation for: 1) Accept og fortsættelse af en revisionsopgave, jf. revisorlovens § 15 a. 2) Forberedelse af revisionen, jf. artikel 6 i Europa-Parlamentets og Rådets forordning om specifikke krav til lovpligtig revision af virksomheder af interesse for offentligheden. 3) Uregelmæssigheder, jf. artikel 7 i Europa-Parlamentets og Rådets forordning om specifikke krav til lovpligtig revision af virksomheder af interesse for offentligheden. 4) Kvalitetssikringsgennemgang, jf. artikel 8 i Europa-Parlamentets og Rådets forordning om specifikke krav til lovpligtig revision af virksomheder af interesse for offentligheden. Stk. 4. Samlingen af det endelige opgavearkiv skal afsluttes senest 60 dage efter underskrivelsen af revisionspåtegningen. Stk. 5. Dokumentationen skal opbevares i 5 år fra tidspunktet for underskrivelsen af revisionspåtegningen. Stk. 6. Stk. 1-5 finder tilsvarende anvendelse ved erklæringsopgaver om bæredygtighedsrapportering. Hvis samme revisionsvirksomhed udfører revisionsopgaven og erklæringsopgaven om bæredygtighedsrapportering, kan dokumentation efter 1. pkt. indgå i opgavearkivet for revisionsopgaven."
    },
    {
      "provision_ref": "6:8",
      "chapter": "6",
      "section": "8",
      "content": "§ 8. Overtrædelse af § 7 straffes med bøde. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "7:9",
      "chapter": "7",
      "section": "9",
      "content": "§ 9. Bekendtgørelsen træder i kraft den 1. juni 2024. Stk. 2. Bekendtgørelse nr. 734 af 17. juni 2016 om godkendte revisorers og revisionsvirksomheders tilrettelæggelse af arbejdet ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse regulerer krav til revisionsvirksomhedens og revisors tilrettelæggelse af arbejdet ved udførelse af revision af årsregnskaber og eventuelle koncernregnskaber. Kravene gælder ikke for revisioner udført efter Erhvervsstyrelsens erklæringsstandardard, jf. årsregnskabslovens § 135, stk. 1, 2. pkt. Bekendtgørelsen regulerer endvidere krav til revisionsvirksomhedens og revisors tilrettelæggelse af arbejdet ved erklæringsopgaver om bæredygtighedsrapportering.",
      "valid_from": "2024-05-24",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Er revisionsvirksomheden valgt til at udføre revision af årsregnskabet eller et eventuelt koncernregnskab, udpeger virksomheden en eller flere revisorer til at forestå revisionen. Den eller de udpegede revisorer har det endelige ansvar for revisionsopgaven. Stk. 2. Revisionsvirksomheden skal ved udpegning af en eller flere revisorer særligt tage hensyn til revisionskvalitet, uafhængighed og kompetence. Stk. 3. Revisionsvirksomheden skal give den eller de udpegede revisorer tilstrækkelige ressourcer samt tilknytte eventuelle andre personer, der har de nødvendige kompetencer og evner til at udføre revisionsopgaven. 1. pkt. finder tilsvarende anvendelse, hvis en revisor er personlig valgt som revisor for en virksomhed. Stk. 4. Stk. 1-3 finder tilsvarende anvendelse ved erklæringsopgaver om bæredygtighedsrapportering. En eller flere revisorer udpeget efter stk. 1, kan udpeges til at forestå erklæringsopgaven om bæredygtighedsrapportering efter 1. pkt.",
      "valid_from": "2024-05-24",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Revisor skal afsætte tilstrækkelig tid og ressourcer til udførelse af revisionsopgaven. Stk. 2. Anmoder revisor eller andre personer tilknyttet revisionsopgaven eksterne eksperter om rådgivning, skal anmodningen og den modtagne rådgivning kunne dokumenteres. Stk. 3. Stk. 1 og 2 finder tilsvarende anvendelse ved erklæringsopgaver om bæredygtighedsrapportering.",
      "valid_from": "2024-05-24",
      "valid_to": null
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Revisor skal deltage aktivt i udførelsen af revision af årsregnskaber og eventuelle koncernregnskaber. Stk. 2. Revisor skal tage ansvar for den overordnede kvalitet af de revisioner, som revisor er udpeget til. Revisors ansvar omfatter i det mindste: 1) Ledelse, tilsyn og udførelse af revisionsopgaven. 2) Gennemgang af dokumentationen. 3) Foretagelse af passende konsultationer i forbindelse med revisionen inden eller uden for revisionsvirksomheden. 4) Gennemførelse af kvalitetssikringsgennemgang for revision af årsregnskaber og eventuelle koncernregnskaber for virksomheder af interesse for offentligheden eller for andre revisionsopgaver, hvor kvalitetssikringsgennemgang er krævet efter lovgivningen, eller hvor virksomheden har fastslået, at en sådan gennemgang er krævet. Stk. 3. Stk. 2 finder anvendelse, uanset at revisor anvender arbejde udført af andre revisorer. Stk. 4. Outsourcing af opgaver berører ikke revisionsvirksomhedens og den underskrivende revisors ansvar og pligter efter denne bestemmelse. Stk. 5. Stk. 1-4 finder tilsvarende anvendelse ved erklæringsopgaver om bæredygtighedsrapportering.",
      "valid_from": "2024-05-24",
      "valid_to": null
    },
    {
      "provision_ref": "4:5",
      "chapter": "4",
      "section": "5",
      "content": "§ 5. Revisionsvirksomheden skal føre registre over: 1) Overtrædelser, der konstateres i forbindelse med revisionsvirksomhedens efterfølgende interne kontrol, af revisorlovgivningen og Europa-Parlamentets og Rådets forordning om specifikke krav til lovpligtig revision af virksomheder af interesse for offentligheden. 2) Eventuelle konsekvenser af overtrædelser nævnt i nr. 1, herunder de tiltag, der er truffet for at afhjælpe konstaterede overtrædelser og for at ændre revisionsvirksomhedens kvalitetsstyringssystem. 3) Skriftlige klager over resultatet af en udført revisionsopgave eller resultatet af en udført erklæringsopgave om bæredygtighedsrapportering. Stk. 2. Stk. 1, nr. 1, omfatter ikke mindre overtrædelser, som konstateres ved en efterfølgende intern eller ekstern kvalitetskontrol. Stk. 3. Ved revision af årsregnskaber for små virksomheder finder stk. 1, nr. 1, kun anvendelse ved grove overtrædelser, herunder overtrædelse af uafhængighedsreglerne. Stk. 4. Stk. 1, nr. 3, finder ikke anvendelse ved revision af årsregnskaber for små virksomheder. Uanset 1. pkt. skal revisor dog kunne fremvise klagerne ved intern og ekstern kvalitetskontrol. Stk. 5. Revisionsvirksomheden skal inden 3 måneder efter årsregnskabets udløb udarbejde en årlig oversigt over de tiltag, der er truffet i medfør af stk. 1, nr. 2. Oversigten skal udleveres internt i revisionsvirksomheden.",
      "valid_from": "2024-05-24",
      "valid_to": null
    },
    {
      "provision_ref": "5:6",
      "chapter": "5",
      "section": "6",
      "content": "§ 6. Revisionsvirksomheden skal fastsætte politikker og procedurer, der sikrer, at der oprettes et stamkort for hver revisionskunde. Stamkortet skal i det mindste omfatte følgende oplysninger: 1) Navn, adresse og hjemsted. 2) Navn på den eller de revisorer, der er valgt til at udføre revisionsopgaven og har det endelige ansvar for afgivelse af revisionspåtegningen. 3) Navn på den eller de revisorer, der er valgt til at udføre erklæringsopgaven om bæredygtighedsrapportering og har det endelige ansvar for afgivelse af erklæringen om bæredygtighedsrapportering. 4) Vederlag i et givent regnskabsår for den udførte revisionsopgave, for erklæringsopgaven om bæredygtighedsrapportering og for andre ydelser til kunden. Stk. 2. Stk. 1, nr. 1, 3 og 4, finder med de nødvendige tilpasninger anvendelse på erklæringsopgaver om bæredygtighedsrapportering for kunder, der ikke er revisionskunder.",
      "valid_from": "2024-05-24",
      "valid_to": null
    },
    {
      "provision_ref": "5:7",
      "chapter": "5",
      "section": "7",
      "content": "§ 7. Revisionsvirksomheden skal fastsætte politikker og procedurer, der sikrer, at der oprettes et opgavearkiv for hver enkelt revisionsopgave. Stk. 2. Opgavearkivet skal indeholde fyldestgørende dokumentation, der dokumenterer grundlaget for den afgivne revisionspåtegning, jf. revisorlovens § 19 og for virksomheder af interesse for offentligheden rapportering efter artikel 10 og 11 i Europa-Parlamentets og Rådets forordning om specifikke krav til lovpligtig revision af virksomheder af interesse for offentligheden. Stk. 3. Opgavearkivet skal endvidere som minimum indeholde dokumentation for: 1) Accept og fortsættelse af en revisionsopgave, jf. revisorlovens § 15 a. 2) Forberedelse af revisionen, jf. artikel 6 i Europa-Parlamentets og Rådets forordning om specifikke krav til lovpligtig revision af virksomheder af interesse for offentligheden. 3) Uregelmæssigheder, jf. artikel 7 i Europa-Parlamentets og Rådets forordning om specifikke krav til lovpligtig revision af virksomheder af interesse for offentligheden. 4) Kvalitetssikringsgennemgang, jf. artikel 8 i Europa-Parlamentets og Rådets forordning om specifikke krav til lovpligtig revision af virksomheder af interesse for offentligheden. Stk. 4. Samlingen af det endelige opgavearkiv skal afsluttes senest 60 dage efter underskrivelsen af revisionspåtegningen. Stk. 5. Dokumentationen skal opbevares i 5 år fra tidspunktet for underskrivelsen af revisionspåtegningen. Stk. 6. Stk. 1-5 finder tilsvarende anvendelse ved erklæringsopgaver om bæredygtighedsrapportering. Hvis samme revisionsvirksomhed udfører revisionsopgaven og erklæringsopgaven om bæredygtighedsrapportering, kan dokumentation efter 1. pkt. indgå i opgavearkivet for revisionsopgaven.",
      "valid_from": "2024-05-24",
      "valid_to": null
    },
    {
      "provision_ref": "6:8",
      "chapter": "6",
      "section": "8",
      "content": "§ 8. Overtrædelse af § 7 straffes med bøde. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2024-05-24",
      "valid_to": null
    },
    {
      "provision_ref": "7:9",
      "chapter": "7",
      "section": "9",
      "content": "§ 9. Bekendtgørelsen træder i kraft den 1. juni 2024. Stk. 2. Bekendtgørelse nr. 734 af 17. juni 2016 om godkendte revisorers og revisionsvirksomheders tilrettelæggelse af arbejdet ophæves.",
      "valid_from": "2024-05-24",
      "valid_to": null
    }
  ],
  "definitions": []
}
