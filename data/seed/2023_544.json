{
  "id": "2023:544",
  "type": "statute",
  "title": "Bekendtgørelse om foderkontrol, kædekontrol og fodervirksomheder med certificeret kvalitetsstyringssystem",
  "short_name": "BEK H#LOKDOK04",
  "status": "in_force",
  "issued_date": "2023-05-17",
  "url": "https://www.retsinformation.dk/eli/lta/2023/544/xml",
  "description": "Retsinformation source. DocumentId=DC001063; AccessionNumber=B20230054405; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Fødevarestyrelsens kontrol med registrerede og godkendte fodervirksomheder, herunder landbrug og fødevarevirksomheder med restprodukter til foderbrug, jf. § 14, stk. 1, § 15 stk. 1, eller § 16, stk. 1, i bekendtgørelse om foder og fodervirksomheder, gennemføres som frekvensbaseret basiskontrol efter de i bilag 2 fastsatte standardfrekvenser eller som stikprøvebaseret basiskontrol. Stk. 2. For virksomheder, som i henhold til risikoindplacering, jf. bilag 1-2, har en frekvens på mere end en årlig frekvensbaseret basiskontrol, kan Fødevarestyrelsen nedsætte årlige antal kontroller, hvis hensynet til den faglige prioritering i det enkelte år gør dette nødvendigt. Stk. 3. Virksomheder omfattet af frekvensbaseret basiskontrol, bliver kontrolleret efter standardfrekvensen. Virksomheder med en standardfrekvens på mindst 1 bliver dog kontrolleret efter reduceret frekvens, jf. bilag 2, hvis de seneste fire kontrolrapporter, jf. § 16, er uden anmærkning for overtrædelse af foderlovgivningen, og samtlige kontrolrapporter dækkende en periode på mindst 12 måneder også er uden anmærkning for overtrædelse af foderlovgivningen. Videreførte kontrolrapporter, jf. § 3, indgår i beregningen. Fødevarestyrelsen reducerer kontrolfrekvensen ved førstkommende kontrolrapport, hvor ovennævnte betingelser er opfyldt. Stk. 4. Fødevarestyrelsens kontrol med kædehovedkontorer, registreret efter § 12, er baseret på frekvensbaseret basiskontrol. Frekvensen fastsættes til 2 årlige frekvensbaserede basiskontroller. Stk. 5. Ud over kontrol omfattet af stk. 1-4, kan Fødevarestyrelsen som led i prioriteret indsats, kampagnekontrol, kontrol efter anmeldelse og lignende gennemføre yderligere kontroller i fodervirksomheder, herunder fodervirksomheder, der ikke er underlagt krav om registrering eller godkendelse. Stk. 6. I virksomheder, som får anmærkning (påbud eller forbud) for overtrædelse af foderlovgivningen, gennemfører Fødevarestyrelsen en ekstra kontrol (opfølgende kontrol). Stk. 7. Fødevarestyrelsen kan træffe afgørelse om at gennemføre én eller flere ekstra kontroller (skærpet kontrol), hvis det skønnes nødvendigt for at sikre overholdelsen af foderlovgivningen. Stk. 8. Fødevarestyrelsen gennemfører kontrol ved kontrolbesøg, medmindre Fødevarestyrelsen vurderer, at overholdelse af foderlovgivningen mere hensigtsmæssigt kan kontrolleres på anden vis, herunder ved administrativ kontrol. Stk. 9. Fødevarestyrelsen fører kontrol med, at artikel 9, stk. 3, i forordning (EF) nr. 1237/2016 om den fælles markedsordning for hør og hamp overholdes."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Fødevarestyrelsen indplacerer på grundlag af virksomhedens aktiviteter, processer og produkter virksomheden i en af de i bilag 1 nævnte risikogrupper i forbindelse med registrering og godkendelse af fodervirksomheder. Stk. 2. Fødevarestyrelsen kan efterfølgende ændre en virksomheds indplacering i risikogruppe, hvis væsentlige ændringer i virksomheden, jf. § 21 i bekendtgørelse om foder og fodervirksomheder, eller andre relevante forhold giver anledning til dette. Stk. 3. Fødevarestyrelsen kan nedsætte den aktuelle frekvens for fodervirksomheder, som er omfattet af frekvensbaseret basiskontrol, med 1, hvis kontrolbehovet i virksomheden vurderes at være væsentligt mindre end den på grundlag af risikokarakteriseringen fastlagte kontrolfrekvens. Fødevarestyrelsen lægger ved denne vurdering vægt på, om virksomheden har en meget begrænset varemængde samt meget begrænsede aktiviteter, produkter og processer i forhold til sammenlignelige virksomheder. Frekvensen kan dog ikke nedsættes til mindre end 1."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Ved et anmeldepligtigt ejerskifte, jf. § 22 i bekendtgørelse om foder og fodervirksomheder, bortfalder tidligere kontrolrapporter. Stk. 2. Virksomheder, som er omfattet af frekvensbaseret basiskontrol og indplaceret i risikogrupperne »lav«, »middel«, »høj« eller »særlig høj«, får dog uanset ejerskifte eller flytning videreført op til tre seneste kontrolrapporter, hvis virksomheden i øvrigt fortsætter uændret. Stk. 3. Videreførelse af kontrolrapporter er betinget af, at den seneste kontrolrapport er uden anmærkninger, og at de op til tre seneste kontrolrapporter i en ubrudt række er uden anmærkninger."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Fødevarestyrelsen udtager prøver til kontrol med, at fodervirksomheder, herunder landbrugere, overholder bestemmelserne i foderlovgivningen. Foder, der fremstilles med henblik på markedsføring i en stat, der ikke er medlem af Den Europæiske Union, er omfattet af kontrollen. Stk. 2. Nedenstående tolerancer anvendes ved analytisk kontrol af energiindholdet i fodermidler og foderblandinger: 1) Disse tolerancer anvendes ved kontrollen af foder til følgende dyrearter; kontrollen udføres efter danske analysemetoder: a) Kvæg: Ved underindhold: - 4 FE/100 kg foder. b) Svin: Ved underindhold: - 4 FEso/100 kg foder henholdsvis - 4 FEsv/100 kg foder. c) Kaniner og chinchilla: Ved underindhold: - 35 MJ/100 kg foder. d) Pelsdyr: Ved over- og underindhold: ± 60 MJ/100 kg foder."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Fodervirksomheder, som har et certificeret kvalitetsstyringssystem, og for hvem Fødevarestyrelsen har fastlagt en standardfrekvens for antal årlige frekvensbaserede basiskontroller på mindst 1, kan efter ansøgning få nedsat antal årlige frekvensbaserede basiskontroller, jf. bilag 3. Stk. 2. Det certificerede kvalitetsstyringssystem skal dække alle virksomhedens foderaktiviteter og alle de for aktiviteterne relevante krav i foderlovgivningen, jf. dog stk. 3. Stk. 3. De særlige lovgivningsmæssige krav til eksport til tredjelande, import fra tredjelande samt økologi kan virksomheden dog helt eller delvist undtage fra det certificerede kvalitetsstyringssystem. Virksomheden kan ansøge om, at en foderaktivitet ikke er omfattet af det certificerede kvalitetsstyringssystem, hvis aktiviteten kun udgør en meget begrænset del af virksomhedens samlede foderaktiviteter, og aktiviteten ikke har direkte betydning for fodersikkerheden. Stk. 4. Hvis flere fodervirksomheder er omfattet af samme certificerede kvalitetsstyringssystem, kan Fødevarestyrelsen endvidere tillade, at styringen af én eller flere foderaktiviteter foretages samlet på én af fodervirksomhederne. Stk. 5. Certificeringen skal være foretaget af et certificeringsorgan, der er akkrediteret af et akkrediteringsorgan, som er medunderskriver af EA's (European co-operation for Accreditation) multilaterale aftale om gensidig anerkendelse. Certificeringsorganet skal være akkrediteret til at certificere efter den eller de standarder, som udgør grundlaget for kvalitetsstyringssystemet. Stk. 6. Nedsættelsen af antal årlige frekvensbaserede basiskontroller får virkning, når Fødevarestyrelsen efter ansøgningen har registreret, at virksomheden har et certificeret kvalitetsstyringssystem."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Ansøgning om nedsættelse af årlige antal frekvensbaserede basiskontroller indgives til Fødevarestyrelsen via den digitale blanket ”Ansøgning som 3. partscertificeret” på www.virk.dk. Stk. 2. Hvis ansøgningen omfatter flere virksomheder omfattet af samme certificerede kvalitetsstyringssystem, jf. § 5, stk. 4, skal ansøgningen indeholde oplysninger om de omfattede virksomheder samt angive de foderaktiviteter, hvor styringen er samlet hos én af disse virksomheder. Stk. 3. Virksomheden skal endvidere i ansøgningen acceptere følgende vilkår: 1) Fødevarestyrelsen skal ved kontrol i virksomheden have adgang til certificeringsorganets auditrapporter for de seneste 3 år. 2) Virksomheden skal i forbindelse med kontrollen kunne redegøre for, hvilke dele af virksomhedens kvalitetsstyringssystem certificeringsorganet har gennemgået, og hvor dette er dokumenteret i certificeringsorganets auditrapport. 3) Hvis kvalitetsstyringssystemet eller certificeringsorganets auditrapporter ikke er på dansk, kan Fødevarestyrelsen kræve dem oversat til dansk i det omfang, det er nødvendigt for foderkontrollen. Stk. 4. Hvis certificeringen af virksomhedens kvalitetsstyringssystem bortfalder, eller hvis kvalitetsstyringssystemet eller virksomheden ændres, således at betingelsen i § 5, stk. 2, om, at systemet skal dække alle virksomhedens foderaktiviteter og alle de for aktiviteterne relevante krav i foderlovgivningen, ikke længere er opfyldt, skal virksomheden omgående meddele dette til Fødevarestyrelsen."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Fødevarestyrelsen kan tilbagekalde en fodervirksomheds nedsættelse af årlige antal frekvensbaserede basiskontroller efter § 5, stk. 1, hvis 1) betingelserne i § 5, stk. 2, ikke er opfyldt, 2) virksomheden ikke overholder vilkårene i § 6, stk. 4, eller 3) virksomheden har givet urigtige oplysninger i ansøgningen."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. En kæde kan omfattes af kædekontrol, hvis 1) kæden består af et kædehovedkontor med en dertil knyttet gruppe på mindst 5 registrerede eller godkendte fodervirksomheder, 2) samtlige enheder, der er omfattet af kædehovedkontorets styring, er omfattet af kædekontrollen."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Et kædehovedkontor skal have ansvar og varetage styring inden for kæden for overholdelse af dele af foderlovgivningen. Det skal som minimum omfatte ansvar og styring for den fælles markedsføring inden for kæden. Stk. 2. Kædehovedkontorets ansvar og styring kan enten være baseret på, at det sammen med de tilknyttede virksomheder tilhører samme juridiske person (samme CVR-nr.), eller det kan være baseret på en skriftlig aftale med hver af de tilknyttede virksomheder, hvorefter disse virksomheder underkaster sig kædehovedkontorets styring på de områder, hvor kædehovedkontoret har ansvaret ."
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Fødevarestyrelsens kædekontrol indebærer, at kontrol med de dele af foderlovgivningen, hvor kædehovedkontoret har ansvaret og varetager styringen, foretages i kædehovedkontoret. Stk. 2. For kæder med kædevirksomheder omfattet af frekvensbaseret basiskontrol, og hvor kædehovedkontoret har ansvaret for risikoanalyse og egenkontrolprogram for samtlige virksomheder omfattet af kæden, nedsætter Fødevarestyrelsen det samlede antal frekvensbaserede basiskontroller med 1/3, hvis virksomhederne i kæden i de foregående 24 måneder har haft en højere regelefterlevelse end gennemsnittet af fodervirksomheder. Ved regelefterlevelse forstås i denne sammenhæng den andel af det samlede antal kontrolrapporter, som er uden anmærkninger. Regelefterlevelsen opgøres årligt pr. 1. oktober. For nye kæder med virksomheder omfattet af frekvensbaseret basiskontrol, fastlægges det samlede antal frekvensbaserede basiskontroller for den resterende del af kalenderåret på det tidspunkt, hvor kæden bliver omfattet af kædekontrollen. Stk. 3. Nedsættelse af antal frekvensbaserede basiskontroller for det kommende år, jf. stk. 2, meddeles kædehovedkontoret senest den 15. november i det indeværende år."
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Kæden kan blive omfattet af kædekontrollen ved at ansøge Fødevarestyrelsen om at blive registreret som kæde på foderområdet, jf. § 8, stk. 1. Stk. 2. Ansøgning om kædekontrol skal ske på den digitale blanket til godkendelse af kædekontrol på www.virk.dk. Stk. 3. Kæden skal i ansøgningen oplyse, hvilke registrerede eller godkendte fodervirksomheder, der skal indgå i kæden, samt de nødvendige oplysninger om kædehovedkontoret, samt de områder, hvor kædehovedkontoret skal have ansvar og styring for overholdelse af foderlovgivningen. Stk. 4. Kæden skal i ansøgningen desuden oplyse, hvorvidt ansvar og styring er baseret på ejerforhold eller skriftlig aftale, jf. § 9, stk. 2."
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Fødevarestyrelsen registrerer kædehovedkontoret, jf. § 11, stk. 3, som kædehovedkontor, uanset om kædehovedkontoret allerede er registreret eller godkendt som fodervirksomhed ."
    },
    {
      "provision_ref": "2:13",
      "chapter": "2",
      "section": "13",
      "content": "§ 13. Fødevarestyrelsen tildeler kæden en kædekoordinator, som er kædens kontaktperson. Kædekoordinatoren koordinerer kontrollen i kæden og udfører kontrol i kædehovedkontoret. Stk. 2. Snarest muligt efter ansøgningen gennemgår kædekoordinator sammen med kædehovedkontoret oversigten over aktiviteter, som kædehovedkontoret forpligter sig til at have ansvar og styringen for, jf. § 9, stk. 1, og det aftales, hvilken medarbejder hos kæden, som skal varetage kædens kontakt med Fødevarestyrelsen, herunder kædekoordinatoren. Stk. 3. Hvis kædekontrollen er baseret på en skriftlig aftale mellem kædehovedkontor og de tilknyttede virksomheder, jf. § 9, stk. 2, skal kædekoordinator tillige gennemgå den skriftlige aftale med henblik på at sikre, at omfattede aktiviteter af kædekontrollen også er omfattet af aftalen. Stk. 4. Hvis kædekontrolfrekvensen er nedsat, jf. § 10, stk. 3, udpeger kædekoordinatoren, hvilke af kædens virksomheder, der skal have nedsættelse i antallet af frekvensbaserede basiskontroller. Kontrolfrekvenser, jf. bilag 2, finder således ikke anvendelse for disse virksomheder."
    },
    {
      "provision_ref": "2:14",
      "chapter": "2",
      "section": "14",
      "content": "§ 14. Kædehovedkontoret skal løbende via de digitale blanketter på www.virk.dk eller den tilsvarende blanket på Fødevarestyrelsens hjemmeside oplyse Fødevarestyrelsen om 1) ophør af virksomheder omfattet af kæden, jf. § 8, og 2) udtræden af enkelte virksomheder omfattet af kæden, jf. § 8. Stk. 2. Ophør eller udtræden af virksomheder omfattet af kæden, berører ikke den fastsatte kædekontrolfrekvens i indeværende år. Stk. 3. Tilmelding af en eksisterende eller nyetableret virksomhed, der er godkendt eller registreret i henhold til §§ 14-16 i bekendtgørelse nr. 2227 af 30. november 2021 om foder og fodervirksomheder sker via den digitale blanket på www.virk.dk. For disse fodervirksomheder med frekvensbaseret basiskontrol bevares det oprindelige antal frekvensbaserede basiskontroller i det indeværende år, jf. bilag 2-3. Stk. 4. Ophører kæden, eller ønsker den at udtræde af kædekontrollen, skal kædehovedkontoret snarest muligt meddele dette til kædekoordinatoren. Ophør eller udtræden af kædekontrollen får virkning med en måneds varsel til udløbet af en kalendermåned. Eventuel nedsættelse af antal frekvensbaserede basiskontroller, jf. § 10, bortfalder herefter."
    },
    {
      "provision_ref": "2:15",
      "chapter": "2",
      "section": "15",
      "content": "§ 15. Fødevarestyrelsen kan afregistrere en kæde fra kædekontrollen, jf. § 11, stk. 1, hvis kæden ikke overholder betingelserne i § 8, eller der er givet urigtige oplysninger ved ansøgningen."
    },
    {
      "provision_ref": "3:16",
      "chapter": "3",
      "section": "16",
      "content": "§ 16. Fødevarestyrelsen offentliggør på Fødevarestyrelsens hjemmeside (fvst.dk) kontrol- og analyseresultater for fodervirksomheder, der er godkendt eller registreret i henhold til §§ 14-16 i bekendtgørelse nr. 2227 af 30. november 2021 om foder og fodervirksomheder. Stk. 2. Fødevarestyrelsen offentliggør, jf. stk. 1, kontrolresultater fra de seneste op til fire kontrolrapporter fra 2020 for fødevarevirksomheder med restprodukter til foderbrug. For øvrige fodervirksomheder offentliggøres kontrolresultater fra de seneste op til fire kontrolrapporter fra 2014. Stk. 3. Fødevarestyrelsen offentliggør kontrol- og analyseresultater inden de administrative klagemuligheder er udtømte, bødeforelægget er endeligt vedtaget, eller der er faldet endelig dom."
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Med bøde straffes den, der i strid med § 6, stk. 4, undlader at underrette Fødevarestyrelsen om bortfald af eller væsentlige ændringer i et certificeret kvalitetsstyringssystem eller væsentlige ændringer i virksomhedens aktiviteter. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "5:18",
      "chapter": "5",
      "section": "18",
      "content": "§ 18. Bekendtgørelsen træder i kraft den 1. juli 2023. Stk. 2. Bekendtgørelse nr. 2101 af 23. november 2021 om foderkontrol, kædekontrol og fodervirksomheder med certificeret kvalitetsstyringssystem ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Fødevarestyrelsens kontrol med registrerede og godkendte fodervirksomheder, herunder landbrug og fødevarevirksomheder med restprodukter til foderbrug, jf. § 14, stk. 1, § 15 stk. 1, eller § 16, stk. 1, i bekendtgørelse om foder og fodervirksomheder, gennemføres som frekvensbaseret basiskontrol efter de i bilag 2 fastsatte standardfrekvenser eller som stikprøvebaseret basiskontrol. Stk. 2. For virksomheder, som i henhold til risikoindplacering, jf. bilag 1-2, har en frekvens på mere end en årlig frekvensbaseret basiskontrol, kan Fødevarestyrelsen nedsætte årlige antal kontroller, hvis hensynet til den faglige prioritering i det enkelte år gør dette nødvendigt. Stk. 3. Virksomheder omfattet af frekvensbaseret basiskontrol, bliver kontrolleret efter standardfrekvensen. Virksomheder med en standardfrekvens på mindst 1 bliver dog kontrolleret efter reduceret frekvens, jf. bilag 2, hvis de seneste fire kontrolrapporter, jf. § 16, er uden anmærkning for overtrædelse af foderlovgivningen, og samtlige kontrolrapporter dækkende en periode på mindst 12 måneder også er uden anmærkning for overtrædelse af foderlovgivningen. Videreførte kontrolrapporter, jf. § 3, indgår i beregningen. Fødevarestyrelsen reducerer kontrolfrekvensen ved førstkommende kontrolrapport, hvor ovennævnte betingelser er opfyldt. Stk. 4. Fødevarestyrelsens kontrol med kædehovedkontorer, registreret efter § 12, er baseret på frekvensbaseret basiskontrol. Frekvensen fastsættes til 2 årlige frekvensbaserede basiskontroller. Stk. 5. Ud over kontrol omfattet af stk. 1-4, kan Fødevarestyrelsen som led i prioriteret indsats, kampagnekontrol, kontrol efter anmeldelse og lignende gennemføre yderligere kontroller i fodervirksomheder, herunder fodervirksomheder, der ikke er underlagt krav om registrering eller godkendelse. Stk. 6. I virksomheder, som får anmærkning (påbud eller forbud) for overtrædelse af foderlovgivningen, gennemfører Fødevarestyrelsen en ekstra kontrol (opfølgende kontrol). Stk. 7. Fødevarestyrelsen kan træffe afgørelse om at gennemføre én eller flere ekstra kontroller (skærpet kontrol), hvis det skønnes nødvendigt for at sikre overholdelsen af foderlovgivningen. Stk. 8. Fødevarestyrelsen gennemfører kontrol ved kontrolbesøg, medmindre Fødevarestyrelsen vurderer, at overholdelse af foderlovgivningen mere hensigtsmæssigt kan kontrolleres på anden vis, herunder ved administrativ kontrol. Stk. 9. Fødevarestyrelsen fører kontrol med, at artikel 9, stk. 3, i forordning (EF) nr. 1237/2016 om den fælles markedsordning for hør og hamp overholdes.",
      "valid_from": "2023-05-17",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Fødevarestyrelsen indplacerer på grundlag af virksomhedens aktiviteter, processer og produkter virksomheden i en af de i bilag 1 nævnte risikogrupper i forbindelse med registrering og godkendelse af fodervirksomheder. Stk. 2. Fødevarestyrelsen kan efterfølgende ændre en virksomheds indplacering i risikogruppe, hvis væsentlige ændringer i virksomheden, jf. § 21 i bekendtgørelse om foder og fodervirksomheder, eller andre relevante forhold giver anledning til dette. Stk. 3. Fødevarestyrelsen kan nedsætte den aktuelle frekvens for fodervirksomheder, som er omfattet af frekvensbaseret basiskontrol, med 1, hvis kontrolbehovet i virksomheden vurderes at være væsentligt mindre end den på grundlag af risikokarakteriseringen fastlagte kontrolfrekvens. Fødevarestyrelsen lægger ved denne vurdering vægt på, om virksomheden har en meget begrænset varemængde samt meget begrænsede aktiviteter, produkter og processer i forhold til sammenlignelige virksomheder. Frekvensen kan dog ikke nedsættes til mindre end 1.",
      "valid_from": "2023-05-17",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Ved et anmeldepligtigt ejerskifte, jf. § 22 i bekendtgørelse om foder og fodervirksomheder, bortfalder tidligere kontrolrapporter. Stk. 2. Virksomheder, som er omfattet af frekvensbaseret basiskontrol og indplaceret i risikogrupperne »lav«, »middel«, »høj« eller »særlig høj«, får dog uanset ejerskifte eller flytning videreført op til tre seneste kontrolrapporter, hvis virksomheden i øvrigt fortsætter uændret. Stk. 3. Videreførelse af kontrolrapporter er betinget af, at den seneste kontrolrapport er uden anmærkninger, og at de op til tre seneste kontrolrapporter i en ubrudt række er uden anmærkninger.",
      "valid_from": "2023-05-17",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Fødevarestyrelsen udtager prøver til kontrol med, at fodervirksomheder, herunder landbrugere, overholder bestemmelserne i foderlovgivningen. Foder, der fremstilles med henblik på markedsføring i en stat, der ikke er medlem af Den Europæiske Union, er omfattet af kontrollen. Stk. 2. Nedenstående tolerancer anvendes ved analytisk kontrol af energiindholdet i fodermidler og foderblandinger: 1) Disse tolerancer anvendes ved kontrollen af foder til følgende dyrearter; kontrollen udføres efter danske analysemetoder: a) Kvæg: Ved underindhold: - 4 FE/100 kg foder. b) Svin: Ved underindhold: - 4 FEso/100 kg foder henholdsvis - 4 FEsv/100 kg foder. c) Kaniner og chinchilla: Ved underindhold: - 35 MJ/100 kg foder. d) Pelsdyr: Ved over- og underindhold: ± 60 MJ/100 kg foder.",
      "valid_from": "2023-05-17",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Fodervirksomheder, som har et certificeret kvalitetsstyringssystem, og for hvem Fødevarestyrelsen har fastlagt en standardfrekvens for antal årlige frekvensbaserede basiskontroller på mindst 1, kan efter ansøgning få nedsat antal årlige frekvensbaserede basiskontroller, jf. bilag 3. Stk. 2. Det certificerede kvalitetsstyringssystem skal dække alle virksomhedens foderaktiviteter og alle de for aktiviteterne relevante krav i foderlovgivningen, jf. dog stk. 3. Stk. 3. De særlige lovgivningsmæssige krav til eksport til tredjelande, import fra tredjelande samt økologi kan virksomheden dog helt eller delvist undtage fra det certificerede kvalitetsstyringssystem. Virksomheden kan ansøge om, at en foderaktivitet ikke er omfattet af det certificerede kvalitetsstyringssystem, hvis aktiviteten kun udgør en meget begrænset del af virksomhedens samlede foderaktiviteter, og aktiviteten ikke har direkte betydning for fodersikkerheden. Stk. 4. Hvis flere fodervirksomheder er omfattet af samme certificerede kvalitetsstyringssystem, kan Fødevarestyrelsen endvidere tillade, at styringen af én eller flere foderaktiviteter foretages samlet på én af fodervirksomhederne. Stk. 5. Certificeringen skal være foretaget af et certificeringsorgan, der er akkrediteret af et akkrediteringsorgan, som er medunderskriver af EA's (European co-operation for Accreditation) multilaterale aftale om gensidig anerkendelse. Certificeringsorganet skal være akkrediteret til at certificere efter den eller de standarder, som udgør grundlaget for kvalitetsstyringssystemet. Stk. 6. Nedsættelsen af antal årlige frekvensbaserede basiskontroller får virkning, når Fødevarestyrelsen efter ansøgningen har registreret, at virksomheden har et certificeret kvalitetsstyringssystem.",
      "valid_from": "2023-05-17",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Ansøgning om nedsættelse af årlige antal frekvensbaserede basiskontroller indgives til Fødevarestyrelsen via den digitale blanket ”Ansøgning som 3. partscertificeret” på www.virk.dk. Stk. 2. Hvis ansøgningen omfatter flere virksomheder omfattet af samme certificerede kvalitetsstyringssystem, jf. § 5, stk. 4, skal ansøgningen indeholde oplysninger om de omfattede virksomheder samt angive de foderaktiviteter, hvor styringen er samlet hos én af disse virksomheder. Stk. 3. Virksomheden skal endvidere i ansøgningen acceptere følgende vilkår: 1) Fødevarestyrelsen skal ved kontrol i virksomheden have adgang til certificeringsorganets auditrapporter for de seneste 3 år. 2) Virksomheden skal i forbindelse med kontrollen kunne redegøre for, hvilke dele af virksomhedens kvalitetsstyringssystem certificeringsorganet har gennemgået, og hvor dette er dokumenteret i certificeringsorganets auditrapport. 3) Hvis kvalitetsstyringssystemet eller certificeringsorganets auditrapporter ikke er på dansk, kan Fødevarestyrelsen kræve dem oversat til dansk i det omfang, det er nødvendigt for foderkontrollen. Stk. 4. Hvis certificeringen af virksomhedens kvalitetsstyringssystem bortfalder, eller hvis kvalitetsstyringssystemet eller virksomheden ændres, således at betingelsen i § 5, stk. 2, om, at systemet skal dække alle virksomhedens foderaktiviteter og alle de for aktiviteterne relevante krav i foderlovgivningen, ikke længere er opfyldt, skal virksomheden omgående meddele dette til Fødevarestyrelsen.",
      "valid_from": "2023-05-17",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Fødevarestyrelsen kan tilbagekalde en fodervirksomheds nedsættelse af årlige antal frekvensbaserede basiskontroller efter § 5, stk. 1, hvis 1) betingelserne i § 5, stk. 2, ikke er opfyldt, 2) virksomheden ikke overholder vilkårene i § 6, stk. 4, eller 3) virksomheden har givet urigtige oplysninger i ansøgningen.",
      "valid_from": "2023-05-17",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. En kæde kan omfattes af kædekontrol, hvis 1) kæden består af et kædehovedkontor med en dertil knyttet gruppe på mindst 5 registrerede eller godkendte fodervirksomheder, 2) samtlige enheder, der er omfattet af kædehovedkontorets styring, er omfattet af kædekontrollen.",
      "valid_from": "2023-05-17",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Et kædehovedkontor skal have ansvar og varetage styring inden for kæden for overholdelse af dele af foderlovgivningen. Det skal som minimum omfatte ansvar og styring for den fælles markedsføring inden for kæden. Stk. 2. Kædehovedkontorets ansvar og styring kan enten være baseret på, at det sammen med de tilknyttede virksomheder tilhører samme juridiske person (samme CVR-nr.), eller det kan være baseret på en skriftlig aftale med hver af de tilknyttede virksomheder, hvorefter disse virksomheder underkaster sig kædehovedkontorets styring på de områder, hvor kædehovedkontoret har ansvaret .",
      "valid_from": "2023-05-17",
      "valid_to": null
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Fødevarestyrelsens kædekontrol indebærer, at kontrol med de dele af foderlovgivningen, hvor kædehovedkontoret har ansvaret og varetager styringen, foretages i kædehovedkontoret. Stk. 2. For kæder med kædevirksomheder omfattet af frekvensbaseret basiskontrol, og hvor kædehovedkontoret har ansvaret for risikoanalyse og egenkontrolprogram for samtlige virksomheder omfattet af kæden, nedsætter Fødevarestyrelsen det samlede antal frekvensbaserede basiskontroller med 1/3, hvis virksomhederne i kæden i de foregående 24 måneder har haft en højere regelefterlevelse end gennemsnittet af fodervirksomheder. Ved regelefterlevelse forstås i denne sammenhæng den andel af det samlede antal kontrolrapporter, som er uden anmærkninger. Regelefterlevelsen opgøres årligt pr. 1. oktober. For nye kæder med virksomheder omfattet af frekvensbaseret basiskontrol, fastlægges det samlede antal frekvensbaserede basiskontroller for den resterende del af kalenderåret på det tidspunkt, hvor kæden bliver omfattet af kædekontrollen. Stk. 3. Nedsættelse af antal frekvensbaserede basiskontroller for det kommende år, jf. stk. 2, meddeles kædehovedkontoret senest den 15. november i det indeværende år.",
      "valid_from": "2023-05-17",
      "valid_to": null
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Kæden kan blive omfattet af kædekontrollen ved at ansøge Fødevarestyrelsen om at blive registreret som kæde på foderområdet, jf. § 8, stk. 1. Stk. 2. Ansøgning om kædekontrol skal ske på den digitale blanket til godkendelse af kædekontrol på www.virk.dk. Stk. 3. Kæden skal i ansøgningen oplyse, hvilke registrerede eller godkendte fodervirksomheder, der skal indgå i kæden, samt de nødvendige oplysninger om kædehovedkontoret, samt de områder, hvor kædehovedkontoret skal have ansvar og styring for overholdelse af foderlovgivningen. Stk. 4. Kæden skal i ansøgningen desuden oplyse, hvorvidt ansvar og styring er baseret på ejerforhold eller skriftlig aftale, jf. § 9, stk. 2.",
      "valid_from": "2023-05-17",
      "valid_to": null
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Fødevarestyrelsen registrerer kædehovedkontoret, jf. § 11, stk. 3, som kædehovedkontor, uanset om kædehovedkontoret allerede er registreret eller godkendt som fodervirksomhed .",
      "valid_from": "2023-05-17",
      "valid_to": null
    },
    {
      "provision_ref": "2:13",
      "chapter": "2",
      "section": "13",
      "content": "§ 13. Fødevarestyrelsen tildeler kæden en kædekoordinator, som er kædens kontaktperson. Kædekoordinatoren koordinerer kontrollen i kæden og udfører kontrol i kædehovedkontoret. Stk. 2. Snarest muligt efter ansøgningen gennemgår kædekoordinator sammen med kædehovedkontoret oversigten over aktiviteter, som kædehovedkontoret forpligter sig til at have ansvar og styringen for, jf. § 9, stk. 1, og det aftales, hvilken medarbejder hos kæden, som skal varetage kædens kontakt med Fødevarestyrelsen, herunder kædekoordinatoren. Stk. 3. Hvis kædekontrollen er baseret på en skriftlig aftale mellem kædehovedkontor og de tilknyttede virksomheder, jf. § 9, stk. 2, skal kædekoordinator tillige gennemgå den skriftlige aftale med henblik på at sikre, at omfattede aktiviteter af kædekontrollen også er omfattet af aftalen. Stk. 4. Hvis kædekontrolfrekvensen er nedsat, jf. § 10, stk. 3, udpeger kædekoordinatoren, hvilke af kædens virksomheder, der skal have nedsættelse i antallet af frekvensbaserede basiskontroller. Kontrolfrekvenser, jf. bilag 2, finder således ikke anvendelse for disse virksomheder.",
      "valid_from": "2023-05-17",
      "valid_to": null
    },
    {
      "provision_ref": "2:14",
      "chapter": "2",
      "section": "14",
      "content": "§ 14. Kædehovedkontoret skal løbende via de digitale blanketter på www.virk.dk eller den tilsvarende blanket på Fødevarestyrelsens hjemmeside oplyse Fødevarestyrelsen om 1) ophør af virksomheder omfattet af kæden, jf. § 8, og 2) udtræden af enkelte virksomheder omfattet af kæden, jf. § 8. Stk. 2. Ophør eller udtræden af virksomheder omfattet af kæden, berører ikke den fastsatte kædekontrolfrekvens i indeværende år. Stk. 3. Tilmelding af en eksisterende eller nyetableret virksomhed, der er godkendt eller registreret i henhold til §§ 14-16 i bekendtgørelse nr. 2227 af 30. november 2021 om foder og fodervirksomheder sker via den digitale blanket på www.virk.dk. For disse fodervirksomheder med frekvensbaseret basiskontrol bevares det oprindelige antal frekvensbaserede basiskontroller i det indeværende år, jf. bilag 2-3. Stk. 4. Ophører kæden, eller ønsker den at udtræde af kædekontrollen, skal kædehovedkontoret snarest muligt meddele dette til kædekoordinatoren. Ophør eller udtræden af kædekontrollen får virkning med en måneds varsel til udløbet af en kalendermåned. Eventuel nedsættelse af antal frekvensbaserede basiskontroller, jf. § 10, bortfalder herefter.",
      "valid_from": "2023-05-17",
      "valid_to": null
    },
    {
      "provision_ref": "2:15",
      "chapter": "2",
      "section": "15",
      "content": "§ 15. Fødevarestyrelsen kan afregistrere en kæde fra kædekontrollen, jf. § 11, stk. 1, hvis kæden ikke overholder betingelserne i § 8, eller der er givet urigtige oplysninger ved ansøgningen.",
      "valid_from": "2023-05-17",
      "valid_to": null
    },
    {
      "provision_ref": "3:16",
      "chapter": "3",
      "section": "16",
      "content": "§ 16. Fødevarestyrelsen offentliggør på Fødevarestyrelsens hjemmeside (fvst.dk) kontrol- og analyseresultater for fodervirksomheder, der er godkendt eller registreret i henhold til §§ 14-16 i bekendtgørelse nr. 2227 af 30. november 2021 om foder og fodervirksomheder. Stk. 2. Fødevarestyrelsen offentliggør, jf. stk. 1, kontrolresultater fra de seneste op til fire kontrolrapporter fra 2020 for fødevarevirksomheder med restprodukter til foderbrug. For øvrige fodervirksomheder offentliggøres kontrolresultater fra de seneste op til fire kontrolrapporter fra 2014. Stk. 3. Fødevarestyrelsen offentliggør kontrol- og analyseresultater inden de administrative klagemuligheder er udtømte, bødeforelægget er endeligt vedtaget, eller der er faldet endelig dom.",
      "valid_from": "2023-05-17",
      "valid_to": null
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Med bøde straffes den, der i strid med § 6, stk. 4, undlader at underrette Fødevarestyrelsen om bortfald af eller væsentlige ændringer i et certificeret kvalitetsstyringssystem eller væsentlige ændringer i virksomhedens aktiviteter. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2023-05-17",
      "valid_to": null
    },
    {
      "provision_ref": "5:18",
      "chapter": "5",
      "section": "18",
      "content": "§ 18. Bekendtgørelsen træder i kraft den 1. juli 2023. Stk. 2. Bekendtgørelse nr. 2101 af 23. november 2021 om foderkontrol, kædekontrol og fodervirksomheder med certificeret kvalitetsstyringssystem ophæves.",
      "valid_from": "2023-05-17",
      "valid_to": null
    }
  ],
  "definitions": [
    {
      "term": "regelefterlevelse",
      "definition": "i denne sammenhæng den andel af det samlede antal kontrolrapporter, som er uden anmærkninger",
      "source_provision": "2:10"
    }
  ]
}
