{
  "id": "2024:1666",
  "type": "statute",
  "title": "Lov om ændring af lov om betalingskonti, lov om finansiel virksomhed, lov om kapitalmarkeder, lov om Danmarks Nationalbank og forskellige andre love (Adgang til en basal erhvervskonto for erhvervsdrivende og foreninger, tilsyn efter forordning om europæiske grønne obligationer og åremålsansættelse for direktionen i Danmarks Nationalbank m.v.)",
  "short_name": "LOV Æ#LOKDOK02",
  "status": "in_force",
  "issued_date": "2024-12-30",
  "url": "https://www.retsinformation.dk/eli/lta/2024/1666/xml",
  "description": "Retsinformation source. DocumentId=CQ003107; AccessionNumber=A20240166630; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1a",
      "section": "1a",
      "content": "§ 1 a. Kapitel 4 a, kapitel 5 bortset fra §§ 15 og 16 samt kapitel 6 og 7 finder anvendelse på: 1) Pengeinstitutter, som individuelt er udpeget som systemisk vigtigt finansielt institut (SIFI) eller indgår i en koncern, som er udpeget som systemisk vigtigt finansielt institut (SIFI), i medfør af § 308 i lov om finansiel virksomhed. 2) Filialer af udenlandske kreditinstitutter, som er del af en koncern, hvor en virksomhed i koncernen er udpeget som systemisk vigtigt finansielt institut (SIFI) i medfør af § 308 i lov om finansiel virksomhed. 3) Danske pengeinstitutter med en arbejdende kapital, der ligger over grænsen fastsat efter stk. 3, som er anført på den i stk. 4 nævnte liste. Stk. 2. Et institut nævnt i stk. 1 er alene omfattet, hvis instituttet tilbyder betalingskonti, hvorpå en erhvervsdrivende eller en forening kan indsætte midler, hæve kontanter samt udføre og modtage betalingstransaktioner, herunder kredittransaktioner, til og fra tredjemand. Stk. 3. Erhvervsministeren fastsætter grænsen for arbejdende kapital, jf. stk. 1, nr. 3. Stk. 4. Finanstilsynet offentliggør senest den 1. juli hvert år en liste med institutter med en arbejdende kapital, der ligger over grænsen fastsat efter stk. 3."
    },
    {
      "provision_ref": "4a:13a",
      "chapter": "4a",
      "section": "13a",
      "content": "§ 13 a. En basal erhvervskonto skal omfatte følgende tjenesteydelser, som en erhvervsdrivende eller en forening skal kunne gøre brug af i ubegrænset omfang, jf. dog stk. 2: 1) Muligheden for at åbne, anvende og lukke erhvervskontoen. 2) Muligheden for at indsætte midler bortset fra kontanter på erhvervskontoen. 3) Muligheden for at indsætte kontanter på erhvervskontoen svarende til i alt 20.000 kr. pr. måned. 4) Muligheden for at hæve kontanter fra erhvervskontoen i et land inden for Den Europæiske Union eller i et land, som Unionen har indgået aftale med på det finansielle område, ved henvendelse i instituttets forretningslokale eller i pengeautomater både inden for og uden for instituttets åbningstider. 5) Muligheden for i et land inden for Den Europæiske Union eller et land, som Unionen har indgået aftale med på det finansielle område, at foretage a) direkte debiteringer, b) betalingstransaktioner med et betalingskort, herunder onlinebetalinger, og c) kredittransaktioner, herunder stående ordrer, ved, hvis de forefindes, terminaler, henvendelse i instituttets forretningslokale og via onlinefaciliteter. Stk. 2. Et institut skal alene tilbyde tjenesteydelserne nævnt i stk. 1 til erhvervsdrivende eller foreninger, i det omfang tjenesteydelserne i forvejen udbydes til erhvervsdrivende eller foreninger, som har andre betalingskonti end en basal erhvervskonto. Stk. 3. En erhvervsdrivende eller en forening skal kunne styre og initiere betalingstransaktioner fra sin basale erhvervskonto i instituttets eventuelle forretningslokale og via onlinefaciliteter, hvis disse tjenesteydelser i forvejen udbydes til erhvervsdrivende eller foreninger, som har andre betalingskonti end en basal erhvervskonto."
    },
    {
      "provision_ref": "4a:13b",
      "chapter": "4a",
      "section": "13b",
      "content": "§ 13 b. Et institut skal vederlagsfrit stille følgende oplysninger til rådighed for erhvervsdrivende og foreninger om den basale erhvervskonto, som instituttet udbyder: 1) De specifikke tjenesteydelser tilknyttet den basale erhvervskonto, jf. § 13 a, stk. 1. 2) Gebyrer og vilkår for anvendelsen af den basale erhvervskonto, jf. § 13 d. 3) At køb af yderligere tjenesteydelser eller aktier, andele eller garantbeviser ikke er en forudsætning for adgangen til en basal erhvervskonto, jf. § 13 c, stk. 8."
    },
    {
      "provision_ref": "4a:13c",
      "chapter": "4a",
      "section": "13c",
      "content": "§ 13 c. Et institut skal tilbyde en erhvervsdrivende eller en forening en basal erhvervskonto, jf. § 2, nr. 6, i danske kroner. Stk. 2. Stk. 1 finder anvendelse på følgende: 1) Erhvervsdrivende, der har hjemsted og dermed adresse i Danmark, og hvor a) mindst ét medlem af direktionen har bopæl i Danmark, b) mindst én af de reelle ejere, der ejer mindst 25 pct. af virksomheden, har bopæl i Danmark, hvis virksomheden drives uden en direktion, eller c) mindst én af de ledelsesansvarlige har bopæl i Danmark, hvis virksomheden drives uden en direktion og virksomheden ikke har nogen reelle ejere, der ejer mindst 25 pct. af virksomheden. 2) Foreninger, som har deres vedtægtsmæssige hjemsted i Danmark, og hvor mindst én af de for foreningen tegningsberettigede har bopæl i Danmark. Stk. 3. Et institut kan afslå at åbne en basal erhvervskonto til en erhvervsdrivende eller en forening, når 1) den erhvervsdrivende eller foreningen ikke leverer de oplysninger, som instituttet stiller krav om for at gennemføre kundekendskabsproceduren efter kapitel 3 i hvidvaskloven, eller 2) instituttet i øvrigt har en viden om, en mistanke om eller en rimelig grund til at formode, at den erhvervsdrivende eller ejere heraf, foreningen eller personer, der optræder på den erhvervsdrivendes eller foreningens vegne, har udført eller vil udføre transaktioner eller aktiviteter, som har medført eller vil medføre underretningspligt efter § 26, stk. 1, i hvidvaskloven. Stk. 4. Et institut kan endvidere afslå at åbne en basal erhvervskonto til en erhvervsdrivende eller en forening i følgende tilfælde: 1) Den erhvervsdrivende eller foreningen har en betalingskonto i Danmark, som gør det muligt at anvende tjenesteydelserne anført i § 13 a, medmindre den erhvervsdrivende eller foreningen dokumenterer at have fået meddelelse om, at denne betalingskonto vil blive lukket. 2) Den erhvervsdrivende eller ejere heraf, foreningen eller personer, der optræder på den erhvervsdrivendes eller foreningens vegne, har udøvet strafbare handlinger mod instituttet, og instituttet vil derfor forhindre disse i at misbruge deres ret til at have adgang til en basal erhvervskonto. 3) Den erhvervsdrivende har ikke den fornødne tilladelse til at udøve virksomhed. 4) Den erhvervsdrivende eller ejere heraf, foreningen eller personer, der optræder på den erhvervsdrivendes eller foreningens vegne, har optrådt anstødeligt eller til gene for instituttets øvrige kunder eller ansatte. 5) Den erhvervsdrivende eller foreningen kan ikke påvise en reel interesse i at åbne en basal erhvervskonto. 6) Den erhvervsdrivende eller ejere heraf, foreningen eller ledelsen af den erhvervsdrivende eller foreningen har tidligere groft eller gentagne gange misligholdt sine forpligtelser over for instituttet. Stk. 5. Et institut skal hurtigst muligt og senest 10 arbejdsdage efter modtagelsen af en fuldstændig ansøgning om en basal erhvervskonto åbne en sådan konto eller give afslag herpå. Stk. 6. Et institut skal vederlagsfrit give den erhvervsdrivende eller foreningen en begrundelse for et afslag på en ansøgning om en basal erhvervskonto, jf. dog stk. 7. Afslaget skal gives i papirform eller på andet varigt medium. Et afslag skal indeholde nærmere oplysninger om den erhvervsdrivendes eller foreningens mulighed for at påklage afgørelsen til et klagenævn, jf. § 13 f. Stk. 7. Begrundelsen efter stk. 6, 1. pkt., kan udelades af hensyn til national sikkerhed eller offentlig orden, eller hvis det er nødvendigt for at sikre fortrolighed om underretninger i henhold til hvidvaskloven. Stk. 8. Et institut må ikke betinge indgåelse af en aftale om en basal erhvervskonto af køb af yderligere tjenesteydelser, der ikke er tilknyttet en basal erhvervskonto, eller aktier, andele eller garantbeviser i instituttet. Dette gælder dog ikke aktier, andele eller garantbeviser, som det er en betingelse at besidde for at være kunde i instituttet."
    },
    {
      "provision_ref": "4a:13d",
      "chapter": "4a",
      "section": "13d",
      "content": "§ 13 d. Et institut skal tilbyde de tjenesteydelser, der er nævnt i § 13 a, vederlagsfrit eller mod betaling af et rimeligt gebyr. Stk. 2. Et institut kan pålægge en erhvervsdrivende eller en forening et rimeligt gebyr i tilfælde af den erhvervsdrivendes eller foreningens manglende overholdelse af forpligtelserne i henhold til en rammeaftale for en basal erhvervskonto. Stk. 3. Ved fastlæggelsen af et rimeligt gebyr for erhvervsdrivende og foreninger, jf. stk. 1 og 2, må instituttet alene tage hensyn til instituttets omkostninger og en rimelig fortjeneste ved at tilbyde en basal erhvervskonto."
    },
    {
      "provision_ref": "4a:13e",
      "chapter": "4a",
      "section": "13e",
      "content": "§ 13 e. Et institut kan uanset § 75 i lov om betalinger kun opsige en rammeaftale med en erhvervsdrivende eller en forening, der giver adgang til en basal erhvervskonto, såfremt én af følgende betingelser er opfyldt: 1) Den erhvervsdrivende eller ejere heraf, foreningen eller personer, der optræder på den erhvervsdrivendes eller foreningens vegne, har anvendt den basale erhvervskonto til strafbare formål. 2) Den erhvervsdrivende, foreningen eller tredjemand har ikke foretaget transaktioner på den basale erhvervskonto i over 24 på hinanden følgende måneder. 3) Den erhvervsdrivende eller foreningen har afgivet forkerte oplysninger for at få en basal erhvervskonto i tilfælde, hvor de rigtige oplysninger ville have medført et afslag. 4) Den erhvervsdrivende eller foreningen opfylder ikke længere kravene i § 13 c, stk. 2. 5) Den erhvervsdrivende eller foreningen har efterfølgende åbnet en anden betalingskonto i Danmark, som gør det muligt at anvende tjenesteydelserne anført i § 13 a. 6) Den erhvervsdrivende eller ejere heraf, foreningen eller personer, der optræder på den erhvervsdrivendes eller foreningens vegne, har begået strafbare handlinger mod instituttet, og instituttet vil derfor forhindre vedkommende i at misbruge sin ret til at have adgang til en basal erhvervskonto. 7) Den erhvervsdrivende eller ejere heraf, foreningen eller personer, der optræder på den erhvervsdrivendes eller foreningens vegne, har optrådt anstødeligt eller til gene for instituttets øvrige kunder eller ansatte. 8) Den erhvervsdrivende eller foreningen har i øvrigt groft eller gentagne gange misligholdt sine forpligtelser i henhold til rammeaftalen over for instituttet. 9) Instituttet har underrettet Hvidvasksekretariatet om transaktioner eller aktiviteter, der involverer den erhvervsdrivende eller ejere heraf, foreningen eller personer, der optræder på den erhvervsdrivendes eller foreningens vegne, efter § 26, stk. 1, i hvidvaskloven. 10) Der er forekommet grov eller gentagen sammenblanding af den erhvervsdrivendes eller foreningens midler og midler, der hidrører fra ejere af virksomheden eller personer, der optræder på den erhvervsdrivendes eller foreningens vegne. 11) Instituttet har pligt til at afbryde eller afvikle forretningsforbindelsen efter § 14, stk. 5, 1. pkt., eller § 15 i hvidvaskloven. Stk. 2. Et institut, der opsiger en rammeaftale efter stk. 1, skal vederlagsfrit meddele den erhvervsdrivende eller foreningen begrundelsen for opsigelsen i papirform eller på andet varigt medium med mindst 2 måneders varsel, jf. dog stk. 4. Et institut kan opsige en rammeaftale om en basal erhvervskonto begrundet i en af betingelserne anført i stk. 1, nr. 7, 8 eller 10, med øjeblikkelig virkning, hvis det forhold, der har givet anledning til opsigelsen, fortsættes eller gentages i opsigelsesperioden, jf. 1. pkt. En opsigelse begrundet i en af betingelserne anført i stk. 1, nr. 1, 3, 6, 9 eller 11, har øjeblikkelig virkning. Stk. 3. En opsigelse skal indeholde nærmere oplysninger om den erhvervsdrivendes eller foreningens mulighed for at påklage afgørelsen til et klagenævn, jf. § 13 f. Stk. 4. Begrundelsen, jf. stk. 2, 1. pkt., kan udelades af hensyn til national sikkerhed eller offentlig orden, eller hvis det er nødvendigt for at sikre fortrolighed om underretninger i henhold til hvidvaskloven."
    },
    {
      "provision_ref": "4a:13f",
      "chapter": "4a",
      "section": "13f",
      "content": "§ 13 f. Et institut skal etablere en klageordning og være tilsluttet et uafhængigt, landsdækkende klagenævn, som branchen skal oprette."
    },
    {
      "provision_ref": "267h",
      "section": "267h",
      "content": "§ 267 h. En likvidationsenhed skal på individuelt niveau opfylde et krav om nedskrivningsegnede passiver, som er fastsat i medfør af § 266, stk. 4, med kapitalgrundlag eller følgende forpligtelser i nr. 1 og 2 eller begge dele i kombination: 1) Forpligtelser, der opfylder betingelserne i artikel 72 a og artikel 72 b, stk. 1, stk. 2, litra a, c og e-n, og stk. 3-5, i Europa-Parlamentets og Rådets forordning om tilsynsmæssige krav til kreditinstitutter. 2) Forpligtelser fra gældsinstrumenter, der har derivatkomponenter, jf. § 267 a, stk. 1, nr. 3 eller 4."
    },
    {
      "provision_ref": "267i",
      "section": "267i",
      "content": "§ 267 i. Erhvervsministeren fastsætter nærmere regler om kravet om nedskrivningsegnede passiver. Erhvervsministeren kan også fastsætte regler, der fraviger §§ 267 c-267 e."
    },
    {
      "provision_ref": "10b:46f",
      "chapter": "10b",
      "section": "46f",
      "content": "§ 46 f. Finanstilsynet påser, at virksomheder omfattet af § 1, stk. 6, overholder forordninger indeholdende regler om finansielle sanktioner mod lande, personer, grupper, juridiske enheder eller organer, med den kompetence, som Finanstilsynet er tillagt i medfør af § 47, stk. 1 og 2. Stk. 2. § 49, stk. 1-5, og §§ 51 og 55 finder tilsvarende anvendelse på skadesforsikringsselskabers overholdelse af forordninger indeholdende regler om finansielle sanktioner mod lande, personer, grupper, juridiske enheder eller organer."
    },
    {
      "provision_ref": "35",
      "section": "35",
      "content": "§ 35. E-pengeinstitutter skal sikre midler, der er modtaget som vederlag for de elektroniske penge, der er blevet udstedt, i overensstemmelse med stk. 6. Sikring af midlerne skal senest ske 5 arbejdsdage efter udstedelsen af elektroniske penge, hvis de er modtaget ved brug af et betalingsinstrument. Stk. 2. E-pengeinstitutter, der udbyder betalingstjenester omfattet af bilag 1, nr. 1-6, jf. § 18, stk. 1, nr. 2, skal sikre midler modtaget fra brugerne af betalingstjenesterne eller modtaget gennem en anden udbyder af betalingstjenester som led i gennemførelsen af en betalingstransaktion i overensstemmelse med stk. 6. Stk. 3. Betalingsinstitutter, der udbyder betalingstjenester omfattet af bilag 1, nr. 1-6, skal sikre midler modtaget fra brugerne af betalingstjenesterne eller modtaget gennem en anden udbyder af betalingstjenester som led i gennemførelsen af en betalingstransaktion i overensstemmelse med stk. 6. Stk. 4. Modtager betalingsinstituttet eller e-pengeinstituttet færre midler fra brugerne af betalingstjenester eller gennem en anden udbyder af betalingstjenester end det beløb, der som led i gennemførelsen af betalingstransaktioner skal sendes videre til betalingsmodtageren, jf. stk. 2 og 3, skal betalingsinstituttet eller e-pengeinstituttet sikre, at indeståendet på sikringskontoen eller i sikkerhedsdepotet fra tidspunktet for indsættelsen af midlerne på sikringskontoen eller placeringen af midlerne i sikkerhedsdepotet, jf. stk. 6, nr. 1 og 2, svarer til det beløb, der som led i gennemførelsen af betalingstransaktioner skal sendes videre til betalingsmodtageren. Stk. 5. Midlerne, der indestår på en sikringskonto eller er placeret i et sikkerhedsdepot, jf. stk. 6, nr. 1 og 2, skal til enhver tid svare til det beløb, der som led i gennemførelsen af betalingstransaktioner skal sendes videre til betalingsmodtageren. Stk. 6. Sikring af midler i henhold til stk. 1-5 skal ske på én af følgende måder: 1) Midlerne indsættes på en særskilt konto, der betegnes sikringskonto, i et kreditinstitut eller en centralbank, hvis centralbanken tillader dette, senest ved afslutningen af den arbejdsdag, der følger den dag, hvor midlerne er modtaget. 2) Midlerne investeres i sikre, likvide aktiver med lav risiko og placeres i et særskilt værdipapirdepot, som betegnes sikkerhedsdepot, i et kreditinstitut senest ved afslutningen af den arbejdsdag, der følger efter den dag, hvor midlerne er modtaget. 3) Midlerne dækkes af en garanti fra et forsikringsselskab eller et kreditinstitut, der ikke tilhører samme koncern som instituttet. Garantien skal til enhver tid mindst svare til det beløb, som ellers skulle være indsat på en sikringskonto eller placeret i et sikkerhedsdepot. Stk. 7. Midler, der indsættes på en sikringskonto eller investeres i værdipapirer, der placeres i et sikkerhedsdepot, kan ikke gøres til genstand for retsforfølgning fra instituttets øvrige kreditorer. Stk. 8. Betalingsinstitutter og e-pengeinstitutter, der er forpligtet til at sikre midler, jf. stk. 1-3, hvor en del af midlerne skal anvendes til fremtidige betalingstransaktioner, og hvor den resterende del skal anvendes til ikkebetalingsrelaterede tjenester, skal alene sikre den del af midlerne, som skal anvendes til fremtidige betalingstransaktioner. Stk. 9. Finanstilsynet kan fastsætte nærmere regler om sikring af midler i henhold til stk. 1-8."
    },
    {
      "provision_ref": "41a",
      "section": "41a",
      "content": "§ 41 a. Et betalingsinstitut eller e-pengeinstitut, der deltager i eller anmoder om at deltage i registrerede betalingssystemer, jf. § 64, skal have følgende: 1) En beskrivelse af de foranstaltninger, der er truffet for at beskytte de midler, der tilhører betalingstjenestebrugerne, jf. § 10, stk. 1, nr. 9, og §§ 41 b-41 d. 2) En beskrivelse af forretningsgange og interne kontrolmekanismer for de aktiviteter, som betalingsinstituttet eller e-pengeinstituttet har til hensigt at levere, herunder administrative, risikostyringsmæssige og regnskabsmæssige procedurer, samt en beskrivelse af ordninger for brug af betalingsinstituttets og e-pengeinstituttets informations- og kommunikationsteknologitjenester, der relaterer sig til artikel 6 og 7 i Europa-Parlamentets og Rådets forordning om digital modstandsdygtighed i den finansielle sektor, jf. § 41 e. 3) En afviklingsplan i tilfælde af konkurs, jf. § 41 f."
    },
    {
      "provision_ref": "41b",
      "section": "41b",
      "content": "§ 41 b. Sikrer betalingsinstituttet eller e-pengeinstituttet brugernes midler ved at indsætte dem på en sikringskonto, jf. § 35, stk. 6, nr. 1, skal beskrivelsen efter § 41 a, nr. 1, indeholde følgende: 1) Antallet af personer, der har adgang til sikringskontoen, og deres funktioner. 2) En beskrivelse af administrations- og afstemningsprocessen til sikring af, at betalingstjenestebrugernes midler i betalingstjenestebrugernes interesse er beskyttet mod krav fra betalingsinstituttets eller e-pengeinstituttets øvrige kreditorer, navnlig i tilfælde af insolvens. 3) En kopi af udkastet til kontrakt med kreditinstituttet. 4) En udtrykkelig erklæring fra betalingsinstituttet eller e-pengeinstituttet om overholdelsen af § 35."
    },
    {
      "provision_ref": "41c",
      "section": "41c",
      "content": "§ 41 c. Sikrer betalingsinstituttet eller e-pengeinstituttet brugernes midler ved at placere dem i et sikkerhedsdepot, jf. § 35, stk. 6, nr. 2, skal beskrivelsen efter § 41 a, nr. 1, indeholde følgende: 1) En beskrivelse af investeringspolitikken for at sikre, at de aktiver, der vælges, er likvide og sikre og har lav risiko. 2) En beskrivelse af administrations- og afstemningsprocessen til sikring af, at betalingstjenestebrugernes midler i betalingstjenestebrugernes interesse er beskyttet mod krav fra betalingsinstituttets eller e-pengeinstituttets øvrige kreditorer, navnlig i tilfælde af insolvens. 3) En udtrykkelig erklæring fra betalingsinstituttet eller e-pengeinstituttet om overholdelsen af § 35."
    },
    {
      "provision_ref": "41d",
      "section": "41d",
      "content": "§ 41 d. Sikrer betalingsinstituttet eller e-pengeinstituttet betalingstjenestebrugernes midler ved at stille en garanti fra et forsikringsselskab eller et kreditinstitut, jf. § 35, stk. 6, nr. 3, skal beskrivelsen efter § 41 a, nr. 1, indeholde følgende: 1) En bekræftelse af, at forsikringen eller den tilsvarende garanti er fra en enhed, der ikke er en del af samme koncern som betalingsinstituttet eller e-pengeinstituttet. 2) Nærmere oplysninger om den proces, der er indført for at sikre, at forsikringen eller den tilsvarende garanti til enhver tid er tilstrækkelig til at dække de krav på tilbagebetaling, som brugerne af betalingsinstituttet eller e-pengeinstituttet måtte have mod instituttet. 3) Oplysninger om dækningens varighed og vilkårene for fornyelse. 4) En kopi af forsikringsaftalen eller den tilsvarende garanti eller et udkast hertil."
    },
    {
      "provision_ref": "41e",
      "section": "41e",
      "content": "§ 41 e. Beskrivelsen efter § 41 a, nr. 2, skal dokumentere, at forretningsgangene, de interne kontrolmekanismer og ordningerne for brugen af informations- og kommunikationsteknologi er proportionale, passende, forsvarlige og tilstrækkelige. Stk. 2. Forretningsgangene og de interne kontrolmekanismer efter § 41 a, nr. 2, skal omfatte følgende: 1) Kortlægning af de risici, som betalingsinstituttet eller e-pengeinstituttet har identificeret, herunder typen af risici og de procedurer, som betalingsinstituttet eller e-pengeinstituttet har indført eller vil indføre for at vurdere og forhindre sådanne risici. 2) De forskellige procedurer for gennemførelse af regelmæssig og permanent kontrol, herunder hyppigheden og de afsatte menneskelige ressourcer. 3) De regnskabsmæssige procedurer for, hvordan betalingsinstituttet eller e-pengeinstituttet registrerer og rapporterer sine regnskabsmæssige oplysninger. 4) Identiteten af den eller de ansvarlige personer for de interne kontrolfunktioner, herunder for regelmæssig og permanent kontrol og kontrol af overholdelsen, og et opdateret cv for den eller de pågældende personer. 5) Identiteten af enhver revisor, der ikke er revisor som defineret i artikel 2, nr. 2, i Europa-Parlamentets og Rådets direktiv om lovpligtig revision af årsregnskaber og konsoliderede regnskaber. 6) Sammensætningen af bestyrelsen og direktionen. 7) En beskrivelse af den måde, hvorpå outsourcede funktioner overvåges og kontrolleres for at undgå, at kvaliteten af betalingsinstituttets eller e-pengeinstituttets interne kontrol forringes. 8) En beskrivelse af, hvordan eventuelle agenter og filialer overvåges og kontrolleres inden for rammerne af betalingsinstituttets eller e-pengeinstituttets interne kontrol. 9) En beskrivelse af koncernforvaltningen, når betalingsinstituttet eller e-pengeinstituttet er en dattervirksomhed af en reguleret enhed i en medlemsstat."
    },
    {
      "provision_ref": "41f",
      "section": "41f",
      "content": "§ 41 f. Afviklingsplanen, jf. § 41 a, nr. 3, skal tilpasses betalingsinstituttets eller e-pengeinstituttets planlagte størrelse og forretningsmodel og skal indeholde en beskrivelse af de begrænsende foranstaltninger, som betalingsinstituttet eller e-pengeinstituttet skal træffe i tilfælde af opsigelse af instituttets betalingstjenester, og som vil sikre gennemførelsen af uafsluttede betalingstransaktioner og afslutningen af eksisterende kontrakter."
    },
    {
      "provision_ref": "41g",
      "section": "41g",
      "content": "§ 41 g. Anmoder et betalingsinstitut eller e-pengeinstitut om at deltage i et registreret betalingssystem, skal betalingsinstituttet eller e-pengeinstituttet sende Finanstilsynet dokumentation for, hvordan kravene i §§ 41 a-41 f opfyldes. Stk. 2. På baggrund af de indsendte oplysninger i stk. 1 kan Finanstilsynet efter høring af Danmarks Nationalbank afvise at lade et betalingsinstitut eller e-pengeinstitut deltage eller anmode om at deltage i et registreret betalingssystem, hvis Finanstilsynet vurderer, at deltagelsen vil medføre væsentlige risici for stabiliteten eller integriteten af systemet."
    },
    {
      "provision_ref": "176",
      "section": "176",
      "content": "§ 176. Deltagere og indirekte deltagere i et registreret betalingssystem skal være enheder som defineret i § 3, nr. 23, 24 og 39."
    },
    {
      "provision_ref": "253e",
      "section": "253e",
      "content": "§ 253 e. Medmindre højere straf er forskyldt efter den øvrige lovgivning, straffes med bøde overtrædelse af afsnit II, kapitel 2, eller artikel 18, 19 eller 21 eller manglende samarbejde i forbindelse med en undersøgelse eller et kontrolbesøg eller manglende overholdelse af et krav i henhold til artikel 45, stk. 1, i Europa-Parlamentets og Rådets forordning om europæiske grønne obligationer og valgfrie oplysninger om obligationer, der markedsføres som miljømæssigt bæredygtige, og om bæredygtighedsrelaterede obligationer."
    },
    {
      "provision_ref": "205a",
      "section": "205a",
      "content": "§ 205 a. En likvidationsenhed skal på individuelt niveau opfylde et krav om nedskrivningsegnede passiver, som er fastsat i medfør af § 198, stk. 4, med kapitalgrundlag eller følgende forpligtelser i nr. 1 og 2 eller begge dele i kombination: 1) Forpligtelser, der opfylder betingelserne i artikel 72 a og artikel 72 b, stk. 1, stk. 2, litra a, c og e-n, og stk. 3-5, i Europa-Parlamentets og Rådets forordning om tilsynsmæssige krav til kreditinstitutter. 2) Forpligtelser fra gældsinstrumenter, der har derivatkomponenter, jf. § 202, nr. 3 eller 4."
    }
  ],
  "provision_versions": [
    {
      "provision_ref": "1a",
      "section": "1a",
      "content": "§ 1 a. Kapitel 4 a, kapitel 5 bortset fra §§ 15 og 16 samt kapitel 6 og 7 finder anvendelse på: 1) Pengeinstitutter, som individuelt er udpeget som systemisk vigtigt finansielt institut (SIFI) eller indgår i en koncern, som er udpeget som systemisk vigtigt finansielt institut (SIFI), i medfør af § 308 i lov om finansiel virksomhed. 2) Filialer af udenlandske kreditinstitutter, som er del af en koncern, hvor en virksomhed i koncernen er udpeget som systemisk vigtigt finansielt institut (SIFI) i medfør af § 308 i lov om finansiel virksomhed. 3) Danske pengeinstitutter med en arbejdende kapital, der ligger over grænsen fastsat efter stk. 3, som er anført på den i stk. 4 nævnte liste. Stk. 2. Et institut nævnt i stk. 1 er alene omfattet, hvis instituttet tilbyder betalingskonti, hvorpå en erhvervsdrivende eller en forening kan indsætte midler, hæve kontanter samt udføre og modtage betalingstransaktioner, herunder kredittransaktioner, til og fra tredjemand. Stk. 3. Erhvervsministeren fastsætter grænsen for arbejdende kapital, jf. stk. 1, nr. 3. Stk. 4. Finanstilsynet offentliggør senest den 1. juli hvert år en liste med institutter med en arbejdende kapital, der ligger over grænsen fastsat efter stk. 3.",
      "valid_from": "2024-12-30",
      "valid_to": null
    },
    {
      "provision_ref": "4a:13a",
      "chapter": "4a",
      "section": "13a",
      "content": "§ 13 a. En basal erhvervskonto skal omfatte følgende tjenesteydelser, som en erhvervsdrivende eller en forening skal kunne gøre brug af i ubegrænset omfang, jf. dog stk. 2: 1) Muligheden for at åbne, anvende og lukke erhvervskontoen. 2) Muligheden for at indsætte midler bortset fra kontanter på erhvervskontoen. 3) Muligheden for at indsætte kontanter på erhvervskontoen svarende til i alt 20.000 kr. pr. måned. 4) Muligheden for at hæve kontanter fra erhvervskontoen i et land inden for Den Europæiske Union eller i et land, som Unionen har indgået aftale med på det finansielle område, ved henvendelse i instituttets forretningslokale eller i pengeautomater både inden for og uden for instituttets åbningstider. 5) Muligheden for i et land inden for Den Europæiske Union eller et land, som Unionen har indgået aftale med på det finansielle område, at foretage a) direkte debiteringer, b) betalingstransaktioner med et betalingskort, herunder onlinebetalinger, og c) kredittransaktioner, herunder stående ordrer, ved, hvis de forefindes, terminaler, henvendelse i instituttets forretningslokale og via onlinefaciliteter. Stk. 2. Et institut skal alene tilbyde tjenesteydelserne nævnt i stk. 1 til erhvervsdrivende eller foreninger, i det omfang tjenesteydelserne i forvejen udbydes til erhvervsdrivende eller foreninger, som har andre betalingskonti end en basal erhvervskonto. Stk. 3. En erhvervsdrivende eller en forening skal kunne styre og initiere betalingstransaktioner fra sin basale erhvervskonto i instituttets eventuelle forretningslokale og via onlinefaciliteter, hvis disse tjenesteydelser i forvejen udbydes til erhvervsdrivende eller foreninger, som har andre betalingskonti end en basal erhvervskonto.",
      "valid_from": "2024-12-30",
      "valid_to": null
    },
    {
      "provision_ref": "4a:13b",
      "chapter": "4a",
      "section": "13b",
      "content": "§ 13 b. Et institut skal vederlagsfrit stille følgende oplysninger til rådighed for erhvervsdrivende og foreninger om den basale erhvervskonto, som instituttet udbyder: 1) De specifikke tjenesteydelser tilknyttet den basale erhvervskonto, jf. § 13 a, stk. 1. 2) Gebyrer og vilkår for anvendelsen af den basale erhvervskonto, jf. § 13 d. 3) At køb af yderligere tjenesteydelser eller aktier, andele eller garantbeviser ikke er en forudsætning for adgangen til en basal erhvervskonto, jf. § 13 c, stk. 8.",
      "valid_from": "2024-12-30",
      "valid_to": null
    },
    {
      "provision_ref": "4a:13c",
      "chapter": "4a",
      "section": "13c",
      "content": "§ 13 c. Et institut skal tilbyde en erhvervsdrivende eller en forening en basal erhvervskonto, jf. § 2, nr. 6, i danske kroner. Stk. 2. Stk. 1 finder anvendelse på følgende: 1) Erhvervsdrivende, der har hjemsted og dermed adresse i Danmark, og hvor a) mindst ét medlem af direktionen har bopæl i Danmark, b) mindst én af de reelle ejere, der ejer mindst 25 pct. af virksomheden, har bopæl i Danmark, hvis virksomheden drives uden en direktion, eller c) mindst én af de ledelsesansvarlige har bopæl i Danmark, hvis virksomheden drives uden en direktion og virksomheden ikke har nogen reelle ejere, der ejer mindst 25 pct. af virksomheden. 2) Foreninger, som har deres vedtægtsmæssige hjemsted i Danmark, og hvor mindst én af de for foreningen tegningsberettigede har bopæl i Danmark. Stk. 3. Et institut kan afslå at åbne en basal erhvervskonto til en erhvervsdrivende eller en forening, når 1) den erhvervsdrivende eller foreningen ikke leverer de oplysninger, som instituttet stiller krav om for at gennemføre kundekendskabsproceduren efter kapitel 3 i hvidvaskloven, eller 2) instituttet i øvrigt har en viden om, en mistanke om eller en rimelig grund til at formode, at den erhvervsdrivende eller ejere heraf, foreningen eller personer, der optræder på den erhvervsdrivendes eller foreningens vegne, har udført eller vil udføre transaktioner eller aktiviteter, som har medført eller vil medføre underretningspligt efter § 26, stk. 1, i hvidvaskloven. Stk. 4. Et institut kan endvidere afslå at åbne en basal erhvervskonto til en erhvervsdrivende eller en forening i følgende tilfælde: 1) Den erhvervsdrivende eller foreningen har en betalingskonto i Danmark, som gør det muligt at anvende tjenesteydelserne anført i § 13 a, medmindre den erhvervsdrivende eller foreningen dokumenterer at have fået meddelelse om, at denne betalingskonto vil blive lukket. 2) Den erhvervsdrivende eller ejere heraf, foreningen eller personer, der optræder på den erhvervsdrivendes eller foreningens vegne, har udøvet strafbare handlinger mod instituttet, og instituttet vil derfor forhindre disse i at misbruge deres ret til at have adgang til en basal erhvervskonto. 3) Den erhvervsdrivende har ikke den fornødne tilladelse til at udøve virksomhed. 4) Den erhvervsdrivende eller ejere heraf, foreningen eller personer, der optræder på den erhvervsdrivendes eller foreningens vegne, har optrådt anstødeligt eller til gene for instituttets øvrige kunder eller ansatte. 5) Den erhvervsdrivende eller foreningen kan ikke påvise en reel interesse i at åbne en basal erhvervskonto. 6) Den erhvervsdrivende eller ejere heraf, foreningen eller ledelsen af den erhvervsdrivende eller foreningen har tidligere groft eller gentagne gange misligholdt sine forpligtelser over for instituttet. Stk. 5. Et institut skal hurtigst muligt og senest 10 arbejdsdage efter modtagelsen af en fuldstændig ansøgning om en basal erhvervskonto åbne en sådan konto eller give afslag herpå. Stk. 6. Et institut skal vederlagsfrit give den erhvervsdrivende eller foreningen en begrundelse for et afslag på en ansøgning om en basal erhvervskonto, jf. dog stk. 7. Afslaget skal gives i papirform eller på andet varigt medium. Et afslag skal indeholde nærmere oplysninger om den erhvervsdrivendes eller foreningens mulighed for at påklage afgørelsen til et klagenævn, jf. § 13 f. Stk. 7. Begrundelsen efter stk. 6, 1. pkt., kan udelades af hensyn til national sikkerhed eller offentlig orden, eller hvis det er nødvendigt for at sikre fortrolighed om underretninger i henhold til hvidvaskloven. Stk. 8. Et institut må ikke betinge indgåelse af en aftale om en basal erhvervskonto af køb af yderligere tjenesteydelser, der ikke er tilknyttet en basal erhvervskonto, eller aktier, andele eller garantbeviser i instituttet. Dette gælder dog ikke aktier, andele eller garantbeviser, som det er en betingelse at besidde for at være kunde i instituttet.",
      "valid_from": "2024-12-30",
      "valid_to": null
    },
    {
      "provision_ref": "4a:13d",
      "chapter": "4a",
      "section": "13d",
      "content": "§ 13 d. Et institut skal tilbyde de tjenesteydelser, der er nævnt i § 13 a, vederlagsfrit eller mod betaling af et rimeligt gebyr. Stk. 2. Et institut kan pålægge en erhvervsdrivende eller en forening et rimeligt gebyr i tilfælde af den erhvervsdrivendes eller foreningens manglende overholdelse af forpligtelserne i henhold til en rammeaftale for en basal erhvervskonto. Stk. 3. Ved fastlæggelsen af et rimeligt gebyr for erhvervsdrivende og foreninger, jf. stk. 1 og 2, må instituttet alene tage hensyn til instituttets omkostninger og en rimelig fortjeneste ved at tilbyde en basal erhvervskonto.",
      "valid_from": "2024-12-30",
      "valid_to": null
    },
    {
      "provision_ref": "4a:13e",
      "chapter": "4a",
      "section": "13e",
      "content": "§ 13 e. Et institut kan uanset § 75 i lov om betalinger kun opsige en rammeaftale med en erhvervsdrivende eller en forening, der giver adgang til en basal erhvervskonto, såfremt én af følgende betingelser er opfyldt: 1) Den erhvervsdrivende eller ejere heraf, foreningen eller personer, der optræder på den erhvervsdrivendes eller foreningens vegne, har anvendt den basale erhvervskonto til strafbare formål. 2) Den erhvervsdrivende, foreningen eller tredjemand har ikke foretaget transaktioner på den basale erhvervskonto i over 24 på hinanden følgende måneder. 3) Den erhvervsdrivende eller foreningen har afgivet forkerte oplysninger for at få en basal erhvervskonto i tilfælde, hvor de rigtige oplysninger ville have medført et afslag. 4) Den erhvervsdrivende eller foreningen opfylder ikke længere kravene i § 13 c, stk. 2. 5) Den erhvervsdrivende eller foreningen har efterfølgende åbnet en anden betalingskonto i Danmark, som gør det muligt at anvende tjenesteydelserne anført i § 13 a. 6) Den erhvervsdrivende eller ejere heraf, foreningen eller personer, der optræder på den erhvervsdrivendes eller foreningens vegne, har begået strafbare handlinger mod instituttet, og instituttet vil derfor forhindre vedkommende i at misbruge sin ret til at have adgang til en basal erhvervskonto. 7) Den erhvervsdrivende eller ejere heraf, foreningen eller personer, der optræder på den erhvervsdrivendes eller foreningens vegne, har optrådt anstødeligt eller til gene for instituttets øvrige kunder eller ansatte. 8) Den erhvervsdrivende eller foreningen har i øvrigt groft eller gentagne gange misligholdt sine forpligtelser i henhold til rammeaftalen over for instituttet. 9) Instituttet har underrettet Hvidvasksekretariatet om transaktioner eller aktiviteter, der involverer den erhvervsdrivende eller ejere heraf, foreningen eller personer, der optræder på den erhvervsdrivendes eller foreningens vegne, efter § 26, stk. 1, i hvidvaskloven. 10) Der er forekommet grov eller gentagen sammenblanding af den erhvervsdrivendes eller foreningens midler og midler, der hidrører fra ejere af virksomheden eller personer, der optræder på den erhvervsdrivendes eller foreningens vegne. 11) Instituttet har pligt til at afbryde eller afvikle forretningsforbindelsen efter § 14, stk. 5, 1. pkt., eller § 15 i hvidvaskloven. Stk. 2. Et institut, der opsiger en rammeaftale efter stk. 1, skal vederlagsfrit meddele den erhvervsdrivende eller foreningen begrundelsen for opsigelsen i papirform eller på andet varigt medium med mindst 2 måneders varsel, jf. dog stk. 4. Et institut kan opsige en rammeaftale om en basal erhvervskonto begrundet i en af betingelserne anført i stk. 1, nr. 7, 8 eller 10, med øjeblikkelig virkning, hvis det forhold, der har givet anledning til opsigelsen, fortsættes eller gentages i opsigelsesperioden, jf. 1. pkt. En opsigelse begrundet i en af betingelserne anført i stk. 1, nr. 1, 3, 6, 9 eller 11, har øjeblikkelig virkning. Stk. 3. En opsigelse skal indeholde nærmere oplysninger om den erhvervsdrivendes eller foreningens mulighed for at påklage afgørelsen til et klagenævn, jf. § 13 f. Stk. 4. Begrundelsen, jf. stk. 2, 1. pkt., kan udelades af hensyn til national sikkerhed eller offentlig orden, eller hvis det er nødvendigt for at sikre fortrolighed om underretninger i henhold til hvidvaskloven.",
      "valid_from": "2024-12-30",
      "valid_to": null
    },
    {
      "provision_ref": "4a:13f",
      "chapter": "4a",
      "section": "13f",
      "content": "§ 13 f. Et institut skal etablere en klageordning og være tilsluttet et uafhængigt, landsdækkende klagenævn, som branchen skal oprette.",
      "valid_from": "2024-12-30",
      "valid_to": null
    },
    {
      "provision_ref": "267h",
      "section": "267h",
      "content": "§ 267 h. En likvidationsenhed skal på individuelt niveau opfylde et krav om nedskrivningsegnede passiver, som er fastsat i medfør af § 266, stk. 4, med kapitalgrundlag eller følgende forpligtelser i nr. 1 og 2 eller begge dele i kombination: 1) Forpligtelser, der opfylder betingelserne i artikel 72 a og artikel 72 b, stk. 1, stk. 2, litra a, c og e-n, og stk. 3-5, i Europa-Parlamentets og Rådets forordning om tilsynsmæssige krav til kreditinstitutter. 2) Forpligtelser fra gældsinstrumenter, der har derivatkomponenter, jf. § 267 a, stk. 1, nr. 3 eller 4.",
      "valid_from": "2024-12-30",
      "valid_to": null
    },
    {
      "provision_ref": "267i",
      "section": "267i",
      "content": "§ 267 i. Erhvervsministeren fastsætter nærmere regler om kravet om nedskrivningsegnede passiver. Erhvervsministeren kan også fastsætte regler, der fraviger §§ 267 c-267 e.",
      "valid_from": "2024-12-30",
      "valid_to": null
    },
    {
      "provision_ref": "10b:46f",
      "chapter": "10b",
      "section": "46f",
      "content": "§ 46 f. Finanstilsynet påser, at virksomheder omfattet af § 1, stk. 6, overholder forordninger indeholdende regler om finansielle sanktioner mod lande, personer, grupper, juridiske enheder eller organer, med den kompetence, som Finanstilsynet er tillagt i medfør af § 47, stk. 1 og 2. Stk. 2. § 49, stk. 1-5, og §§ 51 og 55 finder tilsvarende anvendelse på skadesforsikringsselskabers overholdelse af forordninger indeholdende regler om finansielle sanktioner mod lande, personer, grupper, juridiske enheder eller organer.",
      "valid_from": "2024-12-30",
      "valid_to": null
    },
    {
      "provision_ref": "35",
      "section": "35",
      "content": "§ 35. E-pengeinstitutter skal sikre midler, der er modtaget som vederlag for de elektroniske penge, der er blevet udstedt, i overensstemmelse med stk. 6. Sikring af midlerne skal senest ske 5 arbejdsdage efter udstedelsen af elektroniske penge, hvis de er modtaget ved brug af et betalingsinstrument. Stk. 2. E-pengeinstitutter, der udbyder betalingstjenester omfattet af bilag 1, nr. 1-6, jf. § 18, stk. 1, nr. 2, skal sikre midler modtaget fra brugerne af betalingstjenesterne eller modtaget gennem en anden udbyder af betalingstjenester som led i gennemførelsen af en betalingstransaktion i overensstemmelse med stk. 6. Stk. 3. Betalingsinstitutter, der udbyder betalingstjenester omfattet af bilag 1, nr. 1-6, skal sikre midler modtaget fra brugerne af betalingstjenesterne eller modtaget gennem en anden udbyder af betalingstjenester som led i gennemførelsen af en betalingstransaktion i overensstemmelse med stk. 6. Stk. 4. Modtager betalingsinstituttet eller e-pengeinstituttet færre midler fra brugerne af betalingstjenester eller gennem en anden udbyder af betalingstjenester end det beløb, der som led i gennemførelsen af betalingstransaktioner skal sendes videre til betalingsmodtageren, jf. stk. 2 og 3, skal betalingsinstituttet eller e-pengeinstituttet sikre, at indeståendet på sikringskontoen eller i sikkerhedsdepotet fra tidspunktet for indsættelsen af midlerne på sikringskontoen eller placeringen af midlerne i sikkerhedsdepotet, jf. stk. 6, nr. 1 og 2, svarer til det beløb, der som led i gennemførelsen af betalingstransaktioner skal sendes videre til betalingsmodtageren. Stk. 5. Midlerne, der indestår på en sikringskonto eller er placeret i et sikkerhedsdepot, jf. stk. 6, nr. 1 og 2, skal til enhver tid svare til det beløb, der som led i gennemførelsen af betalingstransaktioner skal sendes videre til betalingsmodtageren. Stk. 6. Sikring af midler i henhold til stk. 1-5 skal ske på én af følgende måder: 1) Midlerne indsættes på en særskilt konto, der betegnes sikringskonto, i et kreditinstitut eller en centralbank, hvis centralbanken tillader dette, senest ved afslutningen af den arbejdsdag, der følger den dag, hvor midlerne er modtaget. 2) Midlerne investeres i sikre, likvide aktiver med lav risiko og placeres i et særskilt værdipapirdepot, som betegnes sikkerhedsdepot, i et kreditinstitut senest ved afslutningen af den arbejdsdag, der følger efter den dag, hvor midlerne er modtaget. 3) Midlerne dækkes af en garanti fra et forsikringsselskab eller et kreditinstitut, der ikke tilhører samme koncern som instituttet. Garantien skal til enhver tid mindst svare til det beløb, som ellers skulle være indsat på en sikringskonto eller placeret i et sikkerhedsdepot. Stk. 7. Midler, der indsættes på en sikringskonto eller investeres i værdipapirer, der placeres i et sikkerhedsdepot, kan ikke gøres til genstand for retsforfølgning fra instituttets øvrige kreditorer. Stk. 8. Betalingsinstitutter og e-pengeinstitutter, der er forpligtet til at sikre midler, jf. stk. 1-3, hvor en del af midlerne skal anvendes til fremtidige betalingstransaktioner, og hvor den resterende del skal anvendes til ikkebetalingsrelaterede tjenester, skal alene sikre den del af midlerne, som skal anvendes til fremtidige betalingstransaktioner. Stk. 9. Finanstilsynet kan fastsætte nærmere regler om sikring af midler i henhold til stk. 1-8.",
      "valid_from": "2024-12-30",
      "valid_to": null
    },
    {
      "provision_ref": "41a",
      "section": "41a",
      "content": "§ 41 a. Et betalingsinstitut eller e-pengeinstitut, der deltager i eller anmoder om at deltage i registrerede betalingssystemer, jf. § 64, skal have følgende: 1) En beskrivelse af de foranstaltninger, der er truffet for at beskytte de midler, der tilhører betalingstjenestebrugerne, jf. § 10, stk. 1, nr. 9, og §§ 41 b-41 d. 2) En beskrivelse af forretningsgange og interne kontrolmekanismer for de aktiviteter, som betalingsinstituttet eller e-pengeinstituttet har til hensigt at levere, herunder administrative, risikostyringsmæssige og regnskabsmæssige procedurer, samt en beskrivelse af ordninger for brug af betalingsinstituttets og e-pengeinstituttets informations- og kommunikationsteknologitjenester, der relaterer sig til artikel 6 og 7 i Europa-Parlamentets og Rådets forordning om digital modstandsdygtighed i den finansielle sektor, jf. § 41 e. 3) En afviklingsplan i tilfælde af konkurs, jf. § 41 f.",
      "valid_from": "2024-12-30",
      "valid_to": null
    },
    {
      "provision_ref": "41b",
      "section": "41b",
      "content": "§ 41 b. Sikrer betalingsinstituttet eller e-pengeinstituttet brugernes midler ved at indsætte dem på en sikringskonto, jf. § 35, stk. 6, nr. 1, skal beskrivelsen efter § 41 a, nr. 1, indeholde følgende: 1) Antallet af personer, der har adgang til sikringskontoen, og deres funktioner. 2) En beskrivelse af administrations- og afstemningsprocessen til sikring af, at betalingstjenestebrugernes midler i betalingstjenestebrugernes interesse er beskyttet mod krav fra betalingsinstituttets eller e-pengeinstituttets øvrige kreditorer, navnlig i tilfælde af insolvens. 3) En kopi af udkastet til kontrakt med kreditinstituttet. 4) En udtrykkelig erklæring fra betalingsinstituttet eller e-pengeinstituttet om overholdelsen af § 35.",
      "valid_from": "2024-12-30",
      "valid_to": null
    },
    {
      "provision_ref": "41c",
      "section": "41c",
      "content": "§ 41 c. Sikrer betalingsinstituttet eller e-pengeinstituttet brugernes midler ved at placere dem i et sikkerhedsdepot, jf. § 35, stk. 6, nr. 2, skal beskrivelsen efter § 41 a, nr. 1, indeholde følgende: 1) En beskrivelse af investeringspolitikken for at sikre, at de aktiver, der vælges, er likvide og sikre og har lav risiko. 2) En beskrivelse af administrations- og afstemningsprocessen til sikring af, at betalingstjenestebrugernes midler i betalingstjenestebrugernes interesse er beskyttet mod krav fra betalingsinstituttets eller e-pengeinstituttets øvrige kreditorer, navnlig i tilfælde af insolvens. 3) En udtrykkelig erklæring fra betalingsinstituttet eller e-pengeinstituttet om overholdelsen af § 35.",
      "valid_from": "2024-12-30",
      "valid_to": null
    },
    {
      "provision_ref": "41d",
      "section": "41d",
      "content": "§ 41 d. Sikrer betalingsinstituttet eller e-pengeinstituttet betalingstjenestebrugernes midler ved at stille en garanti fra et forsikringsselskab eller et kreditinstitut, jf. § 35, stk. 6, nr. 3, skal beskrivelsen efter § 41 a, nr. 1, indeholde følgende: 1) En bekræftelse af, at forsikringen eller den tilsvarende garanti er fra en enhed, der ikke er en del af samme koncern som betalingsinstituttet eller e-pengeinstituttet. 2) Nærmere oplysninger om den proces, der er indført for at sikre, at forsikringen eller den tilsvarende garanti til enhver tid er tilstrækkelig til at dække de krav på tilbagebetaling, som brugerne af betalingsinstituttet eller e-pengeinstituttet måtte have mod instituttet. 3) Oplysninger om dækningens varighed og vilkårene for fornyelse. 4) En kopi af forsikringsaftalen eller den tilsvarende garanti eller et udkast hertil.",
      "valid_from": "2024-12-30",
      "valid_to": null
    },
    {
      "provision_ref": "41e",
      "section": "41e",
      "content": "§ 41 e. Beskrivelsen efter § 41 a, nr. 2, skal dokumentere, at forretningsgangene, de interne kontrolmekanismer og ordningerne for brugen af informations- og kommunikationsteknologi er proportionale, passende, forsvarlige og tilstrækkelige. Stk. 2. Forretningsgangene og de interne kontrolmekanismer efter § 41 a, nr. 2, skal omfatte følgende: 1) Kortlægning af de risici, som betalingsinstituttet eller e-pengeinstituttet har identificeret, herunder typen af risici og de procedurer, som betalingsinstituttet eller e-pengeinstituttet har indført eller vil indføre for at vurdere og forhindre sådanne risici. 2) De forskellige procedurer for gennemførelse af regelmæssig og permanent kontrol, herunder hyppigheden og de afsatte menneskelige ressourcer. 3) De regnskabsmæssige procedurer for, hvordan betalingsinstituttet eller e-pengeinstituttet registrerer og rapporterer sine regnskabsmæssige oplysninger. 4) Identiteten af den eller de ansvarlige personer for de interne kontrolfunktioner, herunder for regelmæssig og permanent kontrol og kontrol af overholdelsen, og et opdateret cv for den eller de pågældende personer. 5) Identiteten af enhver revisor, der ikke er revisor som defineret i artikel 2, nr. 2, i Europa-Parlamentets og Rådets direktiv om lovpligtig revision af årsregnskaber og konsoliderede regnskaber. 6) Sammensætningen af bestyrelsen og direktionen. 7) En beskrivelse af den måde, hvorpå outsourcede funktioner overvåges og kontrolleres for at undgå, at kvaliteten af betalingsinstituttets eller e-pengeinstituttets interne kontrol forringes. 8) En beskrivelse af, hvordan eventuelle agenter og filialer overvåges og kontrolleres inden for rammerne af betalingsinstituttets eller e-pengeinstituttets interne kontrol. 9) En beskrivelse af koncernforvaltningen, når betalingsinstituttet eller e-pengeinstituttet er en dattervirksomhed af en reguleret enhed i en medlemsstat.",
      "valid_from": "2024-12-30",
      "valid_to": null
    },
    {
      "provision_ref": "41f",
      "section": "41f",
      "content": "§ 41 f. Afviklingsplanen, jf. § 41 a, nr. 3, skal tilpasses betalingsinstituttets eller e-pengeinstituttets planlagte størrelse og forretningsmodel og skal indeholde en beskrivelse af de begrænsende foranstaltninger, som betalingsinstituttet eller e-pengeinstituttet skal træffe i tilfælde af opsigelse af instituttets betalingstjenester, og som vil sikre gennemførelsen af uafsluttede betalingstransaktioner og afslutningen af eksisterende kontrakter.",
      "valid_from": "2024-12-30",
      "valid_to": null
    },
    {
      "provision_ref": "41g",
      "section": "41g",
      "content": "§ 41 g. Anmoder et betalingsinstitut eller e-pengeinstitut om at deltage i et registreret betalingssystem, skal betalingsinstituttet eller e-pengeinstituttet sende Finanstilsynet dokumentation for, hvordan kravene i §§ 41 a-41 f opfyldes. Stk. 2. På baggrund af de indsendte oplysninger i stk. 1 kan Finanstilsynet efter høring af Danmarks Nationalbank afvise at lade et betalingsinstitut eller e-pengeinstitut deltage eller anmode om at deltage i et registreret betalingssystem, hvis Finanstilsynet vurderer, at deltagelsen vil medføre væsentlige risici for stabiliteten eller integriteten af systemet.",
      "valid_from": "2024-12-30",
      "valid_to": null
    },
    {
      "provision_ref": "176",
      "section": "176",
      "content": "§ 176. Deltagere og indirekte deltagere i et registreret betalingssystem skal være enheder som defineret i § 3, nr. 23, 24 og 39.",
      "valid_from": "2024-12-30",
      "valid_to": null
    },
    {
      "provision_ref": "253e",
      "section": "253e",
      "content": "§ 253 e. Medmindre højere straf er forskyldt efter den øvrige lovgivning, straffes med bøde overtrædelse af afsnit II, kapitel 2, eller artikel 18, 19 eller 21 eller manglende samarbejde i forbindelse med en undersøgelse eller et kontrolbesøg eller manglende overholdelse af et krav i henhold til artikel 45, stk. 1, i Europa-Parlamentets og Rådets forordning om europæiske grønne obligationer og valgfrie oplysninger om obligationer, der markedsføres som miljømæssigt bæredygtige, og om bæredygtighedsrelaterede obligationer.",
      "valid_from": "2024-12-30",
      "valid_to": null
    },
    {
      "provision_ref": "205a",
      "section": "205a",
      "content": "§ 205 a. En likvidationsenhed skal på individuelt niveau opfylde et krav om nedskrivningsegnede passiver, som er fastsat i medfør af § 198, stk. 4, med kapitalgrundlag eller følgende forpligtelser i nr. 1 og 2 eller begge dele i kombination: 1) Forpligtelser, der opfylder betingelserne i artikel 72 a og artikel 72 b, stk. 1, stk. 2, litra a, c og e-n, og stk. 3-5, i Europa-Parlamentets og Rådets forordning om tilsynsmæssige krav til kreditinstitutter. 2) Forpligtelser fra gældsinstrumenter, der har derivatkomponenter, jf. § 202, nr. 3 eller 4.",
      "valid_from": "2024-12-30",
      "valid_to": null
    }
  ],
  "definitions": []
}
