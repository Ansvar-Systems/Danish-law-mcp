{
  "id": "2025:729",
  "type": "statute",
  "title": "Lov om ændring af værgemålsloven og lov om social service (Ny attestordning for varetagelse af personlige anliggender m.v.)",
  "short_name": "LOV Æ#LOKDOK02",
  "status": "in_force",
  "issued_date": "2025-06-20",
  "url": "https://www.retsinformation.dk/eli/lta/2025/729/xml",
  "description": "Retsinformation source. DocumentId=AA014809; AccessionNumber=A20250072930; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "33a",
      "section": "33a",
      "content": "§ 33 a. Familieretshuset kan uden værgebeskikkelse udstede en attest til en nær pårørende til en person, der har behov for sådan hjælp, der giver den nære pårørende adgang til at varetage den pågældendes personlige anliggender og løbende økonomiske dispositioner til underhold, der betales til en offentlig myndighed eller private kreditorer, der opkræver bolig- eller forsyningsudgifter. Attesten udstedes på baggrund af en erklæring fra den nære pårørende om, at denne vil påtage sig opgaven. Stk. 2. Erklæringen skal vedlægges en straffeattest for den nære pårørende og et samtykke fra den person, der har behov for bistand til at varetage sine anliggender, eller en lægeerklæring, hvoraf det fremgår, at den pågældende af helbredsmæssige grunde har behov for bistand til at varetage sine anliggender. Stk. 3. Den nære pårørende skal underskrive en erklæring på tro og love om, at der ikke er modstand blandt eventuelle øvrige nære pårørende mod, at vedkommende påtager sig denne opgave, og om, at dette vurderes at være i overensstemmelse med ønskerne fra den, der har behov for bistand, og, hvis erklæringen er indgivet på baggrund af et samtykke fra den pågældende, at vedkommende har evnen og den fornødne dømmekraft til at forstå sin situation og til at træffe beslutningen. Stk. 4. En attest efter stk. 1 kan ikke udstedes, hvis der for den person, der har behov for bistand, er sat en fremtidsfuldmagt i kraft eller etableret et værgemål, der omfatter de samme forhold som attesten. Stk. 5. En attest efter stk. 1 tilbagekaldes, hvis der for den person, der har behov for bistand, sættes en fremtidsfuldmagt i kraft eller etableres et værgemål, der omfatter de samme forhold som attesten. Stk. 6. §§ 31 og 31 a finder tilsvarende anvendelse for nære pårørende med attest efter stk. 1."
    },
    {
      "provision_ref": "33b",
      "section": "33b",
      "content": "§ 33 b. Familieretshuset fører tilsyn med nære pårørende med attest efter § 33 a. Stk. 2. Bliver Familieretshuset gennem henvendelse eller på anden måde opmærksom på forhold, som må antages at stride imod interesserne hos den, attesten angår, kan Familieretshuset tilbagekalde attesten. Stk. 3. Den nære pårørende med attest skal efter anmodning give de oplysninger, der er nødvendige for tilsynet. Stk. 4. Familieretshuset kan i øvrigt indhente oplysninger, i det omfang det er nødvendigt for at varetage tilsynet."
    }
  ],
  "provision_versions": [
    {
      "provision_ref": "33a",
      "section": "33a",
      "content": "§ 33 a. Familieretshuset kan uden værgebeskikkelse udstede en attest til en nær pårørende til en person, der har behov for sådan hjælp, der giver den nære pårørende adgang til at varetage den pågældendes personlige anliggender og løbende økonomiske dispositioner til underhold, der betales til en offentlig myndighed eller private kreditorer, der opkræver bolig- eller forsyningsudgifter. Attesten udstedes på baggrund af en erklæring fra den nære pårørende om, at denne vil påtage sig opgaven. Stk. 2. Erklæringen skal vedlægges en straffeattest for den nære pårørende og et samtykke fra den person, der har behov for bistand til at varetage sine anliggender, eller en lægeerklæring, hvoraf det fremgår, at den pågældende af helbredsmæssige grunde har behov for bistand til at varetage sine anliggender. Stk. 3. Den nære pårørende skal underskrive en erklæring på tro og love om, at der ikke er modstand blandt eventuelle øvrige nære pårørende mod, at vedkommende påtager sig denne opgave, og om, at dette vurderes at være i overensstemmelse med ønskerne fra den, der har behov for bistand, og, hvis erklæringen er indgivet på baggrund af et samtykke fra den pågældende, at vedkommende har evnen og den fornødne dømmekraft til at forstå sin situation og til at træffe beslutningen. Stk. 4. En attest efter stk. 1 kan ikke udstedes, hvis der for den person, der har behov for bistand, er sat en fremtidsfuldmagt i kraft eller etableret et værgemål, der omfatter de samme forhold som attesten. Stk. 5. En attest efter stk. 1 tilbagekaldes, hvis der for den person, der har behov for bistand, sættes en fremtidsfuldmagt i kraft eller etableres et værgemål, der omfatter de samme forhold som attesten. Stk. 6. §§ 31 og 31 a finder tilsvarende anvendelse for nære pårørende med attest efter stk. 1.",
      "valid_from": "2025-06-20",
      "valid_to": null
    },
    {
      "provision_ref": "33b",
      "section": "33b",
      "content": "§ 33 b. Familieretshuset fører tilsyn med nære pårørende med attest efter § 33 a. Stk. 2. Bliver Familieretshuset gennem henvendelse eller på anden måde opmærksom på forhold, som må antages at stride imod interesserne hos den, attesten angår, kan Familieretshuset tilbagekalde attesten. Stk. 3. Den nære pårørende med attest skal efter anmodning give de oplysninger, der er nødvendige for tilsynet. Stk. 4. Familieretshuset kan i øvrigt indhente oplysninger, i det omfang det er nødvendigt for at varetage tilsynet.",
      "valid_from": "2025-06-20",
      "valid_to": null
    }
  ],
  "definitions": []
}
