{
  "id": "2010:324",
  "type": "statute",
  "title": "Bekendtgørelse om banderolering, administrative regler for virksomheder og varetransport inden for EU efter lov om afgift af spiritus m.m.",
  "short_name": "BEK H#LOKDOK04",
  "status": "in_force",
  "issued_date": "2010-03-29",
  "url": "https://www.retsinformation.dk/eli/lta/2010/324/xml",
  "description": "Retsinformation source. DocumentId=AN010366; AccessionNumber=B20100032405; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Spiritus, der udleveres i flasker m.v. til forbrug her i landet, skal inden udleveringen fra en autoriseret oplagshaver, forsynes med en banderole. Stk. 2. Spiritus i flasker m.v., der tilføres en midlertidigt registreret varemodtager, skal senest ved modtagelsen her i landet forsynes med en banderole. Stk. 3. De i loven omhandlede repræsentanter skal sørge for banderolering af varer, for hvilke de indestår for afgiftens betaling. Stk. 4. SKAT fastsætter de nærmere bestemmelser for banderolering, herunder for banderolernes udformning."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Bestemmelserne i § 1, stk. 1 og 2, finder ikke anvendelse på spiritus, der er afgiftsfritaget efter lovens § 15, stk. 1 og 4."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Betaling for banderoler til spiritus udgør følgende beløb ekskl. moms: 1) Oblatbanderoler: 48 kr. 49 øre pr. 1.000 stk. banderoler. 2) Aflange banderoler: 79 kr. 11 øre pr. 1.000 stk. banderoler. 3) Aflange, blanke banderoler: 7 kr. 91 øre pr. 100 stk. banderoler."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Lovens §§ 7-8, § 9a, §§ 18-20, §§ 25-30 og §§ 33a-34 finder anvendelse for følgende varer, angivet under position i EU’s Kombinerede Nomenklatur (KN), selvom varerne ikke er afgiftspligtige her til landet efter lovens § 1: KN-kode 2207.20.00: 127 Ethanol (ethylalkohol) og anden spiritus, denatureret, uanset alkoholind­hold­et. 221 SchultzColumns: 127 221; 0 0 0 left 348"
    },
    {
      "provision_ref": "2:5",
      "chapter": "2",
      "section": "5",
      "content": "§ 5. En operatørtype dækker betegnelserne: 1) autoriseret oplagshaver, eller 2) registreret vareafsender. Stk. 2. Et punktafgiftsnummer kan kun være knyttet til én operatørtype. En operatørtype kan ikke ændres, uden at punkt­af­gifts­num­me­ret samtidig ændres."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. SKAT udsteder registreringsbevis for autorisation som oplagshaver og for registrering som vareafsender."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Det er en betingelse for at opnå autorisation som oplagshaver her i landet, at SKAT forinden har godkendt lokalerne, som virksomheden vil benytte til fremstilling, behandling, aftapning, opbevaring, udlevering m.v. af afgiftspligtige, ubeskattede varer. Ved ansøgning om autorisation som oplagshaver skal virksomheden vedlægge plantegning over virksomhedens produktions- og opbevaringsanlæg. Stk. 2. SKATs godkendelse af lokalerne er betinget af, at lokalerne har en sådan størrelse og indretning, at der kan hold­es en rimelig orden, og at beskattede og ubeskattede, afgiftspligtige varer bliver holdt adskilt fra hinanden. I lokalerne må der kun opbevares afgiftspligtige varer, redskaber og råvarer til behandling af varerne samt brandsluknings- og sikkerhedsudstyr. Stk. 3. Lokalerne må ikke benyttes til beboelse eller køkken og lignende, ligesom der ikke må være gennemgang til andre virksomheder. Adgangen til lokalet skal være uhindret og må ikke ske gennem private beboelsesrum eller en anden virksomhed. SKAT kan dispensere fra reglen efter 1. pkt., når den anden virksomhed er en speditør, lagerhotel eller lignende, der udlejer lokaler til opbevaring af varer. Stk. 4. SKAT kan først godkende virksomhedens anlæg m.v., når de pågældende anlæg m.v. er blevet godkendt af de kompetente myndigheder efter brandlovgivningen og miljølovgivningen. Stk. 5. Hvis en autoriseret oplagshaver vil foretage æn­dring­er i tidligere godkendte lokaler, skal ændringerne forinden anmeldes til og godkendes af SKAT."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. SKAT kan fastsætte nærmere betingelser, hvorefter registrering som midlertidigt registreret varemodtager her i land­et alene skal gælde for: 1) en nærmere bestemt mængde varer, eventuelt en enkelt varetransport, 2) en enkelt leverandør, eller 3) en nærmere bestemt periode. Stk. 2. Hvis kravene til udøvelse af aktivitet som midlertidigt registreret varemodtager her i landet efter lovens § 7, stk. 4, 2. pkt., og § 8, stk. 1, nr. 1-3, er opfyldt, og varerne afsendes fra et andet EU-land, anses varetransporten for at ske under afgiftssuspensionsordningen. Stk. 3. SKAT foretager registreringen af midlertidigt registreret varemodtager i SKATs elektroniske register over virksomheder. Der udstedes ikke registreringsbevis."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Udøvelse af aktivitet som registreret vareafsender her i landet skal ske under overholdelse af følgende rammer og betingelser: 1) transport af varer må kun angå varer, der er indført fra tredjeland uden for EU, 2) transport af varer må kun ske efter varernes overgang til fri omsætning i EU’s toldområde, 3) transport af varer skal ske i umiddelbar tilknytning til proceduren for indførsel af varer fra tredjeland, 4) transport af varer til virksomheder, der er autoriseret eller registreret i andre EU-lande, sker under afgiftssuspensionsordningen, 5) der skal inden en varetransport stilles sikkerhed for betaling af afgifter af varer efter § 13, stk. 2, 6) der skal anvendes de administrative procedurer, der er fastsat for varetransport inden for EU, jf. lovens § 20, stk. 4-5, 7) der kan ikke foretages oplægning af varer, 8) der kan foretages omladning af varer, f.eks. fra én transportform til en anden, og 9) der skal til SKAT angives svind, der er sket undervejs i en varetransport, og som ikke er en følge af varens art."
    },
    {
      "provision_ref": "2:10",
      "chapter": "2",
      "section": "10",
      "content": "§ 10. En fiskal repræsentant efter lovens § 8, stk. 5 eller 6, skal være en person, der er bosiddende her i landet, eller en virksomhed, der har forretningssted her i landet."
    },
    {
      "provision_ref": "2:11",
      "chapter": "2",
      "section": "11",
      "content": "§ 11. SKAT kan til de kompetente myndigheder i andre EU-lande udlevere oplysninger om autorisations- eller registreringsnummer, navn og adresse m.v. for virksomheder, der er autoriseret eller registreret her i landet."
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Autorisation som oplagshaver her i landet hos SKAT er betinget af, at der stilles sikkerhed for betaling af afgifter af varer. Mindstebeløbet for sikkerhedsstillelse udgør 200.000 kr. Sikkerhed skal stilles på de i § 13 anførte måder. Stk. 2. En her i landet registreret vareafsender, der afsender varer til andre EU-lande under afgiftssuspensionsordningen, skal stille fuld sikkerhed for vareafsendelsen, enten i form af en stående sikkerhedsstillelse for en flerhed af påtænkte vareafsendelser, eller i form af en enkeltstående sikkerhedsstillelse for en enkeltstående vareafsendelse. Sikkerhed skal stilles på de i § 13 anførte måder. Stk. 3. Der skal stilles fuld sikkerhed for betaling af afgifter af varer efter lovens § 8, stk. 4, nr. 2, eller stk. 6, nr. 2. Ved løbende leverancer af varer kan sikkerheden stilles som en fast sikkerhed, hvis størrelse fastsættes på grundlag af vareleverancer for de seneste 12 måneder eller de forventede nærmest følgende 12 måneder. Sikkerhed skal stilles på de i § 13 anførte måder."
    },
    {
      "provision_ref": "2:13",
      "chapter": "2",
      "section": "13",
      "content": "§ 13. Sikkerhed kan stilles kontant i form af selvskyldnerkaution fra forsikringsselskaber eller pengeinstitutter, indlånsbøger med pengeinstitutter eller børsnoterede obligatio­ner, som er ihændehaverpapirer. Selvskyldnerkautionsbeviser skal være affattet i overensstemmelse med de af SKAT fastlagte retningslinjer. Sikkerheden skal være SKAT i hænde, før transport af varer under afgiftssuspensionsordningen inden for EU påbegyndes."
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Såfremt en uregelmæssighed ved transport af varer under afgiftssuspensionsordningen inden for EU oprindeligt er opstået eller konstateret her i landet efter lovens § 33b, stk. 1-2, underretter SKAT de kompetente myndigheder i EU-landet, hvorfra varerne er afsendt. Stk. 2. Såfremt det efterfølgende bliver dokumenteret, at en uregelmæssighed ved transport af varer under afgiftssuspensionsordningen inden for EU oprindeligt er opstået her i landet, eller hvor det bliver dokumenteret, at varetransporten er afsluttet efter lovens § 33b, stk. 3-4, underretter SKAT de kompetente myndigheder i EU-landet, hvor afgiften af varerne er blevet betalt."
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Den, der forsætligt eller groft uagtsomt afgiver urigtige oplysninger eller fortier oplysninger til brug for afgiftskontrollen, straffes med bøde, medmindre højere straf er forskyldt efter lovens § 31, stk. 3. Bestemmelserne i lovens § 32 finder tilsvarende anvendelse. Stk. 2. Forsætlige eller groft uagtsomme overtrædelser af § 1, stk. 1, 2 og 3, § 4, § 7, stk. 4, § 8, stk. 1, §§ 9, 10 eller 12, eller § 13, 2.-3. pkt., straffes med bøde. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Bekendtgørelsen træder i kraft den 1. april 2010. Stk. 2. Samtidig ophæves bekendtgørelse nr. 988 af 18. oktober 2005 om sikkerhedsstillelse, banderolering, lister over EU-handel og registreringsoplysninger efter lov om afgift af spiritus m.m."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Spiritus, der udleveres i flasker m.v. til forbrug her i landet, skal inden udleveringen fra en autoriseret oplagshaver, forsynes med en banderole. Stk. 2. Spiritus i flasker m.v., der tilføres en midlertidigt registreret varemodtager, skal senest ved modtagelsen her i landet forsynes med en banderole. Stk. 3. De i loven omhandlede repræsentanter skal sørge for banderolering af varer, for hvilke de indestår for afgiftens betaling. Stk. 4. SKAT fastsætter de nærmere bestemmelser for banderolering, herunder for banderolernes udformning.",
      "valid_from": "2010-03-29",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Bestemmelserne i § 1, stk. 1 og 2, finder ikke anvendelse på spiritus, der er afgiftsfritaget efter lovens § 15, stk. 1 og 4.",
      "valid_from": "2010-03-29",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Betaling for banderoler til spiritus udgør følgende beløb ekskl. moms: 1) Oblatbanderoler: 48 kr. 49 øre pr. 1.000 stk. banderoler. 2) Aflange banderoler: 79 kr. 11 øre pr. 1.000 stk. banderoler. 3) Aflange, blanke banderoler: 7 kr. 91 øre pr. 100 stk. banderoler.",
      "valid_from": "2010-03-29",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Lovens §§ 7-8, § 9a, §§ 18-20, §§ 25-30 og §§ 33a-34 finder anvendelse for følgende varer, angivet under position i EU’s Kombinerede Nomenklatur (KN), selvom varerne ikke er afgiftspligtige her til landet efter lovens § 1: KN-kode 2207.20.00: 127 Ethanol (ethylalkohol) og anden spiritus, denatureret, uanset alkoholind­hold­et. 221 SchultzColumns: 127 221; 0 0 0 left 348",
      "valid_from": "2010-03-29",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. En operatørtype dækker betegnelserne: 1) autoriseret oplagshaver, eller 2) registreret vareafsender. Stk. 2. Et punktafgiftsnummer kan kun være knyttet til én operatørtype. En operatørtype kan ikke ændres, uden at punkt­af­gifts­num­me­ret samtidig ændres.",
      "valid_from": "2010-03-29",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. SKAT udsteder registreringsbevis for autorisation som oplagshaver og for registrering som vareafsender.",
      "valid_from": "2010-03-29",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Det er en betingelse for at opnå autorisation som oplagshaver her i landet, at SKAT forinden har godkendt lokalerne, som virksomheden vil benytte til fremstilling, behandling, aftapning, opbevaring, udlevering m.v. af afgiftspligtige, ubeskattede varer. Ved ansøgning om autorisation som oplagshaver skal virksomheden vedlægge plantegning over virksomhedens produktions- og opbevaringsanlæg. Stk. 2. SKATs godkendelse af lokalerne er betinget af, at lokalerne har en sådan størrelse og indretning, at der kan hold­es en rimelig orden, og at beskattede og ubeskattede, afgiftspligtige varer bliver holdt adskilt fra hinanden. I lokalerne må der kun opbevares afgiftspligtige varer, redskaber og råvarer til behandling af varerne samt brandsluknings- og sikkerhedsudstyr. Stk. 3. Lokalerne må ikke benyttes til beboelse eller køkken og lignende, ligesom der ikke må være gennemgang til andre virksomheder. Adgangen til lokalet skal være uhindret og må ikke ske gennem private beboelsesrum eller en anden virksomhed. SKAT kan dispensere fra reglen efter 1. pkt., når den anden virksomhed er en speditør, lagerhotel eller lignende, der udlejer lokaler til opbevaring af varer. Stk. 4. SKAT kan først godkende virksomhedens anlæg m.v., når de pågældende anlæg m.v. er blevet godkendt af de kompetente myndigheder efter brandlovgivningen og miljølovgivningen. Stk. 5. Hvis en autoriseret oplagshaver vil foretage æn­dring­er i tidligere godkendte lokaler, skal ændringerne forinden anmeldes til og godkendes af SKAT.",
      "valid_from": "2010-03-29",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. SKAT kan fastsætte nærmere betingelser, hvorefter registrering som midlertidigt registreret varemodtager her i land­et alene skal gælde for: 1) en nærmere bestemt mængde varer, eventuelt en enkelt varetransport, 2) en enkelt leverandør, eller 3) en nærmere bestemt periode. Stk. 2. Hvis kravene til udøvelse af aktivitet som midlertidigt registreret varemodtager her i landet efter lovens § 7, stk. 4, 2. pkt., og § 8, stk. 1, nr. 1-3, er opfyldt, og varerne afsendes fra et andet EU-land, anses varetransporten for at ske under afgiftssuspensionsordningen. Stk. 3. SKAT foretager registreringen af midlertidigt registreret varemodtager i SKATs elektroniske register over virksomheder. Der udstedes ikke registreringsbevis.",
      "valid_from": "2010-03-29",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Udøvelse af aktivitet som registreret vareafsender her i landet skal ske under overholdelse af følgende rammer og betingelser: 1) transport af varer må kun angå varer, der er indført fra tredjeland uden for EU, 2) transport af varer må kun ske efter varernes overgang til fri omsætning i EU’s toldområde, 3) transport af varer skal ske i umiddelbar tilknytning til proceduren for indførsel af varer fra tredjeland, 4) transport af varer til virksomheder, der er autoriseret eller registreret i andre EU-lande, sker under afgiftssuspensionsordningen, 5) der skal inden en varetransport stilles sikkerhed for betaling af afgifter af varer efter § 13, stk. 2, 6) der skal anvendes de administrative procedurer, der er fastsat for varetransport inden for EU, jf. lovens § 20, stk. 4-5, 7) der kan ikke foretages oplægning af varer, 8) der kan foretages omladning af varer, f.eks. fra én transportform til en anden, og 9) der skal til SKAT angives svind, der er sket undervejs i en varetransport, og som ikke er en følge af varens art.",
      "valid_from": "2010-03-29",
      "valid_to": null
    },
    {
      "provision_ref": "2:10",
      "chapter": "2",
      "section": "10",
      "content": "§ 10. En fiskal repræsentant efter lovens § 8, stk. 5 eller 6, skal være en person, der er bosiddende her i landet, eller en virksomhed, der har forretningssted her i landet.",
      "valid_from": "2010-03-29",
      "valid_to": null
    },
    {
      "provision_ref": "2:11",
      "chapter": "2",
      "section": "11",
      "content": "§ 11. SKAT kan til de kompetente myndigheder i andre EU-lande udlevere oplysninger om autorisations- eller registreringsnummer, navn og adresse m.v. for virksomheder, der er autoriseret eller registreret her i landet.",
      "valid_from": "2010-03-29",
      "valid_to": null
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Autorisation som oplagshaver her i landet hos SKAT er betinget af, at der stilles sikkerhed for betaling af afgifter af varer. Mindstebeløbet for sikkerhedsstillelse udgør 200.000 kr. Sikkerhed skal stilles på de i § 13 anførte måder. Stk. 2. En her i landet registreret vareafsender, der afsender varer til andre EU-lande under afgiftssuspensionsordningen, skal stille fuld sikkerhed for vareafsendelsen, enten i form af en stående sikkerhedsstillelse for en flerhed af påtænkte vareafsendelser, eller i form af en enkeltstående sikkerhedsstillelse for en enkeltstående vareafsendelse. Sikkerhed skal stilles på de i § 13 anførte måder. Stk. 3. Der skal stilles fuld sikkerhed for betaling af afgifter af varer efter lovens § 8, stk. 4, nr. 2, eller stk. 6, nr. 2. Ved løbende leverancer af varer kan sikkerheden stilles som en fast sikkerhed, hvis størrelse fastsættes på grundlag af vareleverancer for de seneste 12 måneder eller de forventede nærmest følgende 12 måneder. Sikkerhed skal stilles på de i § 13 anførte måder.",
      "valid_from": "2010-03-29",
      "valid_to": null
    },
    {
      "provision_ref": "2:13",
      "chapter": "2",
      "section": "13",
      "content": "§ 13. Sikkerhed kan stilles kontant i form af selvskyldnerkaution fra forsikringsselskaber eller pengeinstitutter, indlånsbøger med pengeinstitutter eller børsnoterede obligatio­ner, som er ihændehaverpapirer. Selvskyldnerkautionsbeviser skal være affattet i overensstemmelse med de af SKAT fastlagte retningslinjer. Sikkerheden skal være SKAT i hænde, før transport af varer under afgiftssuspensionsordningen inden for EU påbegyndes.",
      "valid_from": "2010-03-29",
      "valid_to": null
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Såfremt en uregelmæssighed ved transport af varer under afgiftssuspensionsordningen inden for EU oprindeligt er opstået eller konstateret her i landet efter lovens § 33b, stk. 1-2, underretter SKAT de kompetente myndigheder i EU-landet, hvorfra varerne er afsendt. Stk. 2. Såfremt det efterfølgende bliver dokumenteret, at en uregelmæssighed ved transport af varer under afgiftssuspensionsordningen inden for EU oprindeligt er opstået her i landet, eller hvor det bliver dokumenteret, at varetransporten er afsluttet efter lovens § 33b, stk. 3-4, underretter SKAT de kompetente myndigheder i EU-landet, hvor afgiften af varerne er blevet betalt.",
      "valid_from": "2010-03-29",
      "valid_to": null
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Den, der forsætligt eller groft uagtsomt afgiver urigtige oplysninger eller fortier oplysninger til brug for afgiftskontrollen, straffes med bøde, medmindre højere straf er forskyldt efter lovens § 31, stk. 3. Bestemmelserne i lovens § 32 finder tilsvarende anvendelse. Stk. 2. Forsætlige eller groft uagtsomme overtrædelser af § 1, stk. 1, 2 og 3, § 4, § 7, stk. 4, § 8, stk. 1, §§ 9, 10 eller 12, eller § 13, 2.-3. pkt., straffes med bøde. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2010-03-29",
      "valid_to": null
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Bekendtgørelsen træder i kraft den 1. april 2010. Stk. 2. Samtidig ophæves bekendtgørelse nr. 988 af 18. oktober 2005 om sikkerhedsstillelse, banderolering, lister over EU-handel og registreringsoplysninger efter lov om afgift af spiritus m.m.",
      "valid_from": "2010-03-29",
      "valid_to": null
    }
  ],
  "definitions": []
}
