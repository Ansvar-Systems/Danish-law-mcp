{
  "id": "2017:519",
  "type": "statute",
  "title": "Bekendtgørelse af lov om en tjenestemandsret for Grønlands hjemmestyres og kommunernes tjenestemænd i Grønland",
  "short_name": "LBK H#LOKDOK03",
  "status": "in_force",
  "issued_date": "2017-05-18",
  "url": "https://www.retsinformation.dk/eli/lta/2017/519/xml",
  "description": "Retsinformation source. DocumentId=AE002380; AccessionNumber=A20170051929; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Grønlands landsstyre nedsætter en tjenestemandsret for Grønlands hjemmestyres og kommunernes tjenestemænd i Grønland, der består af en formand og en stedfortræder for denne samt otte andre dommere og stedfortrædere for disse. Til retten knyttes en sekretær. Stk. 2. Landsdommeren i Grønland er formand. Landsdommeren udpeger blandt Grønlands Landsrets fuldmægtige en stedfortræder for formanden. Udpegningen gælder indtil udløbet af den måned, hvori den pågældende fylder 65 år eller i øvrigt ikke længere opfylder betingelserne for at kunne udpeges. Stk. 3. Landsstyret beskikker fire dommere og stedfortrædere for disse efter fælles indstilling fra landsstyret og De grønlandske kommuners Landsforening og fire dommere og stedfortrædere for disse efter fælles indstilling fra de forhandlingsberettigede centralorganisationer for Grønlands hjemmestyres og kommunernes tjenestemænd i Grønland. De pågældende beskikkes for en periode af 5 år. Stk. 4. Er indstilling i henhold til stk. 3 af det nødvendige antal dommere og stedfortrædere ikke foretaget senest en måned, før beskikkelse skal finde sted, beskikker landsstyret på egen hånd den eller de manglende. Stk. 5. Genbeskikkelse kan finde sted. Stk. 6. Afgår en af landsstyret beskikket dommer eller stedfortræder i løbet af 5-års-perioden, beskikkes en anden for den resterende del af perioden efter fælles indstilling fra landsstyret og De grønlandske kommuners Landsforening, henholdsvis de i stk. 3 nævnte centralorganisationer. Foretages indstilling ikke senest en måned efter den tidligere dommers eller stedfortræders fratræden, foretages beskikkelsen af landsstyret på egen hånd."
    },
    {
      "provision_ref": "1:1a",
      "chapter": "1",
      "section": "1a",
      "content": "§ 1 a. I den enkelte sags behandling deltager tjenestemandsrettens formand eller dennes stedfortræder som retsformand samt fire af de af landsstyret beskikkede dommere eller disses stedfortrædere. To af disse fire skal være beskikket efter fælles indstilling fra landsstyret og De grønlandske kommuners Landsforening og to efter fælles indstilling fra centralorganisationerne eller beskikket i henhold til § 1, stk. 4 eller stk. 6, 2. pkt."
    },
    {
      "provision_ref": "1:1b",
      "chapter": "1",
      "section": "1b",
      "content": "§ 1 b. For tjenestemandsrettens formand, dommere og stedfortrædere gælder de i lov om rettens pleje i Grønland fastsatte inhabilitetsregler for dommere. Stk. 2. De dommere, som skal deltage i pådømmelsen af den enkelte sag, skal af egen drift påse, om der foreligger grunde, der kan medføre inhabilitet. Stk. 3. Indsigelser mod en dommers habilitet bør så vidt muligt fremsættes straks efter modtagelsen af meddelelsen om, hvem der skal deltage i domsforhandlingen, og bør under alle omstændigheder fremsættes, inden domsforhandlingen påbegyndes. Afgørelse om habilitet træffes af retsformanden ved beslutning. Under domsforhandlingen træffes afgørelsen dog af den samlede ret. Den, om hvis habilitet der er rejst spørgsmål, er ikke udelukket fra at deltage i afgørelsen."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Tjenestemandsretten behandler sager om 1) overtrædelse eller fortolkning af aftaler indgået i henhold til landstingslov om Grønlands hjemmestyres og kommunernes tjenestemænd i Grønland eller bestemmelser, som efter landstingslovens §§ 50 og 51 træder i stedet for aftaler, og 2) kollektiv overtrædelse af § 12, stk. 1, i landstingslov om Grønlands hjemmestyres og kommunernes tjenestemænd i Grønland, der er begået af tjenestemænd omfattet af en eller flere af de i § 1, stk. 3, nævnte centralorganisationer. Stk. 2. Retten påser af egen drift, at den har saglig kompetence til at behandle en sag. Stk. 3. Sager, der hører under tjenestemandsretten, kan ikke indbringes for de almindelige domstole. En tjenestemand kan dog anlægge sag ved de almindelige domstole, hvis denne godtgør, at vedkommende centralorganisation ikke agter at indbringe en sag som nævnt i stk. 1, nr. 1, for tjenestemandsretten. Stk. 4. Sager, der efter stk. 1, nr. 2, hører under tjenestemandsretten, kan ikke behandles efter reglerne i §§ 21-27 i landstingslov om Grønlands hjemmestyres og kommunernes tjenestemænd i Grønland. Stk. 5. Landsstyret kan bestemme, at overtrædelser som nævnt i stk. 1, nr. 2, begået af personale ansat på tjenestemandslignende vilkår behandles af tjenestemandsretten, såfremt personalet er ansat i henhold til regler, der indeholder bestemmelser svarende til § 12, stk. 1, og §§ 21-27 i landstingslov om Grønlands hjemmestyres og kommunernes tjenestemænd i Grønland. Landsstyret fastsætter samtidig nærmere regler om pligt til at indberette overtrædelser til landsstyret og om de nødvendige fravigelser fra § 5, stk. 2, med hensyn til, hvem der er parter i sagen. Bestemmelsen i § 4, stk. 3, finder tilsvarende anvendelse på den eller de organisationer, der udøver forhandlingsretten for det personale, der er omfattet af landsstyret bestemmelse efter 1. pkt."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Landsstyret, kommuner og en eller flere af de i § 1, stk. 3, nævnte centralorganisationer kan af tjenestemandsretten ikendes bod for overtrædelser som nævnt i § 2, stk. 1, nr. 1. Boden tilfalder den, der har anlagt sagen."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. I sager som nævnt i § 2, stk. 1, nr. 2, kan tjenestemandsrettens formand eller dennes stedfortræder give pålæg om ophør af overtrædelsen. Stk. 2. En tjenestemand, som har begået en af de i § 2, stk. 1, nr. 2, nævnte overtrædelser, kan af tjenestemandsretten ikendes advarsel eller irettesættelse eller bøde. Stk. 3. En eller flere af de i § 1, stk. 3, nævnte centralorganisationer kan af tjenestemandsretten ikendes bod, hvis centralorganisationen har understøttet en overtrædelse som nævnt i § 2, stk. 1, nr. 2, eller ikke med alle rimelige midler har søgt at hindre overtrædelsen eller bringe den til ophør. Boden tilfalder den, der har anlagt sagen. Bestemmelserne i 1. og 2. pkt. finder tilsvarende anvendelse på de organisationer, der er tilsluttet centralorganisationerne."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Sager som nævnt i § 2, stk. 1, nr. 1, kan anlægges af og mod landsstyret eller en eller flere af de i § 1, stk. 3, nævnte centralorganisationer. Stk. 2. Sager som nævnt i § 2, stk. 1, nr. 2, kan anlægges af landsstyret mod en eller flere af de i § 1, stk. 3, nævnte centralorganisationer. Centralorganisationerne kan ved tjenestemandsretten anlægge sag mod landsstyret om, hvorvidt en sag om overtrædelse af § 12, stk. 1, i landstingslov om Grønlands hjemmestyres og kommunernes tjenestemænd i Grønland hører under tjenestemandsretten. Stk. 3. Der gælder ingen indskrænkning i parternes adgang til at lade møde for sig i tjenestemandsretten ved rettergangsfuldmægtig."
    },
    {
      "provision_ref": "1:5a",
      "chapter": "1",
      "section": "5a",
      "content": "§ 5 a. Tjenestemandsretten har sit sæde i Nuuk, men kan sættes andetsteds, hvis det skønnes hensigtsmæssigt."
    },
    {
      "provision_ref": "1:5b",
      "chapter": "1",
      "section": "5b",
      "content": "§ 5 b. Sag anlægges ved indlevering af klageskrift til tjenestemandsretten. Stk. 2. Klageskriftet skal indeholde 1) parternes navn og adresse, 2) klagerens påstand, 3) en kort fremstilling af de kendsgerninger, hvorpå påstanden støttes, og 4) angivelse af de dokumenter og andre beviser, som klageren agter at påberåbe sig."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Sekretæren sender snarest muligt et eksemplar af klageskriftet med bilag til indklagede og opfordrer samtidig denne til at afgive svarskrift med eventuelle bilag. Om fornødent lader sekretæren klageskriftet forkynde for indklagede efter reglerne om forkyndelse i lov om rettens pleje i Grønland. Stk. 2. Svarskriftet skal indeholde 1) indklagedes påstand, 2) en kort fremstilling af de kendsgerninger, hvorpå påstanden støttes, og 3) angivelse af de dokumenter og andre beviser, indklagede vil påberåbe sig."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Forberedelsen af sagen til eventuel domsforhandling finder sted i et eller flere forberedelsesmøder. Stk. 2. Under forberedende retsmøder beklædes retten af formanden eller dennes stedfortræder. Stk. 3. Med parternes samtykke kan retten afgøre sagen på et forberedende retsmøde. Afgørelsen kan med parternes indforståelse træffes ved beslutning. Stk. 4. De forberedende retsmøder afholdes for lukkede døre. Med parternes tiltræden kan retsformanden dog tillade andre end partsrepræsentanterne at overvære retsmøderne."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. For domsforhandlingen gælder med de fornødne tilpasninger reglerne om domsforhandling af civile retssager i 1. instans i lov om rettens pleje i Grønland. Stk. 2. Domsforhandlingen foregår for åbne døre, medmindre retsformanden undtagelsesvis af hensyn til ro og orden i retslokalet beslutter, at dørene skal lukkes."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Dommen vedtages ved afstemning efter forudgående rådslagning. Rådslagningen og afstemningen sker mundtligt, og retsformanden stemmer altid sidst. I afstemningen deltager kun de dommere, som har overværet den mundtlige forhandling i dens helhed. De afgivne stemmer indføres i uddrag i stemmeafgivningsbogen. Stk. 2. Afgørelsen træffes efter stemmeflertallet. Stk. 3. Udkast til dommen udarbejdes af retsformanden, hvorefter den endelige ordlyd vedtages af de deltagende dommere."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Dommen, der afsiges i et offentligt retsmøde ved oplæsning af domsslutningen, skal ledsages af grunde, men ikke indeholde oplysning om de forskellige meninger under afstemningen."
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Bestemmelserne i lov om rettens pleje i Grønland om virkningen af en parts udeblivelse og om adgangen til genoptagelse af civile retssager, der er afgjort ved en udeblivelsesdom, finder tilsvarende anvendelse i sager, der behandles af tjenestemandsretten. Stk. 2. Tjenestemandsrettens formand eller dennes stedfortræder kan undtagelsesvis tillade, at sager, der efter § 7, stk. 3, er afgjort af retsformanden, genoptages, når 1) det må anses for overvejende sandsynligt, at sagen uden ansøgerens fejl har været urigtigt oplyst, og at sagen efter genoptagelse vil få et væsentligt forskelligt resultat, 2) det må anses for givet, at ansøgeren kun ad denne vej vil kunne undgå eller oprette et for denne indgribende tab, og 3) omstændighederne i øvrigt i høj grad taler for genoptagelse."
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Tjenestemandsrettens domme kan fuldbyrdes efter reglerne i lov om rettens pleje i Grønland om tvangsfuldbyrdelse af domme, Stk. 2. Forlig indgået for tjenestemandsretten og beslutninger efter § 7, stk. 3, kan fuldbyrdes efter reglerne i lov om rettens pleje i Grønland om fuldbyrdelse af forlig, der er indgået for en ret. Stk. 3. Reglerne i lov om rettens pleje i Grønland vedrørende indsigelser mod rigtigheden af domme m.v., der fremsættes under tvangsfuldbyrdelsen, finder tilsvarende anvendelse for indsigelser, der fremsættes under fuldbyrdelsen af tjenestemandsrettens domme, kendelser og beslutninger."
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Udgifterne ved tjenestemandsrettens virksomhed afholdes af Grønlands hjemmestyre."
    },
    {
      "provision_ref": "1:14",
      "chapter": "1",
      "section": "14",
      "content": "§ 14. Loven træder i kraft den 1. april 1991. Stk. 2. Sager, der er opstået før lovens ikrafttræden, behandler efter de hidtil gældende regler."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Grønlands landsstyre nedsætter en tjenestemandsret for Grønlands hjemmestyres og kommunernes tjenestemænd i Grønland, der består af en formand og en stedfortræder for denne samt otte andre dommere og stedfortrædere for disse. Til retten knyttes en sekretær. Stk. 2. Landsdommeren i Grønland er formand. Landsdommeren udpeger blandt Grønlands Landsrets fuldmægtige en stedfortræder for formanden. Udpegningen gælder indtil udløbet af den måned, hvori den pågældende fylder 65 år eller i øvrigt ikke længere opfylder betingelserne for at kunne udpeges. Stk. 3. Landsstyret beskikker fire dommere og stedfortrædere for disse efter fælles indstilling fra landsstyret og De grønlandske kommuners Landsforening og fire dommere og stedfortrædere for disse efter fælles indstilling fra de forhandlingsberettigede centralorganisationer for Grønlands hjemmestyres og kommunernes tjenestemænd i Grønland. De pågældende beskikkes for en periode af 5 år. Stk. 4. Er indstilling i henhold til stk. 3 af det nødvendige antal dommere og stedfortrædere ikke foretaget senest en måned, før beskikkelse skal finde sted, beskikker landsstyret på egen hånd den eller de manglende. Stk. 5. Genbeskikkelse kan finde sted. Stk. 6. Afgår en af landsstyret beskikket dommer eller stedfortræder i løbet af 5-års-perioden, beskikkes en anden for den resterende del af perioden efter fælles indstilling fra landsstyret og De grønlandske kommuners Landsforening, henholdsvis de i stk. 3 nævnte centralorganisationer. Foretages indstilling ikke senest en måned efter den tidligere dommers eller stedfortræders fratræden, foretages beskikkelsen af landsstyret på egen hånd.",
      "valid_from": "2017-05-18",
      "valid_to": null
    },
    {
      "provision_ref": "1:1a",
      "chapter": "1",
      "section": "1a",
      "content": "§ 1 a. I den enkelte sags behandling deltager tjenestemandsrettens formand eller dennes stedfortræder som retsformand samt fire af de af landsstyret beskikkede dommere eller disses stedfortrædere. To af disse fire skal være beskikket efter fælles indstilling fra landsstyret og De grønlandske kommuners Landsforening og to efter fælles indstilling fra centralorganisationerne eller beskikket i henhold til § 1, stk. 4 eller stk. 6, 2. pkt.",
      "valid_from": "2017-05-18",
      "valid_to": null
    },
    {
      "provision_ref": "1:1b",
      "chapter": "1",
      "section": "1b",
      "content": "§ 1 b. For tjenestemandsrettens formand, dommere og stedfortrædere gælder de i lov om rettens pleje i Grønland fastsatte inhabilitetsregler for dommere. Stk. 2. De dommere, som skal deltage i pådømmelsen af den enkelte sag, skal af egen drift påse, om der foreligger grunde, der kan medføre inhabilitet. Stk. 3. Indsigelser mod en dommers habilitet bør så vidt muligt fremsættes straks efter modtagelsen af meddelelsen om, hvem der skal deltage i domsforhandlingen, og bør under alle omstændigheder fremsættes, inden domsforhandlingen påbegyndes. Afgørelse om habilitet træffes af retsformanden ved beslutning. Under domsforhandlingen træffes afgørelsen dog af den samlede ret. Den, om hvis habilitet der er rejst spørgsmål, er ikke udelukket fra at deltage i afgørelsen.",
      "valid_from": "2017-05-18",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Tjenestemandsretten behandler sager om 1) overtrædelse eller fortolkning af aftaler indgået i henhold til landstingslov om Grønlands hjemmestyres og kommunernes tjenestemænd i Grønland eller bestemmelser, som efter landstingslovens §§ 50 og 51 træder i stedet for aftaler, og 2) kollektiv overtrædelse af § 12, stk. 1, i landstingslov om Grønlands hjemmestyres og kommunernes tjenestemænd i Grønland, der er begået af tjenestemænd omfattet af en eller flere af de i § 1, stk. 3, nævnte centralorganisationer. Stk. 2. Retten påser af egen drift, at den har saglig kompetence til at behandle en sag. Stk. 3. Sager, der hører under tjenestemandsretten, kan ikke indbringes for de almindelige domstole. En tjenestemand kan dog anlægge sag ved de almindelige domstole, hvis denne godtgør, at vedkommende centralorganisation ikke agter at indbringe en sag som nævnt i stk. 1, nr. 1, for tjenestemandsretten. Stk. 4. Sager, der efter stk. 1, nr. 2, hører under tjenestemandsretten, kan ikke behandles efter reglerne i §§ 21-27 i landstingslov om Grønlands hjemmestyres og kommunernes tjenestemænd i Grønland. Stk. 5. Landsstyret kan bestemme, at overtrædelser som nævnt i stk. 1, nr. 2, begået af personale ansat på tjenestemandslignende vilkår behandles af tjenestemandsretten, såfremt personalet er ansat i henhold til regler, der indeholder bestemmelser svarende til § 12, stk. 1, og §§ 21-27 i landstingslov om Grønlands hjemmestyres og kommunernes tjenestemænd i Grønland. Landsstyret fastsætter samtidig nærmere regler om pligt til at indberette overtrædelser til landsstyret og om de nødvendige fravigelser fra § 5, stk. 2, med hensyn til, hvem der er parter i sagen. Bestemmelsen i § 4, stk. 3, finder tilsvarende anvendelse på den eller de organisationer, der udøver forhandlingsretten for det personale, der er omfattet af landsstyret bestemmelse efter 1. pkt.",
      "valid_from": "2017-05-18",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Landsstyret, kommuner og en eller flere af de i § 1, stk. 3, nævnte centralorganisationer kan af tjenestemandsretten ikendes bod for overtrædelser som nævnt i § 2, stk. 1, nr. 1. Boden tilfalder den, der har anlagt sagen.",
      "valid_from": "2017-05-18",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. I sager som nævnt i § 2, stk. 1, nr. 2, kan tjenestemandsrettens formand eller dennes stedfortræder give pålæg om ophør af overtrædelsen. Stk. 2. En tjenestemand, som har begået en af de i § 2, stk. 1, nr. 2, nævnte overtrædelser, kan af tjenestemandsretten ikendes advarsel eller irettesættelse eller bøde. Stk. 3. En eller flere af de i § 1, stk. 3, nævnte centralorganisationer kan af tjenestemandsretten ikendes bod, hvis centralorganisationen har understøttet en overtrædelse som nævnt i § 2, stk. 1, nr. 2, eller ikke med alle rimelige midler har søgt at hindre overtrædelsen eller bringe den til ophør. Boden tilfalder den, der har anlagt sagen. Bestemmelserne i 1. og 2. pkt. finder tilsvarende anvendelse på de organisationer, der er tilsluttet centralorganisationerne.",
      "valid_from": "2017-05-18",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Sager som nævnt i § 2, stk. 1, nr. 1, kan anlægges af og mod landsstyret eller en eller flere af de i § 1, stk. 3, nævnte centralorganisationer. Stk. 2. Sager som nævnt i § 2, stk. 1, nr. 2, kan anlægges af landsstyret mod en eller flere af de i § 1, stk. 3, nævnte centralorganisationer. Centralorganisationerne kan ved tjenestemandsretten anlægge sag mod landsstyret om, hvorvidt en sag om overtrædelse af § 12, stk. 1, i landstingslov om Grønlands hjemmestyres og kommunernes tjenestemænd i Grønland hører under tjenestemandsretten. Stk. 3. Der gælder ingen indskrænkning i parternes adgang til at lade møde for sig i tjenestemandsretten ved rettergangsfuldmægtig.",
      "valid_from": "2017-05-18",
      "valid_to": null
    },
    {
      "provision_ref": "1:5a",
      "chapter": "1",
      "section": "5a",
      "content": "§ 5 a. Tjenestemandsretten har sit sæde i Nuuk, men kan sættes andetsteds, hvis det skønnes hensigtsmæssigt.",
      "valid_from": "2017-05-18",
      "valid_to": null
    },
    {
      "provision_ref": "1:5b",
      "chapter": "1",
      "section": "5b",
      "content": "§ 5 b. Sag anlægges ved indlevering af klageskrift til tjenestemandsretten. Stk. 2. Klageskriftet skal indeholde 1) parternes navn og adresse, 2) klagerens påstand, 3) en kort fremstilling af de kendsgerninger, hvorpå påstanden støttes, og 4) angivelse af de dokumenter og andre beviser, som klageren agter at påberåbe sig.",
      "valid_from": "2017-05-18",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Sekretæren sender snarest muligt et eksemplar af klageskriftet med bilag til indklagede og opfordrer samtidig denne til at afgive svarskrift med eventuelle bilag. Om fornødent lader sekretæren klageskriftet forkynde for indklagede efter reglerne om forkyndelse i lov om rettens pleje i Grønland. Stk. 2. Svarskriftet skal indeholde 1) indklagedes påstand, 2) en kort fremstilling af de kendsgerninger, hvorpå påstanden støttes, og 3) angivelse af de dokumenter og andre beviser, indklagede vil påberåbe sig.",
      "valid_from": "2017-05-18",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Forberedelsen af sagen til eventuel domsforhandling finder sted i et eller flere forberedelsesmøder. Stk. 2. Under forberedende retsmøder beklædes retten af formanden eller dennes stedfortræder. Stk. 3. Med parternes samtykke kan retten afgøre sagen på et forberedende retsmøde. Afgørelsen kan med parternes indforståelse træffes ved beslutning. Stk. 4. De forberedende retsmøder afholdes for lukkede døre. Med parternes tiltræden kan retsformanden dog tillade andre end partsrepræsentanterne at overvære retsmøderne.",
      "valid_from": "2017-05-18",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. For domsforhandlingen gælder med de fornødne tilpasninger reglerne om domsforhandling af civile retssager i 1. instans i lov om rettens pleje i Grønland. Stk. 2. Domsforhandlingen foregår for åbne døre, medmindre retsformanden undtagelsesvis af hensyn til ro og orden i retslokalet beslutter, at dørene skal lukkes.",
      "valid_from": "2017-05-18",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Dommen vedtages ved afstemning efter forudgående rådslagning. Rådslagningen og afstemningen sker mundtligt, og retsformanden stemmer altid sidst. I afstemningen deltager kun de dommere, som har overværet den mundtlige forhandling i dens helhed. De afgivne stemmer indføres i uddrag i stemmeafgivningsbogen. Stk. 2. Afgørelsen træffes efter stemmeflertallet. Stk. 3. Udkast til dommen udarbejdes af retsformanden, hvorefter den endelige ordlyd vedtages af de deltagende dommere.",
      "valid_from": "2017-05-18",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Dommen, der afsiges i et offentligt retsmøde ved oplæsning af domsslutningen, skal ledsages af grunde, men ikke indeholde oplysning om de forskellige meninger under afstemningen.",
      "valid_from": "2017-05-18",
      "valid_to": null
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Bestemmelserne i lov om rettens pleje i Grønland om virkningen af en parts udeblivelse og om adgangen til genoptagelse af civile retssager, der er afgjort ved en udeblivelsesdom, finder tilsvarende anvendelse i sager, der behandles af tjenestemandsretten. Stk. 2. Tjenestemandsrettens formand eller dennes stedfortræder kan undtagelsesvis tillade, at sager, der efter § 7, stk. 3, er afgjort af retsformanden, genoptages, når 1) det må anses for overvejende sandsynligt, at sagen uden ansøgerens fejl har været urigtigt oplyst, og at sagen efter genoptagelse vil få et væsentligt forskelligt resultat, 2) det må anses for givet, at ansøgeren kun ad denne vej vil kunne undgå eller oprette et for denne indgribende tab, og 3) omstændighederne i øvrigt i høj grad taler for genoptagelse.",
      "valid_from": "2017-05-18",
      "valid_to": null
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Tjenestemandsrettens domme kan fuldbyrdes efter reglerne i lov om rettens pleje i Grønland om tvangsfuldbyrdelse af domme, Stk. 2. Forlig indgået for tjenestemandsretten og beslutninger efter § 7, stk. 3, kan fuldbyrdes efter reglerne i lov om rettens pleje i Grønland om fuldbyrdelse af forlig, der er indgået for en ret. Stk. 3. Reglerne i lov om rettens pleje i Grønland vedrørende indsigelser mod rigtigheden af domme m.v., der fremsættes under tvangsfuldbyrdelsen, finder tilsvarende anvendelse for indsigelser, der fremsættes under fuldbyrdelsen af tjenestemandsrettens domme, kendelser og beslutninger.",
      "valid_from": "2017-05-18",
      "valid_to": null
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Udgifterne ved tjenestemandsrettens virksomhed afholdes af Grønlands hjemmestyre.",
      "valid_from": "2017-05-18",
      "valid_to": null
    },
    {
      "provision_ref": "1:14",
      "chapter": "1",
      "section": "14",
      "content": "§ 14. Loven træder i kraft den 1. april 1991. Stk. 2. Sager, der er opstået før lovens ikrafttræden, behandler efter de hidtil gældende regler.",
      "valid_from": "2017-05-18",
      "valid_to": null
    }
  ],
  "definitions": []
}
