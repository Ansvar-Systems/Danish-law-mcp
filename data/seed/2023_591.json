{
  "id": "2023:591",
  "type": "statute",
  "title": "Bekendtgørelse om arbejdsgiverens pligt til at indgå skriftlig kontrakt med den søfarende om ansættelsesvilkårene",
  "short_name": "BEK H#LOKDOK04",
  "status": "in_force",
  "issued_date": "2023-05-26",
  "url": "https://www.retsinformation.dk/eli/lta/2023/591/xml",
  "description": "Retsinformation source. DocumentId=CQ002272; AccessionNumber=B20230059105; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse finder anvendelse på ansættelsesforhold for ansatte om bord på skibe, jf. lov om søfarendes ansættelsesforhold § 1, stk. 1, og § 49, uanset skibenes anvendelse og fartsområde med undtagelse af fiskeskibe og fritidsfartøjer. Stk. 2. I tilfælde af tvivl om, hvorvidt den pågældende må anses som ansat om bord, afgøres spørgsmålet af Søfartsstyrelsen efter forudgående høring af de organisationer for redere og søfarende, som spørgsmålet vedrører."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Rederen eller arbejdsgiveren eller den, der er trådt i rederens eller arbejdsgiverens sted (i det følgende benævnt arbejdsgiveren), skal forud for tiltrædelse af tjenesten indgå en skriftlig ansættelsesaftale med den ansatte. Stk. 2. Ansættelsesaftalen skal indeholde oplysninger om alle væsentlige vilkår for ansættelsesforholdet, herunder følgende forhold: 1) Den ansattes fulde navn, fødselsdato, fødselsår eller alder samt fødested. 2) Arbejdsgiverens navn og adresse. 3) Navn og adresse på forhyrings- og formidlingstjenesten, hvis der er anvendt en sådan. 4) Arbejdsstedet angivet med skibets navn og IMO-nummer. I tilfælde af skiftende arbejdssteder, oplysning om dette samt om arbejdsgiverens navn og adresse, jf. nr. 2. 5) Sted og dato for indgåelse af ansættelsesaftalen. 6) Den stilling, den ansatte er antaget til. 7) Tidspunktet for tiltrædelsen af stillingen. 8) Varigheden af og vilkårene for en eventuel prøvetid, jf. § 3 a i lov om søfarendes ansættelsesvilkår m.v. 9) Den ret til uddannelse, som arbejdsgiveren eventuelt tilbyder, jf. § 3 c i lov om søfarendes ansættelsesvilkår m.v. 10) Dagen, fra hvilken hyren skal løbe. 11) Den aftalte hyres størrelse, herunder begyndelsesløn og eventuelle andre komponenter, der ikke er indeholdt heri, angivet særskilt. 12) Fratrædelsessted og opsigelsesfrist. Hvis ansættelsesforholdet er tidsbegrænset, skal dette anføres tillige med oplysninger om, hvornår aftalen vil ophøre. 13) Rettigheder med hensyn til ferie, feriegodtgørelse/løn under ferie og evt. andet fravær. 14) Den normale daglige eller ugentlige arbejdstid, og eventuelle ordninger for overarbejde og betaling herfor og, hvor det er relevant, ordninger for vagtændringer. 15) Ret til hjemsendelse. 16) Rederens og arbejdsgiverens forpligtigelse til sundhedsbeskyttelse og social sikring af den ansatte. 17) Angivelse af hvilken kollektiv overenskomst eller aftale, der regulerer arbejdsforholdet. Hvis overenskomsten eller aftalen er indgået af parter uden for virksomheden, skal der oplyses om disse parters identitet. Stk. 3. Den ansatte skal have udleveret et eksemplar af ansættelsesaftalen, der er underskrevet af arbejdsgiveren. Ansættelsesaftalen kan dog sendes til den ansatte digitalt forudsat, at aftalen er tilgængelig for den ansatte, og at den kan lagres og udskrives. I så fald påhviler det arbejdsgiver at dokumentere fremsendelse eller modtagelse. Stk. 4. Når ansættelsesforholdet bringes til ophør, skal opsigelsesdato/afskedsdato og fratrædelsesdato, samt årsag til ansættelsesforholdets ophør gives skriftligt. En ansat, som mener at være blevet udsat for foranstaltninger med tilsvarende virkning som en afskedigelse, fordi denne har gjort sine rettigheder i henhold til §§ 3 a – 3 c i lov om søfarendes ansættelsesforhold m.v. gældende, har efter anmodning ret til at få en skriftlig begrundelse for den pågældende foranstaltning."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Ved enhver ændring af de forhold, der er nævnt under § 2, stk. 2, nr. 1-16, skal der, senest hvor ændringen træder i kraft, indgås en ny skriftlig ansættelsesaftale eller et tillæg til ansættelsesansættelsesaftalen med den ansatte. Dette gælder dog ikke ændringer i de love, bekendtgørelser, vedtægtsmæssige bestemmelser eller kollektive overenskomster, som er gældende for ansættelsesforholdet."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. For så vidt angår oplysningerne i § 2, stk. 2, nr. 8-16, anses pligten til at indgå skriftlig ansættelsesaftale efter § 2, stk. 2, for opfyldt, hvis der i ansættelsesaftalen henvises til love, administrative bestemmelser, vedtægtsmæssige bestemmelser eller kollektiv overenskomst, der gælder for de pågældende forhold."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Den ansatte, der tiltræder tjeneste i skib, skal medbringe eller inden skibets afgang fremskaffe en kopi af sin ansættelsesaftale til skibsføreren, der opbevarer den om bord, så længe den ansatte gør tjeneste om bord. Den søfarendes underskrift skal fremgå af kopien. Stk. 2. På skibe, der sejler i international fart, skal standardudgaven af ansættelsesaftalen som minimum være tilgængelig om bord på engelsk. Stk. 3. Hvis en kollektiv overenskomst udgør hele eller en del af den ansattes ansættelsesaftale, skal rederen sikre, at der er en kopi af denne overenskomst til rådighed om bord. For de skibe, der sejler i international fart skal de dele af den eller de kollektive overenskomster, der er genstand for en havnestatsinspektion og gældende for de ansatte om bord, foreligge på engelsk."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Bekendtgørelsens bestemmelser kan ikke ved individuel eller ved kollektiv aftale fraviges til ugunst for den ansatte."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Kopi af de søfarendes ansættelsesaftale skal indsendes til Søfartsstyrelsen, når styrelsen anmoder herom. Stk. 2. Skibsføreren er ansvarlig for, at indsendelsen efter stk. 1 finder sted."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Skibsføreren skal sørge for, at et eksemplar af aftalen, der er indgået mellem European Community Shipowners’ Association (ECSA) og European Transport Workers’ Federation (EFT) om konventionen om søfarendes ansættelsesforhold af 2006, findes om bord og er tilgængelig for mandskabet. Aftalen kan gøres tilgængelig elektronisk."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Overtrædelse af § 2, § 3, § 5, § 7 og § 8 straffes med bøde. Stk. 2. Der kan pålægges selskaber mv. (juridiske personer) strafansvar efter reglerne i straffelovens 5. kapitel. Stk. 3. Ved pålæggelse af strafansvar efter stk. 2 anses personer, som er ansat til at udføre arbejde om bord på skibet af andre end rederen, tillige for at være knyttet til rederen. Er der udstedt overensstemmelsesdokument i henhold til koden om sikker skibsdrift eller certifikat i henhold til konventionen om søfarendes arbejdsforhold til en anden organisation eller person, anses skibsføreren og de søfarende tillige for at være knyttet til den, som dokumentet er udstedt til."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Bekendtgørelsen træder i kraft den 1. juli 2023. Stk. 2. Bekendtgørelse nr. 238 af 7. marts 2013 om arbejdsgiverens pligt til at indgå skriftlig kontrakt med den søfarende om ansættelsesvilkårene ophæves. Stk. 3. Eksisterende ansættelsesaftaler, der er indgået før 1. juli 2023, som ikke opfylder reglerne i nærværende bekendtgørelse, skal efter anmodning fra lønmodtager opfylde reglerne i bekendtgørelsen senest 2 måneder efter modtagelse af anmodningen."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse finder anvendelse på ansættelsesforhold for ansatte om bord på skibe, jf. lov om søfarendes ansættelsesforhold § 1, stk. 1, og § 49, uanset skibenes anvendelse og fartsområde med undtagelse af fiskeskibe og fritidsfartøjer. Stk. 2. I tilfælde af tvivl om, hvorvidt den pågældende må anses som ansat om bord, afgøres spørgsmålet af Søfartsstyrelsen efter forudgående høring af de organisationer for redere og søfarende, som spørgsmålet vedrører.",
      "valid_from": "2023-05-26",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Rederen eller arbejdsgiveren eller den, der er trådt i rederens eller arbejdsgiverens sted (i det følgende benævnt arbejdsgiveren), skal forud for tiltrædelse af tjenesten indgå en skriftlig ansættelsesaftale med den ansatte. Stk. 2. Ansættelsesaftalen skal indeholde oplysninger om alle væsentlige vilkår for ansættelsesforholdet, herunder følgende forhold: 1) Den ansattes fulde navn, fødselsdato, fødselsår eller alder samt fødested. 2) Arbejdsgiverens navn og adresse. 3) Navn og adresse på forhyrings- og formidlingstjenesten, hvis der er anvendt en sådan. 4) Arbejdsstedet angivet med skibets navn og IMO-nummer. I tilfælde af skiftende arbejdssteder, oplysning om dette samt om arbejdsgiverens navn og adresse, jf. nr. 2. 5) Sted og dato for indgåelse af ansættelsesaftalen. 6) Den stilling, den ansatte er antaget til. 7) Tidspunktet for tiltrædelsen af stillingen. 8) Varigheden af og vilkårene for en eventuel prøvetid, jf. § 3 a i lov om søfarendes ansættelsesvilkår m.v. 9) Den ret til uddannelse, som arbejdsgiveren eventuelt tilbyder, jf. § 3 c i lov om søfarendes ansættelsesvilkår m.v. 10) Dagen, fra hvilken hyren skal løbe. 11) Den aftalte hyres størrelse, herunder begyndelsesløn og eventuelle andre komponenter, der ikke er indeholdt heri, angivet særskilt. 12) Fratrædelsessted og opsigelsesfrist. Hvis ansættelsesforholdet er tidsbegrænset, skal dette anføres tillige med oplysninger om, hvornår aftalen vil ophøre. 13) Rettigheder med hensyn til ferie, feriegodtgørelse/løn under ferie og evt. andet fravær. 14) Den normale daglige eller ugentlige arbejdstid, og eventuelle ordninger for overarbejde og betaling herfor og, hvor det er relevant, ordninger for vagtændringer. 15) Ret til hjemsendelse. 16) Rederens og arbejdsgiverens forpligtigelse til sundhedsbeskyttelse og social sikring af den ansatte. 17) Angivelse af hvilken kollektiv overenskomst eller aftale, der regulerer arbejdsforholdet. Hvis overenskomsten eller aftalen er indgået af parter uden for virksomheden, skal der oplyses om disse parters identitet. Stk. 3. Den ansatte skal have udleveret et eksemplar af ansættelsesaftalen, der er underskrevet af arbejdsgiveren. Ansættelsesaftalen kan dog sendes til den ansatte digitalt forudsat, at aftalen er tilgængelig for den ansatte, og at den kan lagres og udskrives. I så fald påhviler det arbejdsgiver at dokumentere fremsendelse eller modtagelse. Stk. 4. Når ansættelsesforholdet bringes til ophør, skal opsigelsesdato/afskedsdato og fratrædelsesdato, samt årsag til ansættelsesforholdets ophør gives skriftligt. En ansat, som mener at være blevet udsat for foranstaltninger med tilsvarende virkning som en afskedigelse, fordi denne har gjort sine rettigheder i henhold til §§ 3 a – 3 c i lov om søfarendes ansættelsesforhold m.v. gældende, har efter anmodning ret til at få en skriftlig begrundelse for den pågældende foranstaltning.",
      "valid_from": "2023-05-26",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Ved enhver ændring af de forhold, der er nævnt under § 2, stk. 2, nr. 1-16, skal der, senest hvor ændringen træder i kraft, indgås en ny skriftlig ansættelsesaftale eller et tillæg til ansættelsesansættelsesaftalen med den ansatte. Dette gælder dog ikke ændringer i de love, bekendtgørelser, vedtægtsmæssige bestemmelser eller kollektive overenskomster, som er gældende for ansættelsesforholdet.",
      "valid_from": "2023-05-26",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. For så vidt angår oplysningerne i § 2, stk. 2, nr. 8-16, anses pligten til at indgå skriftlig ansættelsesaftale efter § 2, stk. 2, for opfyldt, hvis der i ansættelsesaftalen henvises til love, administrative bestemmelser, vedtægtsmæssige bestemmelser eller kollektiv overenskomst, der gælder for de pågældende forhold.",
      "valid_from": "2023-05-26",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Den ansatte, der tiltræder tjeneste i skib, skal medbringe eller inden skibets afgang fremskaffe en kopi af sin ansættelsesaftale til skibsføreren, der opbevarer den om bord, så længe den ansatte gør tjeneste om bord. Den søfarendes underskrift skal fremgå af kopien. Stk. 2. På skibe, der sejler i international fart, skal standardudgaven af ansættelsesaftalen som minimum være tilgængelig om bord på engelsk. Stk. 3. Hvis en kollektiv overenskomst udgør hele eller en del af den ansattes ansættelsesaftale, skal rederen sikre, at der er en kopi af denne overenskomst til rådighed om bord. For de skibe, der sejler i international fart skal de dele af den eller de kollektive overenskomster, der er genstand for en havnestatsinspektion og gældende for de ansatte om bord, foreligge på engelsk.",
      "valid_from": "2023-05-26",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Bekendtgørelsens bestemmelser kan ikke ved individuel eller ved kollektiv aftale fraviges til ugunst for den ansatte.",
      "valid_from": "2023-05-26",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Kopi af de søfarendes ansættelsesaftale skal indsendes til Søfartsstyrelsen, når styrelsen anmoder herom. Stk. 2. Skibsføreren er ansvarlig for, at indsendelsen efter stk. 1 finder sted.",
      "valid_from": "2023-05-26",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Skibsføreren skal sørge for, at et eksemplar af aftalen, der er indgået mellem European Community Shipowners’ Association (ECSA) og European Transport Workers’ Federation (EFT) om konventionen om søfarendes ansættelsesforhold af 2006, findes om bord og er tilgængelig for mandskabet. Aftalen kan gøres tilgængelig elektronisk.",
      "valid_from": "2023-05-26",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Overtrædelse af § 2, § 3, § 5, § 7 og § 8 straffes med bøde. Stk. 2. Der kan pålægges selskaber mv. (juridiske personer) strafansvar efter reglerne i straffelovens 5. kapitel. Stk. 3. Ved pålæggelse af strafansvar efter stk. 2 anses personer, som er ansat til at udføre arbejde om bord på skibet af andre end rederen, tillige for at være knyttet til rederen. Er der udstedt overensstemmelsesdokument i henhold til koden om sikker skibsdrift eller certifikat i henhold til konventionen om søfarendes arbejdsforhold til en anden organisation eller person, anses skibsføreren og de søfarende tillige for at være knyttet til den, som dokumentet er udstedt til.",
      "valid_from": "2023-05-26",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Bekendtgørelsen træder i kraft den 1. juli 2023. Stk. 2. Bekendtgørelse nr. 238 af 7. marts 2013 om arbejdsgiverens pligt til at indgå skriftlig kontrakt med den søfarende om ansættelsesvilkårene ophæves. Stk. 3. Eksisterende ansættelsesaftaler, der er indgået før 1. juli 2023, som ikke opfylder reglerne i nærværende bekendtgørelse, skal efter anmodning fra lønmodtager opfylde reglerne i bekendtgørelsen senest 2 måneder efter modtagelse af anmodningen.",
      "valid_from": "2023-05-26",
      "valid_to": null
    }
  ],
  "definitions": []
}
