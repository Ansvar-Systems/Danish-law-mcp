{
  "id": "2014:197",
  "type": "statute",
  "title": "Bekendtgørelse om avl m.v. af kartofler",
  "short_name": "BEK H#LOKDOK04",
  "status": "in_force",
  "issued_date": "2014-02-26",
  "url": "https://www.retsinformation.dk/eli/lta/2014/197/xml",
  "description": "Retsinformation source. DocumentId=AH005156; AccessionNumber=B20140019705; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Erhvervsmæssig avl og salg af kartofler samt sortering af læggekartofler skal ske efter bestemmelserne i denne bekendtgørelse. Stk. 2. Erhvervsmæssig avl af kartofler skal ske på basis af materiale, der er opformeret i overensstemmelse med denne bekendtgørelse og hos producenter der er autoriseret i henhold til § 4 og § 5. Stk. 3. Bestemmelser om salg gælder også for udbud til salg, fordeling, levering eller anden form for overdragelse mod eller uden vederlag. Stk. 4. Ved konsumkartofler forstås i denne bekendtgørelse andre kartofler end læggekartofler."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Til erhvervsmæssig avl af kartofler må kun anvendes sorter, der 1) er optaget på den danske sortsliste, jf. bekendtgørelse om en fortegnelse over godkendte sorter af landbrugsplanter og grønsagsarter (sortslisten), eller 2) er optaget på Det Europæiske Fællesskabs fælles sortsliste. Stk. 2. Uanset stk. 1, kan NaturErhvervstyrelsen give tilladelse til, at der til avl af præ-basis læggekartofler anvendes læggemateriale og præ-basis læggekartofler af egen avl af sorter, der er anmeldt til afprøvning med henblik på godkendelse til optagelse på sortsliste i en medlemsstat af Den Europæiske Union."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Erhvervsmæssig avl af læggekartofler af sorter der er optaget på sortslisten som ”bevaringssort”, må kun finde sted i oprindelsesregionen. Stk. 2. NaturErhvervstyrelsen meddeler på grundlag af de i § 13 anførte indberetninger, den mængde kartofler af bevaringssorten, virksomheden må bringe i handel i den pågældende sæson. Sæson defineres som perioden den 1. september til den 31. august året efter. Den samlede mængde, der bringes i handel, må ikke overstige det i bilag 2 anførte."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. NaturErhvervstyrelsen kan autorisere virksomheder til etablering og vedligehold af en kartoffelkerneplantesamling (klasse: kerneplanter), når styrelsen har konstateret, at betingelserne i bilag 14 og 15 er overholdt. Stk. 2. NaturErhvervstyrelsen kan autorisere virksomheder til in vitro produktion af præ-basis mikroplanter (klasse: mikroplanter) og præ-basis mikroknolde (klasse: mikroknolde), når styrelsen har konstateret, at betingelserne i bilag 3, 1, er overholdt. Til produktionen må kun anvendes materiale fra virksomheder autoriseret efter stk. 1 eller materiale fra andre EU-lande, som opfylder tilsvarende krav og som NaturErhvervstyrelsen har ligestillet hermed. Stk. 3. NaturErhvervstyrelsen kan autorisere virksomheder til avl og sortering af præ-basis miniknolde (klasse: MK) og­ ­præ-basis miniplanter (klasse: MP), når styrelsen har konstateret, at producenten opfylder kravene i bilag 3, II. Til produktionen af miniplanter og -knolde må som udgangsmateriale kun anvendes materiale fra producenter autoriserede efter stk. 1 eller stk. 2, eller materiale fra andre EU-lande, som opfylder tilsvarende krav og som NaturErhvervstyrelsen har ligestillet hermed. Stk. 4. Ansøgning om autorisation efter stk. 1-3 foregår ved indsendelse af skriftlig ansøgning vedlagt skitser over virksomheden med angivelse af placeringen af de forskellige aktiviteter i produktionen samt kopi af kvalitetsstyringshåndbog. Stk. 5. En producent kan skriftligt ansøge NaturErhvervstyrelsen skriftligt om tilladelse til at blive autoriseret efter både stk. 1 og stk. 2. Tilladelsen er betinget af, at det kan dokumenteres, at plantemateriale under de to autorisationer kan holdes adskilt under opbevaring og håndtering i produktionen, således at der opnås minimal risiko for sammenblanding af plantemateriale og spredning af planteskadegørere mellem de to autorisationer. Stk. 6. En producent kan ansøge NaturErhvervstyrelsen skriftligt om tilladelse til at blive autoriseret samtidigt efter både stk. 2 og stk. 3. Tilladelsen er betinget af, at det kan dokumenteres, at plantemateriale under de to autorisationer kan holdes adskilt under opbevaring og håndtering i produktionen, således at der opnås minimal risiko for sammenblanding af plantemateriale og spredning af planteskadegørere mellem de to autorisationer. Stk. 7. Alt materiale produceret i henhold til § 4 henregnes til kategorien præ-basis."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. NaturErhvervstyrelsen kan efter ansøgning autorisere avlere til avl af 1) præ-basis læggekartofler (præ-basisavler), 2) basis- og certificerede læggekartofler på grundlag af egen opformering (basisavler med opformering) eller 3) basis-og certificerede læggekartofler på grundlag af indkøbt læggemateriale (basisavler uden opformering)."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Virksomheder, der opbevarer, sorterer, pakker, mærker samt sælger læggekartofler, skal være autoriseret som sorterevirksomhed for læggekartofler. Stk. 2. NaturErhvervstyrelsen autoriserer virksomheden, når styrelsen har konstateret, at bestemmelserne i bilag 4 er opfyldt. Autorisation kan gives til: 1) Sorterevirksomhed af præ-basisavl, jf. § 5, nr. 1, til opbevaring, sortering, pakning og mærkning af egen avl. Avlen kan mærkes i klasserne S, SE, E og A, jf. bilag 9. 2) Sorterevirksomhed af basisavl til opbevaring, sortering og mærkning af læggekartofler fra avlere autoriseret efter § 5 herunder egen avl af læggekartofler og konsumkartofler. Avl af læggekartofler kan alene mærkes i klasserne E og A, jf. bilag 9. 3) Virksomheder, der indkøber godkendte læggekartofler i lukkede og mærkede pakninger og ompakker og videresælger dem i pakninger på højst 10 kg netto. Stk. 3. Uanset bestemmelserne i stk. 1, skal følgende virksomheder ikke autoriseres: 1) Virksomheder der udelukkende køber og videresælger læggekartofler i lukkede pakninger. 2) Virksomheder der udelukkende køber læggekartofler i lukkede pakninger på op til 50 kg og videresælger disse direkte til den endelige forbruger i åbne, mindre pakninger."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. NaturErhvervstyrelsen kan efter ansøgning godkende virksomheder autoriseret efter § 6, til at udstede og forsyne pakninger med læggekartofler med plantepas. Plantepassets udformning skal være godkendt af styrelsen og skal overholde bestemmelserne i bilag 10. Stk. 2. Godkendelse til at udstede og forsyne pakninger med plantepas kan tilbagekaldes, hvis virksomheden ikke overholder bestemmelserne i §§ 25-27."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Ansøgning om autorisation efter § 5 skal indgives til NaturErhvervstyrelsen. Ansøgningen skal ske på et skema, der fås fra NaturErhvervstyrelsen eller hentes på styrelsens hjemmeside. Stk. 2. En avler eller virksomhed kan kun være autoriseret til én af de i § 5, nævnte typer af produktion og virksomheder autoriseret efter § 4 kan ikke samtidigt autoriseres efter § 5. Stk. 3. Alle ændringer af betydning for autorisationen skal straks meddeles NaturErhvervstyrelsen. Stk. 4. Når en avler eller en virksomhed bliver autoriseret tildeler NaturErhvervstyrelsen et autorisationsnummer. Overdragelse eller ændring af autorisationsnummer kan kun ske efter nærmere aftale med NaturErhvervstyrelsen. Stk. 5. Hvis NaturErhvervstyrelsen ikke modtager de i § 13 nævnte oplysninger inden fristens udløb, anses autorisa­tionen som læggekartoffelavler for bortfaldet."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Avleren skal hvert år med henblik på NaturErhverv-styrelsens udtagelse af jordprøver anmelde, hvilke arealer der påtænkes anvendt til avl af læggekartofler. Stk. 2. Arealerne skal anmeldes til NaturErhvervstyrelsen senest 8 uger inden lægning af kartoflerne. Anmeldelsen skal indeholde en skitse for hvert anmeldt areal og indeholde oplysninger om, hvornår arealet senest har været anvendt til avl af kartofler eller til avl af de i bilag 5 nævnte afgrøder. Stk. 3. Jordprøven skal udtages i perioden mellem høst af den sidste afgrøde kartofler eller høst af de i bilag 5 nævnte afgrøder og lægning af læggekartofler. Stk. 4. Mængden af jord, der udtages pr. hektar, udgør beregningsmæssigt 1500 ml. for op til 8 hektar og 400 ml. for de resterende hektar, i en anmeldt mark. Stk. 5. I tilfælde, hvor der er påvist forekomst af kartoffelcystenematoder i en mark, jf. bekendtgørelse nr. 452 af 16. maj 2011 om bekæmpelse af kartoffelcystenematoder, udgør mængden af jord, der udtages pr. hektar dog altid 1500 ml."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Mængden af jord, der skal udtages pr. hektar efter ­§ 9, stk. 4, kan reduceres til beregningsmæssigt 400 ml. pr. hektar for 4 hektar og 200 ml. for de resterende hektar, såfremt avler kan dokumentere: 1) at der ikke er blevet dyrket eller har forekommet kartofler eller andre værtsplanter, jf. bilag 1 i bekendtgørelse nr. 452 af 16. maj 2011 om bekæmpelse af kartoffelcystenematoder, på det anmeldte areal i seks år forud for jordprøvetagningen, 2) at der ikke ved de to seneste officielle undersøgelser er konstateret forekomst af levende kartoffelcystenematoder, og der ikke er blevet dyrket kartofler til andet end produktion af læggekartofler eller andre værtplanter eller planter til plantning, jf. bilag 1 i bekendtgørelse nr. 452 af 16. maj 2011 om bekæmpelse af kartoffelcystenematoder, siden den første officielle undersøgelse, eller 3) at der ikke er konstateret levende kartoffelcystenematoder eller cyster uden levende indhold ved den seneste officielle undersøgelse, og at der ikke er blevet dyrket kartofler til andet end produktion af læggekartofler eller andre værtplanter eller planter til plantning, jf. bilag 1 i bekendtgørelse nr. 452 af 16. maj 2011 om bekæmpelse af kartoffelcystenematoder, siden undersøgelsen. Stk. 2. Dokumentationen skal foreligge senest samtidig med prøvetagningen."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. NaturErhvervstyrelsen kan godkende arealer til avl af læggekartofler hvis: 1) resultatet af jordprøver, jf. § 9, viser, at arealet er fri for planteskadegørerne som nævnt i bilag 6 nr. 2, 2) arealet ikke har været anvendt til avl eller oplagring af kartofler, eller dyrkning af de i bilag 5 nævnte afgrøder i de forudgående 4 vækstsæsoner for avl af præ-basis læggekartofler og de 3 forudgående vækstsæsoner for avl af basis læggekartofler, 3) arealet er fri for gengroninger, og 4) der ikke er udbragt affald på arealer jf. § 12. Stk. 2. Jordprøven, jf. stk. 1, nr. 1, kan være udtaget op til 4 år inden arealet anvendes til avl af læggekartofler."
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Der må ikke avles kartofler i de følgende 3 år på arealer, hvor der er udbragt affald i form af jord, sten, kildesorteret affald og spildevandsslam, samt affaldsknolde eller andet vegetabilsk affald fra virksomheder, der sorterer, vasker eller forarbejder kartofler. Ved første kartoffelavl på arealet derefter skal der anvendes en sort, der er resistent mod kartoffelcystenematoder, og avlen kan ikke anvendes som læggemateriale. Stk. 2. Uanset stk. 1 må der avles kartofler på arealer, hvor det i stk. 1 nævnte affald er udbragt, hvis affaldet har været underkastet kontrolleret kompostering eller hygiejnisering. Stk. 3. Der må ikke avles læggekartofler i de følgende 12 måneder på arealer, hvor der er udbragt frugtsaft fra stivelsesfremstilling, herunder vaskevand, eller overfladevand fra vandløb og søer m.m."
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Med henblik på NaturErhvervstyrelsens godkendelse af avlen, skal oplysninger om læggematerialet i hvert linjenummer meddeles styrelsen senest 25. maj. Oplysningerne skal indgives på et skema, som kan hentes på styrelsens hjemmeside. Stk. 2. Dokumentation for indkøb af læggemateriale vedlægges i form af faktura og plantepas. Stk. 3. Læggekartoffelavlere, der samtidig avler konsumkartofler, skal indgive oplysninger om konsummaterialet til styrelsen senest 25. maj. Oplysningerne skal indgives på et skema, som kan hentes på styrelsens hjemmeside. Stk. 4. NaturErhvervstyrelsen kan under særlige omstændigheder og efter skriftlig ansøgning give dispensation til anmeldelse senere end den i stk. 1 og 3 angivne frist."
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Stk. 1. Et linjenummer betegner et adskilt areal, hvor der er lagt læggekartofler fra kun et høstnummer og som er anmeldt efter § 13 stk. 1 og 2. Stk. 2. I marken skal hver linje forud for marksyn mærkes med et skilt med oplysninger om tildelt linjenummer og arealets størrelse, samt læggematerialets høstnummer, sort og klasse. Stk. 3. Linjenumre skal være adskilt med mindst én frirække, og der skal for enden af hver række være mindst 6 meter til anden avl. For linjenumre, hvor læggematerialet har samme høstnummer (fra året før), gælder kravet om en frirække ikke. Anvendes denne undtagelse skal det ved tydelig skiltning i marken fremgå, hvor de enkelte linjenumre er placeret. Derudover skal der i hver ende af den sidste række i linjenummeret være et seks meter langt rækkestykke uden kartofler, samt afmærkes med stokke eller lignende igennem hele rækken. Stk. 4. Avl fra et linjenummer registreres med et høstnummer. Høstnummeret består af autorisationsnummer, årstal samt linjenummeret, der identificerer arealet. Stk. 5. Læggekartofler med forskelligt høstnummer skal holdes klart adskilt under avl, opbevaring, transport og sortering. Sammenlægges avlen fra forskellige høstnumre med samme oprindelse, henregnes den samlede avl til de dårligste avlskontrolresultater blandt de sammenlagte høstnumre. Stk. 6. Sammenlægges avlen fra forskellige høstnumre med samme oprindelse, jf. stk. 5, skal NaturErhvervstyrelsen skriftligt underrettes."
    },
    {
      "provision_ref": "4:15",
      "chapter": "4",
      "section": "15",
      "content": "§ 15. På grund af risikoen for overførsel af virus skal der være følgende afstand fra arealer, hvor der dyrkes læggekartofler til arealer med anden kartoffelavl, herunder egen avl af konsumkartofler: 1) 50 meter for arealer til godkendelse som præ-basis læggekartofler, 2) 25 meter for arealer til godkendelse som basis læggekartofler, og 3) 15 meter for arealer til godkendelse som certificerede læggekartofler."
    },
    {
      "provision_ref": "4:16",
      "chapter": "4",
      "section": "16",
      "content": "§ 16. De i bilag 6 nævnte planteskadegørere må ikke forefindes på jordbrugsbedriften, på arealer i samdrift, på avlsarealer, på planterne eller på knoldene. Stk. 2. NaturErhvervstyrelsen kan påbyde foranstaltninger til bekæmpelse af de i stk. 1 nævnte planteskadegørere, herunder isolation eller tilintetgørelse af planter, planteprodukter og emballage, der medfører smitterisiko. Stk. 3. NaturErhvervstyrelsen kan fastsætte en frist for gennemførelse af påbudte foranstaltninger. Stk. 4. Den der konstaterer eller har formodning om forekomst eller angreb af Epitrix cucumeris (Harris), Epitrix similaris (Gentner), Epitrix subcrinita (Lec.) eller Epitrix tuberis (Gentner), skal straks foretage anmeldelse herom til NaturErhvervstyrelsen med angivelse af findestedet."
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Maskiner og redskaber m.m. til håndtering af kartofler samt lokaler, kasser og lignende til opbevaring af læggekartofler hos avleren, skal være rengjort og desinficeret forud for avlssæsonen. Desinfektionen skal ske med et middel, med dokumenteret effekt overfor plantepatogene virus og mikroorganismer, herunder plantepatogene bakterier."
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Maskiner, redskaber, containere, kasser m.v., der har været anvendt udenfor arealer, som indehaveren af autorisationen har råderet over, må kun anvendes til håndtering af kartofler hvis de, 1) kun har været anvendt hos andre autoriserede læggekartoffelavlere, eller 2) er rengjort og desinficeret med et middel, med dokumenteret effekt over for plantepatogene virus og mikroorganismer, herunder plantepatogene bakterier. Stk. 2. Præ-basis avlere og basisavlere med egen opformering på basis af miniplanter og -knolde må kun anvende egne maskiner, redskaber og containere til håndtering af læggekartofler. Maskiner m.v. anvendt til kartoffelavl må ikke have været anvendt udenfor de arealer, indehaveren af autorisationen har råderet over. Stk. 3. Avleren skal kunne dokumentere, at bestemmelserne i stk. 1 er overholdt. Dokumentation skal opbevares i 3 år."
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Til avl af præ-basis miniplanter og -knolde må der det enkelte år kun anvendes en oprindelse pr. sort (en producent autoriseret efter § 4, stk. 1 eller 2). Stk. 2. En producent, der er autoriseret efter § 4, må ikke have samtidig avl af konsumkartofler."
    },
    {
      "provision_ref": "4:20",
      "chapter": "4",
      "section": "20",
      "content": "§ 20. Præ-basisavlere må kun anvende følgende læggemateriale: 1) læggemateriale af klassen MP/MK af dansk avl, eller af udenlandsk avl, som NaturErhvervstyrelsen har sidestillet hermed, og 2) præ-basis læggekartofler af egen avl godkendt i klasse S1-S4. Stk. 2. Der må hvert år, for hver sort, kun anvendes læggemateriale af egen oprindelse og én anden oprindelse (en producent autoriseret efter § 4). Stk. 3. Uanset stk. 1 og 2 kan nystartede præ-basisavlere i det første avlsår, for hver sort indkøbe og anvende præ-basis læggekartofler fra én anden præ-basisavler. Stk. 4. Præ-basis læggekartofler skal leveres direkte til den endelige modtager. Stk. 5. En avler, der er autoriseret til avl af præ-basis læggekartofler, må ikke have samtidig avl af konsumkartofler."
    },
    {
      "provision_ref": "4:21",
      "chapter": "4",
      "section": "21",
      "content": "§ 21. Basisavlere med opformering må kun anvende følgende læggemateriale, 1) læggemateriale af klassen MP/MK eller af udenlandsk avl NaturErhvervstyrelsen har sidestillet hermed, 2) S/SE af dansk avl eller udenlandsk avl, der i henhold til EU-mærkningsregler for læggekartofler er sidestillet hermed, og 3) præ-basis læggekartofler af egen avl godkendt i klasse F1-F3 samt E1-E3 af egen avl."
    },
    {
      "provision_ref": "4:22",
      "chapter": "4",
      "section": "22",
      "content": "§ 22. Basisavlere uden opformering må kun anvende læggemateriale af klassen MP/MK, S/SE eller E af dansk avl fra læggekartoffelavlere autoriseret i henhold til § 5, stk. 1, nr. 1 og nr. 2 eller af udenlandsk avl, der i henhold til EU-mærkningsregler for læggekartofler er sidestillet hermed."
    },
    {
      "provision_ref": "4:23",
      "chapter": "4",
      "section": "23",
      "content": "§ 23. Læggekartofler som råvarer må kun opbevares på avlsejendommen, hos autoriserede sorterevirksomheder eller på andre af NaturErhvervstyrelsen godkendte opbevaringssteder. Stk. 2. På avlsejendommen må kun opbevares kartofler af egen fortsat avl af lægge- eller konsumkartofler. Læggekartofler, der er fjernet fra avlsejendommen, må ikke føres tilbage til avlsejendommen. Stk. 3. Læggekartofler skal under opbevaring og transport være mærket med sortsnavn, klasse, mængde og høstnummer, jf. § 14. Stk. 4. Uanset stk. 2 må læggekartofler, der er forblevet i lukkede, mærkede kasser under transport og opbevaring og som har været opbevaret i kølerum på en autoriseret sorterevirksomhed, eller på et af NaturErhvervstyrelsen godkendt opbevaringssted, føres tilbage til avlsejendommen."
    },
    {
      "provision_ref": "5:24",
      "chapter": "5",
      "section": "24",
      "content": "§ 24. NaturErhvervstyrelsen kan godkende avlen af læggekartofler, hvis: 1) betingelserne i kapitel 3 og 4 er overholdt, 2) det ved marksyn er konstateret, at avlen overholder kravene i bilag 7, 3) der ikke er konstateret forekomst af virussygdomme nævnt i bilag 8, og 4) der ikke forefindes gengroninger. Såfremt der konstateres gengroninger i linjenummeret, kan avlen fra linjenummeret kun godkendes i klasse A, og kasseres til egen anvendelse. Gengroninger indgår i opgørelsen af fremmed sort, jf. bilag 7. Stk. 2. I tilfælde, hvor der med henblik på eksport rekvireres et marksyn i et linjenummer, vil resultaterne for dette marksyn indgå i avlskontrollen og dermed i officiel godkendelse og klassificering af avlen i det pågældende linjenummer. Stk. 3. Læggekartofler fra hvert adskilt areal godkendes højst i avlsklassen under læggematerialets klasse. Avlen kan godkendes i de i bilag 9 anførte avls- og salgsklasser. Avlsklassen er afgørende for, om avlen kan anvendes til brug for videre opformering på egen ejendom, samt om og i hvilke salgsklasser avlen kan omsættes. Stk. 4. Kartofler godkendt i klasse A må kun anvendes til avl af konsumkartofler."
    },
    {
      "provision_ref": "6:25",
      "chapter": "6",
      "section": "25",
      "content": "§ 25. Læggekartofler (inklusiv kerneplanter, mikroplanter og -knolde, miniplanter og -knolde) der er sorteret, pakket m.v. i Danmark må kun sælges i lukkede pakninger, der opfylder bestemmelserne i bilag 11 om pakning og lukning og skal mærkes med plantepas der opfylder bestemmelserne i bilag 10. Stk. 2. Præ-basis miniplanter og -knolde skal leveres til den endelige modtager direkte og uden åbning af pakning. Stk. 3. Uanset bestemmelserne i stk. 1, må virksomheder der ikke skal være autoriseret, jf. § 6, stk. 3, nr. 2, sælge læggekartofler til den endelige forbruger i små åbne pakninger."
    },
    {
      "provision_ref": "6:26",
      "chapter": "6",
      "section": "26",
      "content": "§ 26. Mærkning med plantepas skal være foretaget af NaturErhvervstyrelsen eller af en godkendt virksomhed jf. § 7. Stk. 2. Kun godkendte læggekartofler, jf. § 24, må mærkes med plantepas. Stk. 3. Plantepasset må kun anvendes til den pakning, det oprindeligt er udstedt til. Stk. 4. Opdeles en pakning med læggekartofler, skal hver af de nye pakninger forsynes med et nyt plantepas. Stk. 5. Trykte plantepas, herunder fejltrykte plantepas, der ikke anvendes, skal opbevares i 2 år på den autoriserede sorterevirksomhed."
    },
    {
      "provision_ref": "6:27",
      "chapter": "6",
      "section": "27",
      "content": "§ 27. Læggekartofler i småpakninger med et indhold på højst 10 kilo skal mærkes i overensstemmelse med det i bilag 10, nr. 2, anførte. Småpakninger skal ikke forsynes med plantepas."
    },
    {
      "provision_ref": "6:28",
      "chapter": "6",
      "section": "28",
      "content": "§ 28. Ved salg skal læggekartofler, der sorteres og pakkes i Danmark, opfylde kvalitetskravene i bilag 12. Stk. 2. Kartofler behandlet med spiringshæmmende midler må ikke sælges som læggekartofler."
    },
    {
      "provision_ref": "6:29",
      "chapter": "6",
      "section": "29",
      "content": "§ 29. Virksomheder autoriseret efter § 4, stk. 3 eller § 6, stk. 2, nr. 1 og stk. 2, nr. 2 skal anmelde partier af læggekartofler til NaturErhvervstyrelsen på pakkedatoen. Anmeldelsen skal udfærdiges på et skema, der fås hos NaturErhvervstyrelsen eller hentes på styrelsens hjemmeside. Indberetningen af oplysningerne kan ske ved elektronisk overførsel af data til NaturErhvervstyrelsen, hvis styrelsen kan godkende dataform og struktur. Stk. 2. Ved pakkedato forstås i denne bekendtgørelse, den dato partiet sorteres og pakningsenheden lukkes med plantepas. Foregår pakning af partiet over flere dage, er pakkedatoen den dato hvor den sidste enhed i partiet lukkes og mærkes. Stk. 3. Til identifikation af et parti færdigvarer af læggekartofler anvendes nummeret på det første plantepas i partiet (partinummeret). Stk. 4. Et parti kan kun udgøres af læggekartofler fra et høstnummer."
    },
    {
      "provision_ref": "6:30",
      "chapter": "6",
      "section": "30",
      "content": "§ 30. Kasserer NaturErhvervstyrelsen, i forbindelse med partikontrol et parti læggekartofler, kan kartoflerne omsorteres og partianmeldes på ny. Det omsorterede parti må ikke omsættes før NaturErhvervstyrelsen har foretaget fornyet partikontrol. Stk. 2. Bryder NaturErhvervstyrelsen forseglingen af en pakning i forbindelse med kontrol af færdigvarer af læggekartofler, forsyner NaturErhvervstyrelsen plantepasset med stempel, dato, signatur og eventuel plombe, der viser at pakningen har været åbnet i forbindelse med officiel kontrol."
    },
    {
      "provision_ref": "7:31",
      "chapter": "7",
      "section": "31",
      "content": "§ 31. Til avl af konsumkartofler skal anvendes: 1) godkendte læggekartofler indkøbt hvert år til hele avlen eller 2) kartofler avlet på godkendte læggekartofler indkøbt året før, på egen ejendom eller forpagtede arealer, for hvilke der foreligger en forpagtningsaftale og hvor der hvert år indkøbes godkendte læggekartofler af den pågældende sort svarende til mindst 10 pct. af det areal og mindst 10 pct. af den mængde, der skal anvendes til lægning året efter og a) det indkøbte læggemateriale opformeres særskilt, og at avlen heraf opbevares adskilt fra andre kartofler, b) det indkøbte læggemateriale lægges, og at avlen heraf så vidt muligt optages inden andre kartofler lægges og optages, og c) maskiner og redskaber rengøres og desinficeres med et middel, med dokumenteret effekt over for plantepatogene virus og mikroorganismer, herunder plantepatogene bakterier."
    },
    {
      "provision_ref": "7:32",
      "chapter": "7",
      "section": "32",
      "content": "§ 32. Basisavlere med opformering må til avl af konsumkartofler kun anvende læggemateriale af egen avl eller klasse S/SE af anden oprindelse eller læggemateriale af udenlandsk avl, der i henhold til EU-mærkningsreglerne for læggekartofler er sidestillet hermed. Der må maksimalt avles 2 år på det indkøbte læggemateriale. Første års avl benævnes K01, andet års avl K02. Der må det enkelte år højst anvendes 3 klasser for hver sort. Stk. 2. Basisavlere uden opformering må til avl af konsumkartofler kun anvende læggemateriale af klasse S/SE, E eller A eller læggemateriale af udenlandsk avl, der i henhold til EU-mærkningsreglerne for læggekartofler er sidestillet hermed. Stk. 3. Bestemmelserne i § 31 finder tilsvarende anvendelse ved konsumavl hos basisavlere uden opformering."
    },
    {
      "provision_ref": "7:33",
      "chapter": "7",
      "section": "33",
      "content": "§ 33. Autoriserede avlere af læggekartofler må ikke samtidig avle læggekartofler og konsumkartofler af samme sort. Stk. 2. Uanset stk. 1 må der ved overgang fra avl af konsumkartofler til avl af læggekartofler i en given sort, anvendes præ-basis materiale af sorten, i overgangsåret. Stk. 3. I tilfælde af fund af kartoffelcystenematoder efter lægning i en læggekartoffelmark, kan NaturErhvervstyrelsen efter ansøgning og på nærmere fastsatte vilkår tillade, at stk. 1 fraviges for så vidt angår læggekartoffelmarker med samme sort."
    },
    {
      "provision_ref": "7:34",
      "chapter": "7",
      "section": "34",
      "content": "§ 34. Autoriserede avlere af læggekartofler skal opbevare konsumkartofler adskilt fra læggekartofler. Konsumkartoflerne skal under avl, transport og opbevaring være mærket med sortsnavn og opformeringsklasse (K01 eller K02)."
    },
    {
      "provision_ref": "7:35",
      "chapter": "7",
      "section": "35",
      "content": "§ 35. NaturErhvervstyrelsen udtager jordprøver af arealer der anvendes til konsumavl, med henblik på overvågning af udbredelse af kartoffelcystenematoder. Hvis der konstateres forekomst af kartoffelcystenematoder, finder bestemmelserne i bekendtgørelse nr. 452 af 16. maj 2011 om bekæmpelse af kartoffelcystenematoder anvendelse."
    },
    {
      "provision_ref": "7:36",
      "chapter": "7",
      "section": "36",
      "content": "§ 36. Sorterevirksomheder skal ved salg af spisekartofler sikre, at kartoflerne opfylder kvalitetsnormerne i bilag 13."
    },
    {
      "provision_ref": "8:37",
      "chapter": "8",
      "section": "37",
      "content": "§ 37. NaturErhvervstyrelsen kan efter ansøgning og på nærmere fastsatte betingelser tillade, at bekendtgørelsens bestemmelser fraviges ved forsøg, forskning og planteforædling. Stk. 2. Tilladelse efter stk. 1 til salg af kartofler af en genetisk modificeret sort meddeles kun, hvis der på grundlag af en officiel miljørisikovurdering er truffet alle hensigtsmæssige foranstaltninger for at undgå skadelige indvirkninger på menneskers sundhed og miljøet. Stk. 3. NaturErhvervstyrelsen kan efter ansøgning og på nærmere fastsatte betingelser tillade, at avlere m.v., der er autoriseret efter § 4 og § 5, samtidig foretager forædling af kartofler."
    },
    {
      "provision_ref": "9:38",
      "chapter": "9",
      "section": "38",
      "content": "§ 38. Autoriserede læggekartoffelavlere og autoriserede sorterevirksomheder skal føre regnskab over deres råvaremængde, herunder sammenlagte linjer, beholdning, kasserede marker og partier, samt køb og salg af kartofler. Regnskabet skal for hvert køb og salg indeholde oplysninger om dato, kartoffelsort, høstnummer, klasse, sælger eller køber, pakningsenhed og mængde. Stk. 2. Sorterevirksomheder skal endvidere føre et sortereregnskab. Regnskabet skal indeholde oplysninger om dato, tidspunkt, kartoffelsort, høstnummer, mængder af råvarer samt affald (inkl. over- og understørrelser) til foder og lignende. Stk. 3. Regnskaber samt dokumentation for køb, salg, m.v. skal opbevares i 3 år."
    },
    {
      "provision_ref": "9:39",
      "chapter": "9",
      "section": "39",
      "content": "§ 39. Autoriserede sorterevirksomheder skal senest den 30. juni indberette til NaturErhvervstyrelsen hvilke mængder af læggekartofler af bevaringssorter, der er bragt i handel i den afsluttede sæson."
    },
    {
      "provision_ref": "10:40",
      "chapter": "10",
      "section": "40",
      "content": "§ 40. NaturErhvervstyrelsen fører kontrol med, at bestemmelserne i bekendtgørelsen overholdes. Stk. 2. Dansk Landbrugsrådgivning, Videnscentret for Landbrug fører kontrol med, at arealer med læggekartofler, der er anmeldt til avlskontrol hos autoriserede præ-basisavlere, overholder kravene i § 15, § 24, stk. 1, nr. 4 og bilag 7. Stk. 3. NaturErhvervstyrelsen kan vederlagsfrit udtage prøver med henblik på analyser."
    },
    {
      "provision_ref": "10:41",
      "chapter": "10",
      "section": "41",
      "content": "§ 41. Avlere, sorterevirksomheder m.fl. skal efter anmodning give NaturErhvervstyrelsen de oplysninger, der er nødvendige for gennemførelse af kontrollen med overholdelse af reglerne i denne bekendtgørelse samt yde styrelsen den fornødne bistand ved gennemførelse af kontrollen."
    },
    {
      "provision_ref": "10:42",
      "chapter": "10",
      "section": "42",
      "content": "§ 42. Overtrædelse af § 12, § 14, stk. 3, § 23, stk. 2, § 25, stk.1 og 2, § 33, stk. 1 og § 34, stk. 1, samt tilsidesættelse af vilkår knyttet til en dispensation efter § 33, stk. 3, kan medføre at avlen af læggekartofler nedklassificeres eller ikke godkendes som læggekartofler."
    },
    {
      "provision_ref": "10:43",
      "chapter": "10",
      "section": "43",
      "content": "§ 43. NaturErhvervstyrelsen offentliggør resultater på grundlag af kontrollen. Offentliggørelsen indeholder navn, adresse og autorisationsnummer på virksomheder autoriseret efter §§ 4 og 5 samt resultatet af en gennemført avlskontrol."
    },
    {
      "provision_ref": "10:44",
      "chapter": "10",
      "section": "44",
      "content": "§ 44. Med bøde straffes den der 1) overtræder § 1, stk. 2, §§ 2 og 3, § 6, stk. 1, § 12, §§ 17 - 23, § 24, stk. 3, § 25, stk. 1 og 2, §§ 26 - 28, § 30, stk. 1, §§ 31, 32 og 33, stk. 1, og § 38, 2) undlader at efterkomme et påbud efter § 16, stk. 2, 3) undlader at give oplysninger som nævnt i § 8, stk. 3, § 29, stk. 1, og § 39, eller 4) tilsidesætter vilkår knyttet til en dispensation givet efter § 33, stk. 3. Stk. 2. Selskaber m.v. (juridiske personer) kan pålægges strafansvar efter bestemmelserne i straffelovens 5. kapitel."
    },
    {
      "provision_ref": "11:45",
      "chapter": "11",
      "section": "45",
      "content": "§ 45. Bekendtgørelsen træder i kraft den 6. marts 2014. Stk. 2. Bekendtgørelse nr. 594 af 8. juni 2013 om avl m.v. af kartofler ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Erhvervsmæssig avl og salg af kartofler samt sortering af læggekartofler skal ske efter bestemmelserne i denne bekendtgørelse. Stk. 2. Erhvervsmæssig avl af kartofler skal ske på basis af materiale, der er opformeret i overensstemmelse med denne bekendtgørelse og hos producenter der er autoriseret i henhold til § 4 og § 5. Stk. 3. Bestemmelser om salg gælder også for udbud til salg, fordeling, levering eller anden form for overdragelse mod eller uden vederlag. Stk. 4. Ved konsumkartofler forstås i denne bekendtgørelse andre kartofler end læggekartofler.",
      "valid_from": "2014-02-26",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Til erhvervsmæssig avl af kartofler må kun anvendes sorter, der 1) er optaget på den danske sortsliste, jf. bekendtgørelse om en fortegnelse over godkendte sorter af landbrugsplanter og grønsagsarter (sortslisten), eller 2) er optaget på Det Europæiske Fællesskabs fælles sortsliste. Stk. 2. Uanset stk. 1, kan NaturErhvervstyrelsen give tilladelse til, at der til avl af præ-basis læggekartofler anvendes læggemateriale og præ-basis læggekartofler af egen avl af sorter, der er anmeldt til afprøvning med henblik på godkendelse til optagelse på sortsliste i en medlemsstat af Den Europæiske Union.",
      "valid_from": "2014-02-26",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Erhvervsmæssig avl af læggekartofler af sorter der er optaget på sortslisten som ”bevaringssort”, må kun finde sted i oprindelsesregionen. Stk. 2. NaturErhvervstyrelsen meddeler på grundlag af de i § 13 anførte indberetninger, den mængde kartofler af bevaringssorten, virksomheden må bringe i handel i den pågældende sæson. Sæson defineres som perioden den 1. september til den 31. august året efter. Den samlede mængde, der bringes i handel, må ikke overstige det i bilag 2 anførte.",
      "valid_from": "2014-02-26",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. NaturErhvervstyrelsen kan autorisere virksomheder til etablering og vedligehold af en kartoffelkerneplantesamling (klasse: kerneplanter), når styrelsen har konstateret, at betingelserne i bilag 14 og 15 er overholdt. Stk. 2. NaturErhvervstyrelsen kan autorisere virksomheder til in vitro produktion af præ-basis mikroplanter (klasse: mikroplanter) og præ-basis mikroknolde (klasse: mikroknolde), når styrelsen har konstateret, at betingelserne i bilag 3, 1, er overholdt. Til produktionen må kun anvendes materiale fra virksomheder autoriseret efter stk. 1 eller materiale fra andre EU-lande, som opfylder tilsvarende krav og som NaturErhvervstyrelsen har ligestillet hermed. Stk. 3. NaturErhvervstyrelsen kan autorisere virksomheder til avl og sortering af præ-basis miniknolde (klasse: MK) og­ ­præ-basis miniplanter (klasse: MP), når styrelsen har konstateret, at producenten opfylder kravene i bilag 3, II. Til produktionen af miniplanter og -knolde må som udgangsmateriale kun anvendes materiale fra producenter autoriserede efter stk. 1 eller stk. 2, eller materiale fra andre EU-lande, som opfylder tilsvarende krav og som NaturErhvervstyrelsen har ligestillet hermed. Stk. 4. Ansøgning om autorisation efter stk. 1-3 foregår ved indsendelse af skriftlig ansøgning vedlagt skitser over virksomheden med angivelse af placeringen af de forskellige aktiviteter i produktionen samt kopi af kvalitetsstyringshåndbog. Stk. 5. En producent kan skriftligt ansøge NaturErhvervstyrelsen skriftligt om tilladelse til at blive autoriseret efter både stk. 1 og stk. 2. Tilladelsen er betinget af, at det kan dokumenteres, at plantemateriale under de to autorisationer kan holdes adskilt under opbevaring og håndtering i produktionen, således at der opnås minimal risiko for sammenblanding af plantemateriale og spredning af planteskadegørere mellem de to autorisationer. Stk. 6. En producent kan ansøge NaturErhvervstyrelsen skriftligt om tilladelse til at blive autoriseret samtidigt efter både stk. 2 og stk. 3. Tilladelsen er betinget af, at det kan dokumenteres, at plantemateriale under de to autorisationer kan holdes adskilt under opbevaring og håndtering i produktionen, således at der opnås minimal risiko for sammenblanding af plantemateriale og spredning af planteskadegørere mellem de to autorisationer. Stk. 7. Alt materiale produceret i henhold til § 4 henregnes til kategorien præ-basis.",
      "valid_from": "2014-02-26",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. NaturErhvervstyrelsen kan efter ansøgning autorisere avlere til avl af 1) præ-basis læggekartofler (præ-basisavler), 2) basis- og certificerede læggekartofler på grundlag af egen opformering (basisavler med opformering) eller 3) basis-og certificerede læggekartofler på grundlag af indkøbt læggemateriale (basisavler uden opformering).",
      "valid_from": "2014-02-26",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Virksomheder, der opbevarer, sorterer, pakker, mærker samt sælger læggekartofler, skal være autoriseret som sorterevirksomhed for læggekartofler. Stk. 2. NaturErhvervstyrelsen autoriserer virksomheden, når styrelsen har konstateret, at bestemmelserne i bilag 4 er opfyldt. Autorisation kan gives til: 1) Sorterevirksomhed af præ-basisavl, jf. § 5, nr. 1, til opbevaring, sortering, pakning og mærkning af egen avl. Avlen kan mærkes i klasserne S, SE, E og A, jf. bilag 9. 2) Sorterevirksomhed af basisavl til opbevaring, sortering og mærkning af læggekartofler fra avlere autoriseret efter § 5 herunder egen avl af læggekartofler og konsumkartofler. Avl af læggekartofler kan alene mærkes i klasserne E og A, jf. bilag 9. 3) Virksomheder, der indkøber godkendte læggekartofler i lukkede og mærkede pakninger og ompakker og videresælger dem i pakninger på højst 10 kg netto. Stk. 3. Uanset bestemmelserne i stk. 1, skal følgende virksomheder ikke autoriseres: 1) Virksomheder der udelukkende køber og videresælger læggekartofler i lukkede pakninger. 2) Virksomheder der udelukkende køber læggekartofler i lukkede pakninger på op til 50 kg og videresælger disse direkte til den endelige forbruger i åbne, mindre pakninger.",
      "valid_from": "2014-02-26",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. NaturErhvervstyrelsen kan efter ansøgning godkende virksomheder autoriseret efter § 6, til at udstede og forsyne pakninger med læggekartofler med plantepas. Plantepassets udformning skal være godkendt af styrelsen og skal overholde bestemmelserne i bilag 10. Stk. 2. Godkendelse til at udstede og forsyne pakninger med plantepas kan tilbagekaldes, hvis virksomheden ikke overholder bestemmelserne i §§ 25-27.",
      "valid_from": "2014-02-26",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Ansøgning om autorisation efter § 5 skal indgives til NaturErhvervstyrelsen. Ansøgningen skal ske på et skema, der fås fra NaturErhvervstyrelsen eller hentes på styrelsens hjemmeside. Stk. 2. En avler eller virksomhed kan kun være autoriseret til én af de i § 5, nævnte typer af produktion og virksomheder autoriseret efter § 4 kan ikke samtidigt autoriseres efter § 5. Stk. 3. Alle ændringer af betydning for autorisationen skal straks meddeles NaturErhvervstyrelsen. Stk. 4. Når en avler eller en virksomhed bliver autoriseret tildeler NaturErhvervstyrelsen et autorisationsnummer. Overdragelse eller ændring af autorisationsnummer kan kun ske efter nærmere aftale med NaturErhvervstyrelsen. Stk. 5. Hvis NaturErhvervstyrelsen ikke modtager de i § 13 nævnte oplysninger inden fristens udløb, anses autorisa­tionen som læggekartoffelavler for bortfaldet.",
      "valid_from": "2014-02-26",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Avleren skal hvert år med henblik på NaturErhverv-styrelsens udtagelse af jordprøver anmelde, hvilke arealer der påtænkes anvendt til avl af læggekartofler. Stk. 2. Arealerne skal anmeldes til NaturErhvervstyrelsen senest 8 uger inden lægning af kartoflerne. Anmeldelsen skal indeholde en skitse for hvert anmeldt areal og indeholde oplysninger om, hvornår arealet senest har været anvendt til avl af kartofler eller til avl af de i bilag 5 nævnte afgrøder. Stk. 3. Jordprøven skal udtages i perioden mellem høst af den sidste afgrøde kartofler eller høst af de i bilag 5 nævnte afgrøder og lægning af læggekartofler. Stk. 4. Mængden af jord, der udtages pr. hektar, udgør beregningsmæssigt 1500 ml. for op til 8 hektar og 400 ml. for de resterende hektar, i en anmeldt mark. Stk. 5. I tilfælde, hvor der er påvist forekomst af kartoffelcystenematoder i en mark, jf. bekendtgørelse nr. 452 af 16. maj 2011 om bekæmpelse af kartoffelcystenematoder, udgør mængden af jord, der udtages pr. hektar dog altid 1500 ml.",
      "valid_from": "2014-02-26",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Mængden af jord, der skal udtages pr. hektar efter ­§ 9, stk. 4, kan reduceres til beregningsmæssigt 400 ml. pr. hektar for 4 hektar og 200 ml. for de resterende hektar, såfremt avler kan dokumentere: 1) at der ikke er blevet dyrket eller har forekommet kartofler eller andre værtsplanter, jf. bilag 1 i bekendtgørelse nr. 452 af 16. maj 2011 om bekæmpelse af kartoffelcystenematoder, på det anmeldte areal i seks år forud for jordprøvetagningen, 2) at der ikke ved de to seneste officielle undersøgelser er konstateret forekomst af levende kartoffelcystenematoder, og der ikke er blevet dyrket kartofler til andet end produktion af læggekartofler eller andre værtplanter eller planter til plantning, jf. bilag 1 i bekendtgørelse nr. 452 af 16. maj 2011 om bekæmpelse af kartoffelcystenematoder, siden den første officielle undersøgelse, eller 3) at der ikke er konstateret levende kartoffelcystenematoder eller cyster uden levende indhold ved den seneste officielle undersøgelse, og at der ikke er blevet dyrket kartofler til andet end produktion af læggekartofler eller andre værtplanter eller planter til plantning, jf. bilag 1 i bekendtgørelse nr. 452 af 16. maj 2011 om bekæmpelse af kartoffelcystenematoder, siden undersøgelsen. Stk. 2. Dokumentationen skal foreligge senest samtidig med prøvetagningen.",
      "valid_from": "2014-02-26",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. NaturErhvervstyrelsen kan godkende arealer til avl af læggekartofler hvis: 1) resultatet af jordprøver, jf. § 9, viser, at arealet er fri for planteskadegørerne som nævnt i bilag 6 nr. 2, 2) arealet ikke har været anvendt til avl eller oplagring af kartofler, eller dyrkning af de i bilag 5 nævnte afgrøder i de forudgående 4 vækstsæsoner for avl af præ-basis læggekartofler og de 3 forudgående vækstsæsoner for avl af basis læggekartofler, 3) arealet er fri for gengroninger, og 4) der ikke er udbragt affald på arealer jf. § 12. Stk. 2. Jordprøven, jf. stk. 1, nr. 1, kan være udtaget op til 4 år inden arealet anvendes til avl af læggekartofler.",
      "valid_from": "2014-02-26",
      "valid_to": null
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Der må ikke avles kartofler i de følgende 3 år på arealer, hvor der er udbragt affald i form af jord, sten, kildesorteret affald og spildevandsslam, samt affaldsknolde eller andet vegetabilsk affald fra virksomheder, der sorterer, vasker eller forarbejder kartofler. Ved første kartoffelavl på arealet derefter skal der anvendes en sort, der er resistent mod kartoffelcystenematoder, og avlen kan ikke anvendes som læggemateriale. Stk. 2. Uanset stk. 1 må der avles kartofler på arealer, hvor det i stk. 1 nævnte affald er udbragt, hvis affaldet har været underkastet kontrolleret kompostering eller hygiejnisering. Stk. 3. Der må ikke avles læggekartofler i de følgende 12 måneder på arealer, hvor der er udbragt frugtsaft fra stivelsesfremstilling, herunder vaskevand, eller overfladevand fra vandløb og søer m.m.",
      "valid_from": "2014-02-26",
      "valid_to": null
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Med henblik på NaturErhvervstyrelsens godkendelse af avlen, skal oplysninger om læggematerialet i hvert linjenummer meddeles styrelsen senest 25. maj. Oplysningerne skal indgives på et skema, som kan hentes på styrelsens hjemmeside. Stk. 2. Dokumentation for indkøb af læggemateriale vedlægges i form af faktura og plantepas. Stk. 3. Læggekartoffelavlere, der samtidig avler konsumkartofler, skal indgive oplysninger om konsummaterialet til styrelsen senest 25. maj. Oplysningerne skal indgives på et skema, som kan hentes på styrelsens hjemmeside. Stk. 4. NaturErhvervstyrelsen kan under særlige omstændigheder og efter skriftlig ansøgning give dispensation til anmeldelse senere end den i stk. 1 og 3 angivne frist.",
      "valid_from": "2014-02-26",
      "valid_to": null
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Stk. 1. Et linjenummer betegner et adskilt areal, hvor der er lagt læggekartofler fra kun et høstnummer og som er anmeldt efter § 13 stk. 1 og 2. Stk. 2. I marken skal hver linje forud for marksyn mærkes med et skilt med oplysninger om tildelt linjenummer og arealets størrelse, samt læggematerialets høstnummer, sort og klasse. Stk. 3. Linjenumre skal være adskilt med mindst én frirække, og der skal for enden af hver række være mindst 6 meter til anden avl. For linjenumre, hvor læggematerialet har samme høstnummer (fra året før), gælder kravet om en frirække ikke. Anvendes denne undtagelse skal det ved tydelig skiltning i marken fremgå, hvor de enkelte linjenumre er placeret. Derudover skal der i hver ende af den sidste række i linjenummeret være et seks meter langt rækkestykke uden kartofler, samt afmærkes med stokke eller lignende igennem hele rækken. Stk. 4. Avl fra et linjenummer registreres med et høstnummer. Høstnummeret består af autorisationsnummer, årstal samt linjenummeret, der identificerer arealet. Stk. 5. Læggekartofler med forskelligt høstnummer skal holdes klart adskilt under avl, opbevaring, transport og sortering. Sammenlægges avlen fra forskellige høstnumre med samme oprindelse, henregnes den samlede avl til de dårligste avlskontrolresultater blandt de sammenlagte høstnumre. Stk. 6. Sammenlægges avlen fra forskellige høstnumre med samme oprindelse, jf. stk. 5, skal NaturErhvervstyrelsen skriftligt underrettes.",
      "valid_from": "2014-02-26",
      "valid_to": null
    },
    {
      "provision_ref": "4:15",
      "chapter": "4",
      "section": "15",
      "content": "§ 15. På grund af risikoen for overførsel af virus skal der være følgende afstand fra arealer, hvor der dyrkes læggekartofler til arealer med anden kartoffelavl, herunder egen avl af konsumkartofler: 1) 50 meter for arealer til godkendelse som præ-basis læggekartofler, 2) 25 meter for arealer til godkendelse som basis læggekartofler, og 3) 15 meter for arealer til godkendelse som certificerede læggekartofler.",
      "valid_from": "2014-02-26",
      "valid_to": null
    },
    {
      "provision_ref": "4:16",
      "chapter": "4",
      "section": "16",
      "content": "§ 16. De i bilag 6 nævnte planteskadegørere må ikke forefindes på jordbrugsbedriften, på arealer i samdrift, på avlsarealer, på planterne eller på knoldene. Stk. 2. NaturErhvervstyrelsen kan påbyde foranstaltninger til bekæmpelse af de i stk. 1 nævnte planteskadegørere, herunder isolation eller tilintetgørelse af planter, planteprodukter og emballage, der medfører smitterisiko. Stk. 3. NaturErhvervstyrelsen kan fastsætte en frist for gennemførelse af påbudte foranstaltninger. Stk. 4. Den der konstaterer eller har formodning om forekomst eller angreb af Epitrix cucumeris (Harris), Epitrix similaris (Gentner), Epitrix subcrinita (Lec.) eller Epitrix tuberis (Gentner), skal straks foretage anmeldelse herom til NaturErhvervstyrelsen med angivelse af findestedet.",
      "valid_from": "2014-02-26",
      "valid_to": null
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Maskiner og redskaber m.m. til håndtering af kartofler samt lokaler, kasser og lignende til opbevaring af læggekartofler hos avleren, skal være rengjort og desinficeret forud for avlssæsonen. Desinfektionen skal ske med et middel, med dokumenteret effekt overfor plantepatogene virus og mikroorganismer, herunder plantepatogene bakterier.",
      "valid_from": "2014-02-26",
      "valid_to": null
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Maskiner, redskaber, containere, kasser m.v., der har været anvendt udenfor arealer, som indehaveren af autorisationen har råderet over, må kun anvendes til håndtering af kartofler hvis de, 1) kun har været anvendt hos andre autoriserede læggekartoffelavlere, eller 2) er rengjort og desinficeret med et middel, med dokumenteret effekt over for plantepatogene virus og mikroorganismer, herunder plantepatogene bakterier. Stk. 2. Præ-basis avlere og basisavlere med egen opformering på basis af miniplanter og -knolde må kun anvende egne maskiner, redskaber og containere til håndtering af læggekartofler. Maskiner m.v. anvendt til kartoffelavl må ikke have været anvendt udenfor de arealer, indehaveren af autorisationen har råderet over. Stk. 3. Avleren skal kunne dokumentere, at bestemmelserne i stk. 1 er overholdt. Dokumentation skal opbevares i 3 år.",
      "valid_from": "2014-02-26",
      "valid_to": null
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Til avl af præ-basis miniplanter og -knolde må der det enkelte år kun anvendes en oprindelse pr. sort (en producent autoriseret efter § 4, stk. 1 eller 2). Stk. 2. En producent, der er autoriseret efter § 4, må ikke have samtidig avl af konsumkartofler.",
      "valid_from": "2014-02-26",
      "valid_to": null
    },
    {
      "provision_ref": "4:20",
      "chapter": "4",
      "section": "20",
      "content": "§ 20. Præ-basisavlere må kun anvende følgende læggemateriale: 1) læggemateriale af klassen MP/MK af dansk avl, eller af udenlandsk avl, som NaturErhvervstyrelsen har sidestillet hermed, og 2) præ-basis læggekartofler af egen avl godkendt i klasse S1-S4. Stk. 2. Der må hvert år, for hver sort, kun anvendes læggemateriale af egen oprindelse og én anden oprindelse (en producent autoriseret efter § 4). Stk. 3. Uanset stk. 1 og 2 kan nystartede præ-basisavlere i det første avlsår, for hver sort indkøbe og anvende præ-basis læggekartofler fra én anden præ-basisavler. Stk. 4. Præ-basis læggekartofler skal leveres direkte til den endelige modtager. Stk. 5. En avler, der er autoriseret til avl af præ-basis læggekartofler, må ikke have samtidig avl af konsumkartofler.",
      "valid_from": "2014-02-26",
      "valid_to": null
    },
    {
      "provision_ref": "4:21",
      "chapter": "4",
      "section": "21",
      "content": "§ 21. Basisavlere med opformering må kun anvende følgende læggemateriale, 1) læggemateriale af klassen MP/MK eller af udenlandsk avl NaturErhvervstyrelsen har sidestillet hermed, 2) S/SE af dansk avl eller udenlandsk avl, der i henhold til EU-mærkningsregler for læggekartofler er sidestillet hermed, og 3) præ-basis læggekartofler af egen avl godkendt i klasse F1-F3 samt E1-E3 af egen avl.",
      "valid_from": "2014-02-26",
      "valid_to": null
    },
    {
      "provision_ref": "4:22",
      "chapter": "4",
      "section": "22",
      "content": "§ 22. Basisavlere uden opformering må kun anvende læggemateriale af klassen MP/MK, S/SE eller E af dansk avl fra læggekartoffelavlere autoriseret i henhold til § 5, stk. 1, nr. 1 og nr. 2 eller af udenlandsk avl, der i henhold til EU-mærkningsregler for læggekartofler er sidestillet hermed.",
      "valid_from": "2014-02-26",
      "valid_to": null
    },
    {
      "provision_ref": "4:23",
      "chapter": "4",
      "section": "23",
      "content": "§ 23. Læggekartofler som råvarer må kun opbevares på avlsejendommen, hos autoriserede sorterevirksomheder eller på andre af NaturErhvervstyrelsen godkendte opbevaringssteder. Stk. 2. På avlsejendommen må kun opbevares kartofler af egen fortsat avl af lægge- eller konsumkartofler. Læggekartofler, der er fjernet fra avlsejendommen, må ikke føres tilbage til avlsejendommen. Stk. 3. Læggekartofler skal under opbevaring og transport være mærket med sortsnavn, klasse, mængde og høstnummer, jf. § 14. Stk. 4. Uanset stk. 2 må læggekartofler, der er forblevet i lukkede, mærkede kasser under transport og opbevaring og som har været opbevaret i kølerum på en autoriseret sorterevirksomhed, eller på et af NaturErhvervstyrelsen godkendt opbevaringssted, føres tilbage til avlsejendommen.",
      "valid_from": "2014-02-26",
      "valid_to": null
    },
    {
      "provision_ref": "5:24",
      "chapter": "5",
      "section": "24",
      "content": "§ 24. NaturErhvervstyrelsen kan godkende avlen af læggekartofler, hvis: 1) betingelserne i kapitel 3 og 4 er overholdt, 2) det ved marksyn er konstateret, at avlen overholder kravene i bilag 7, 3) der ikke er konstateret forekomst af virussygdomme nævnt i bilag 8, og 4) der ikke forefindes gengroninger. Såfremt der konstateres gengroninger i linjenummeret, kan avlen fra linjenummeret kun godkendes i klasse A, og kasseres til egen anvendelse. Gengroninger indgår i opgørelsen af fremmed sort, jf. bilag 7. Stk. 2. I tilfælde, hvor der med henblik på eksport rekvireres et marksyn i et linjenummer, vil resultaterne for dette marksyn indgå i avlskontrollen og dermed i officiel godkendelse og klassificering af avlen i det pågældende linjenummer. Stk. 3. Læggekartofler fra hvert adskilt areal godkendes højst i avlsklassen under læggematerialets klasse. Avlen kan godkendes i de i bilag 9 anførte avls- og salgsklasser. Avlsklassen er afgørende for, om avlen kan anvendes til brug for videre opformering på egen ejendom, samt om og i hvilke salgsklasser avlen kan omsættes. Stk. 4. Kartofler godkendt i klasse A må kun anvendes til avl af konsumkartofler.",
      "valid_from": "2014-02-26",
      "valid_to": null
    },
    {
      "provision_ref": "6:25",
      "chapter": "6",
      "section": "25",
      "content": "§ 25. Læggekartofler (inklusiv kerneplanter, mikroplanter og -knolde, miniplanter og -knolde) der er sorteret, pakket m.v. i Danmark må kun sælges i lukkede pakninger, der opfylder bestemmelserne i bilag 11 om pakning og lukning og skal mærkes med plantepas der opfylder bestemmelserne i bilag 10. Stk. 2. Præ-basis miniplanter og -knolde skal leveres til den endelige modtager direkte og uden åbning af pakning. Stk. 3. Uanset bestemmelserne i stk. 1, må virksomheder der ikke skal være autoriseret, jf. § 6, stk. 3, nr. 2, sælge læggekartofler til den endelige forbruger i små åbne pakninger.",
      "valid_from": "2014-02-26",
      "valid_to": null
    },
    {
      "provision_ref": "6:26",
      "chapter": "6",
      "section": "26",
      "content": "§ 26. Mærkning med plantepas skal være foretaget af NaturErhvervstyrelsen eller af en godkendt virksomhed jf. § 7. Stk. 2. Kun godkendte læggekartofler, jf. § 24, må mærkes med plantepas. Stk. 3. Plantepasset må kun anvendes til den pakning, det oprindeligt er udstedt til. Stk. 4. Opdeles en pakning med læggekartofler, skal hver af de nye pakninger forsynes med et nyt plantepas. Stk. 5. Trykte plantepas, herunder fejltrykte plantepas, der ikke anvendes, skal opbevares i 2 år på den autoriserede sorterevirksomhed.",
      "valid_from": "2014-02-26",
      "valid_to": null
    },
    {
      "provision_ref": "6:27",
      "chapter": "6",
      "section": "27",
      "content": "§ 27. Læggekartofler i småpakninger med et indhold på højst 10 kilo skal mærkes i overensstemmelse med det i bilag 10, nr. 2, anførte. Småpakninger skal ikke forsynes med plantepas.",
      "valid_from": "2014-02-26",
      "valid_to": null
    },
    {
      "provision_ref": "6:28",
      "chapter": "6",
      "section": "28",
      "content": "§ 28. Ved salg skal læggekartofler, der sorteres og pakkes i Danmark, opfylde kvalitetskravene i bilag 12. Stk. 2. Kartofler behandlet med spiringshæmmende midler må ikke sælges som læggekartofler.",
      "valid_from": "2014-02-26",
      "valid_to": null
    },
    {
      "provision_ref": "6:29",
      "chapter": "6",
      "section": "29",
      "content": "§ 29. Virksomheder autoriseret efter § 4, stk. 3 eller § 6, stk. 2, nr. 1 og stk. 2, nr. 2 skal anmelde partier af læggekartofler til NaturErhvervstyrelsen på pakkedatoen. Anmeldelsen skal udfærdiges på et skema, der fås hos NaturErhvervstyrelsen eller hentes på styrelsens hjemmeside. Indberetningen af oplysningerne kan ske ved elektronisk overførsel af data til NaturErhvervstyrelsen, hvis styrelsen kan godkende dataform og struktur. Stk. 2. Ved pakkedato forstås i denne bekendtgørelse, den dato partiet sorteres og pakningsenheden lukkes med plantepas. Foregår pakning af partiet over flere dage, er pakkedatoen den dato hvor den sidste enhed i partiet lukkes og mærkes. Stk. 3. Til identifikation af et parti færdigvarer af læggekartofler anvendes nummeret på det første plantepas i partiet (partinummeret). Stk. 4. Et parti kan kun udgøres af læggekartofler fra et høstnummer.",
      "valid_from": "2014-02-26",
      "valid_to": null
    },
    {
      "provision_ref": "6:30",
      "chapter": "6",
      "section": "30",
      "content": "§ 30. Kasserer NaturErhvervstyrelsen, i forbindelse med partikontrol et parti læggekartofler, kan kartoflerne omsorteres og partianmeldes på ny. Det omsorterede parti må ikke omsættes før NaturErhvervstyrelsen har foretaget fornyet partikontrol. Stk. 2. Bryder NaturErhvervstyrelsen forseglingen af en pakning i forbindelse med kontrol af færdigvarer af læggekartofler, forsyner NaturErhvervstyrelsen plantepasset med stempel, dato, signatur og eventuel plombe, der viser at pakningen har været åbnet i forbindelse med officiel kontrol.",
      "valid_from": "2014-02-26",
      "valid_to": null
    },
    {
      "provision_ref": "7:31",
      "chapter": "7",
      "section": "31",
      "content": "§ 31. Til avl af konsumkartofler skal anvendes: 1) godkendte læggekartofler indkøbt hvert år til hele avlen eller 2) kartofler avlet på godkendte læggekartofler indkøbt året før, på egen ejendom eller forpagtede arealer, for hvilke der foreligger en forpagtningsaftale og hvor der hvert år indkøbes godkendte læggekartofler af den pågældende sort svarende til mindst 10 pct. af det areal og mindst 10 pct. af den mængde, der skal anvendes til lægning året efter og a) det indkøbte læggemateriale opformeres særskilt, og at avlen heraf opbevares adskilt fra andre kartofler, b) det indkøbte læggemateriale lægges, og at avlen heraf så vidt muligt optages inden andre kartofler lægges og optages, og c) maskiner og redskaber rengøres og desinficeres med et middel, med dokumenteret effekt over for plantepatogene virus og mikroorganismer, herunder plantepatogene bakterier.",
      "valid_from": "2014-02-26",
      "valid_to": null
    },
    {
      "provision_ref": "7:32",
      "chapter": "7",
      "section": "32",
      "content": "§ 32. Basisavlere med opformering må til avl af konsumkartofler kun anvende læggemateriale af egen avl eller klasse S/SE af anden oprindelse eller læggemateriale af udenlandsk avl, der i henhold til EU-mærkningsreglerne for læggekartofler er sidestillet hermed. Der må maksimalt avles 2 år på det indkøbte læggemateriale. Første års avl benævnes K01, andet års avl K02. Der må det enkelte år højst anvendes 3 klasser for hver sort. Stk. 2. Basisavlere uden opformering må til avl af konsumkartofler kun anvende læggemateriale af klasse S/SE, E eller A eller læggemateriale af udenlandsk avl, der i henhold til EU-mærkningsreglerne for læggekartofler er sidestillet hermed. Stk. 3. Bestemmelserne i § 31 finder tilsvarende anvendelse ved konsumavl hos basisavlere uden opformering.",
      "valid_from": "2014-02-26",
      "valid_to": null
    },
    {
      "provision_ref": "7:33",
      "chapter": "7",
      "section": "33",
      "content": "§ 33. Autoriserede avlere af læggekartofler må ikke samtidig avle læggekartofler og konsumkartofler af samme sort. Stk. 2. Uanset stk. 1 må der ved overgang fra avl af konsumkartofler til avl af læggekartofler i en given sort, anvendes præ-basis materiale af sorten, i overgangsåret. Stk. 3. I tilfælde af fund af kartoffelcystenematoder efter lægning i en læggekartoffelmark, kan NaturErhvervstyrelsen efter ansøgning og på nærmere fastsatte vilkår tillade, at stk. 1 fraviges for så vidt angår læggekartoffelmarker med samme sort.",
      "valid_from": "2014-02-26",
      "valid_to": null
    },
    {
      "provision_ref": "7:34",
      "chapter": "7",
      "section": "34",
      "content": "§ 34. Autoriserede avlere af læggekartofler skal opbevare konsumkartofler adskilt fra læggekartofler. Konsumkartoflerne skal under avl, transport og opbevaring være mærket med sortsnavn og opformeringsklasse (K01 eller K02).",
      "valid_from": "2014-02-26",
      "valid_to": null
    },
    {
      "provision_ref": "7:35",
      "chapter": "7",
      "section": "35",
      "content": "§ 35. NaturErhvervstyrelsen udtager jordprøver af arealer der anvendes til konsumavl, med henblik på overvågning af udbredelse af kartoffelcystenematoder. Hvis der konstateres forekomst af kartoffelcystenematoder, finder bestemmelserne i bekendtgørelse nr. 452 af 16. maj 2011 om bekæmpelse af kartoffelcystenematoder anvendelse.",
      "valid_from": "2014-02-26",
      "valid_to": null
    },
    {
      "provision_ref": "7:36",
      "chapter": "7",
      "section": "36",
      "content": "§ 36. Sorterevirksomheder skal ved salg af spisekartofler sikre, at kartoflerne opfylder kvalitetsnormerne i bilag 13.",
      "valid_from": "2014-02-26",
      "valid_to": null
    },
    {
      "provision_ref": "8:37",
      "chapter": "8",
      "section": "37",
      "content": "§ 37. NaturErhvervstyrelsen kan efter ansøgning og på nærmere fastsatte betingelser tillade, at bekendtgørelsens bestemmelser fraviges ved forsøg, forskning og planteforædling. Stk. 2. Tilladelse efter stk. 1 til salg af kartofler af en genetisk modificeret sort meddeles kun, hvis der på grundlag af en officiel miljørisikovurdering er truffet alle hensigtsmæssige foranstaltninger for at undgå skadelige indvirkninger på menneskers sundhed og miljøet. Stk. 3. NaturErhvervstyrelsen kan efter ansøgning og på nærmere fastsatte betingelser tillade, at avlere m.v., der er autoriseret efter § 4 og § 5, samtidig foretager forædling af kartofler.",
      "valid_from": "2014-02-26",
      "valid_to": null
    },
    {
      "provision_ref": "9:38",
      "chapter": "9",
      "section": "38",
      "content": "§ 38. Autoriserede læggekartoffelavlere og autoriserede sorterevirksomheder skal føre regnskab over deres råvaremængde, herunder sammenlagte linjer, beholdning, kasserede marker og partier, samt køb og salg af kartofler. Regnskabet skal for hvert køb og salg indeholde oplysninger om dato, kartoffelsort, høstnummer, klasse, sælger eller køber, pakningsenhed og mængde. Stk. 2. Sorterevirksomheder skal endvidere føre et sortereregnskab. Regnskabet skal indeholde oplysninger om dato, tidspunkt, kartoffelsort, høstnummer, mængder af råvarer samt affald (inkl. over- og understørrelser) til foder og lignende. Stk. 3. Regnskaber samt dokumentation for køb, salg, m.v. skal opbevares i 3 år.",
      "valid_from": "2014-02-26",
      "valid_to": null
    },
    {
      "provision_ref": "9:39",
      "chapter": "9",
      "section": "39",
      "content": "§ 39. Autoriserede sorterevirksomheder skal senest den 30. juni indberette til NaturErhvervstyrelsen hvilke mængder af læggekartofler af bevaringssorter, der er bragt i handel i den afsluttede sæson.",
      "valid_from": "2014-02-26",
      "valid_to": null
    },
    {
      "provision_ref": "10:40",
      "chapter": "10",
      "section": "40",
      "content": "§ 40. NaturErhvervstyrelsen fører kontrol med, at bestemmelserne i bekendtgørelsen overholdes. Stk. 2. Dansk Landbrugsrådgivning, Videnscentret for Landbrug fører kontrol med, at arealer med læggekartofler, der er anmeldt til avlskontrol hos autoriserede præ-basisavlere, overholder kravene i § 15, § 24, stk. 1, nr. 4 og bilag 7. Stk. 3. NaturErhvervstyrelsen kan vederlagsfrit udtage prøver med henblik på analyser.",
      "valid_from": "2014-02-26",
      "valid_to": null
    },
    {
      "provision_ref": "10:41",
      "chapter": "10",
      "section": "41",
      "content": "§ 41. Avlere, sorterevirksomheder m.fl. skal efter anmodning give NaturErhvervstyrelsen de oplysninger, der er nødvendige for gennemførelse af kontrollen med overholdelse af reglerne i denne bekendtgørelse samt yde styrelsen den fornødne bistand ved gennemførelse af kontrollen.",
      "valid_from": "2014-02-26",
      "valid_to": null
    },
    {
      "provision_ref": "10:42",
      "chapter": "10",
      "section": "42",
      "content": "§ 42. Overtrædelse af § 12, § 14, stk. 3, § 23, stk. 2, § 25, stk.1 og 2, § 33, stk. 1 og § 34, stk. 1, samt tilsidesættelse af vilkår knyttet til en dispensation efter § 33, stk. 3, kan medføre at avlen af læggekartofler nedklassificeres eller ikke godkendes som læggekartofler.",
      "valid_from": "2014-02-26",
      "valid_to": null
    },
    {
      "provision_ref": "10:43",
      "chapter": "10",
      "section": "43",
      "content": "§ 43. NaturErhvervstyrelsen offentliggør resultater på grundlag af kontrollen. Offentliggørelsen indeholder navn, adresse og autorisationsnummer på virksomheder autoriseret efter §§ 4 og 5 samt resultatet af en gennemført avlskontrol.",
      "valid_from": "2014-02-26",
      "valid_to": null
    },
    {
      "provision_ref": "10:44",
      "chapter": "10",
      "section": "44",
      "content": "§ 44. Med bøde straffes den der 1) overtræder § 1, stk. 2, §§ 2 og 3, § 6, stk. 1, § 12, §§ 17 - 23, § 24, stk. 3, § 25, stk. 1 og 2, §§ 26 - 28, § 30, stk. 1, §§ 31, 32 og 33, stk. 1, og § 38, 2) undlader at efterkomme et påbud efter § 16, stk. 2, 3) undlader at give oplysninger som nævnt i § 8, stk. 3, § 29, stk. 1, og § 39, eller 4) tilsidesætter vilkår knyttet til en dispensation givet efter § 33, stk. 3. Stk. 2. Selskaber m.v. (juridiske personer) kan pålægges strafansvar efter bestemmelserne i straffelovens 5. kapitel.",
      "valid_from": "2014-02-26",
      "valid_to": null
    },
    {
      "provision_ref": "11:45",
      "chapter": "11",
      "section": "45",
      "content": "§ 45. Bekendtgørelsen træder i kraft den 6. marts 2014. Stk. 2. Bekendtgørelse nr. 594 af 8. juni 2013 om avl m.v. af kartofler ophæves.",
      "valid_from": "2014-02-26",
      "valid_to": null
    }
  ],
  "definitions": [
    {
      "term": "konsumkartofler",
      "definition": "i denne bekendtgørelse andre kartofler end læggekartofler",
      "source_provision": "1:1"
    },
    {
      "term": "pakkedato",
      "definition": "i denne bekendtgørelse, den dato partiet sorteres og pakningsenheden lukkes med plantepas",
      "source_provision": "6:29"
    }
  ]
}
