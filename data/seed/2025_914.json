{
  "id": "2025:914",
  "type": "statute",
  "title": "Bekendtgørelse om elektronisk kontrol som supplement til opholdsforbud",
  "short_name": "BEK H#LOKDOK04",
  "status": "in_force",
  "issued_date": "2025-06-26",
  "url": "https://www.retsinformation.dk/eli/lta/2025/914/xml",
  "description": "Retsinformation source. DocumentId=AA014861; AccessionNumber=B20250091405; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Ved ”den kontrollerede person” forstås i denne bekendtgørelse en person, der i medfør af § 4 a, stk. 1, i lov om tilhold, opholdsforbud og bortvisning påbydes at bære elektronisk udstyr, som registrerer personens færden (elektronisk kontrol), som supplement til et opholdsforbud givet i medfør af § 3 i lov om tilhold, opholdsforbud og bortvisning."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Et påbud om elektronisk kontrol i medfør af § 4 a, stk. 3, i lov om tilhold, opholdsforbud og bortvisning indebærer, at den kontrollerede person har pligt til 1) at medvirke til påsætning og aftagning af det elektroniske udstyr, 2) ikke at aftage det elektroniske udstyr, 3) ikke at ødelægge det elektroniske udstyr, 4) ikke at blokere for signalet i det elektroniske udstyr, 5) at bære og vedligeholde det elektroniske udstyr efter politiets og kriminalforsorgens nærmere anvisning, 6) at holde batteriet i det elektroniske udstyr opladet over 7 pct. til enhver tid og 7) at efterkomme øvrige anvisninger fra politiet, som måtte være nødvendige for gennemførslen af den elektroniske kontrol. Stk. 2. Den kontrollerede person har efter politiets nærmere anvisning pligt til at oplyse politiet om aktiviteter, der kan udløse alarmer eller påvirke overvågningen, herunder også ved behov for aftagning af det elektroniske udstyr f.eks. ved flyrejser, udlandsrejser, sundhedsmæssig behandling eller lignende. Stk. 3. Den kontrollerede person kan pålægges at fremlægge dokumentation over for politiet for planlagte aktiviteter som omfattet af stk. 2."
    },
    {
      "provision_ref": "3:3",
      "chapter": "3",
      "section": "3",
      "content": "§ 3. Aftagning af det elektroniske udstyr skal foretages af politiet eller kriminalforsorgen efter aftale med politiet."
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Det elektroniske udstyr skal aftages efter anmodning fra den kontrollerede person, når dennes planlagte aktiviteter nødvendiggør det, jf. dog stk. 2. Stk. 2. Politiet kan afvise aftagning af det elektroniske udstyr, hvis hensynet til politiets ressourcer vurderes at veje tungere end hensynet til den kontrollerede persons mulighed for at kunne gennemføre den konkrete aktivitet."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Det elektroniske udstyr skal aftages i forbindelse med indsættelse i åbent eller lukket fængsel samt arresthuse. Tilsvarende kan udstyret aftages efter politiets konkrete vurdering ved anbringelse i andre typer institutioner. Udstyret skal dog påsættes under eventuel uledsaget udgang eller andet lovligt fravær fra den pågældende institution."
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Kriminalforsorgen vil som operatør af it-overvågningsopgaven forestå GPS-overvågning af den kontrollerede person ved en central overvågningsenhed samt bistå politiet med varetagelse af opgaver relateret til GPS-udstyret."
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Kriminalforsorgen vil som operatør af it-overvågningsopgaven, jf. § 6, have adgang til oplysninger om den kontrollerede persons færden, herunder lokationsdata. Stk. 2. Kriminalforsorgen skal videregive oplysninger til politiet om den kontrollerede persons identitet, politiets sagsnummer, tekniske oplysninger om udstyret, den kontrollerede persons seneste lokaliseringsdata og andre oplysninger, der er nødvendige for politiets behandling af mulige overtrædelser af opholdsforbud, påbud om elektronisk kontrol eller øvrige overtrædelser af bekendtgørelsens § 2."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Kriminalforsorgen kan opbevare oplysninger i medfør af § 7 i op til 30 dage. Oplysningerne skal herefter slettes. Stk. 2. Hvis oplysningerne skal bruges i forbindelse med efterforskning og strafforfølgning af overtrædelse af et opholdsforbud, påbud om elektronisk kontrol eller øvrige overtrædelser af bekendtgørelsens § 2, kan oplysningerne opbevares indtil sagens behandling ved domstolene er endeligt afsluttet."
    },
    {
      "provision_ref": "5:9",
      "chapter": "5",
      "section": "9",
      "content": "§ 9. Med bøde straffes den, der forsætligt overtræder § 2, stk. 1, nr. 1-4. På samme måde straffes den, der forsætligt gentagne gange overtræder § 2, stk. 1, nr. 5-7, samt stk. 2 og 3. Stk. 2. Straffen kan under skærpende omstændigheder stige til fængsel i indtil 2 år."
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Bekendtgørelsen træder i kraft den 1. juli 2025."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Ved ”den kontrollerede person” forstås i denne bekendtgørelse en person, der i medfør af § 4 a, stk. 1, i lov om tilhold, opholdsforbud og bortvisning påbydes at bære elektronisk udstyr, som registrerer personens færden (elektronisk kontrol), som supplement til et opholdsforbud givet i medfør af § 3 i lov om tilhold, opholdsforbud og bortvisning.",
      "valid_from": "2025-06-26",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Et påbud om elektronisk kontrol i medfør af § 4 a, stk. 3, i lov om tilhold, opholdsforbud og bortvisning indebærer, at den kontrollerede person har pligt til 1) at medvirke til påsætning og aftagning af det elektroniske udstyr, 2) ikke at aftage det elektroniske udstyr, 3) ikke at ødelægge det elektroniske udstyr, 4) ikke at blokere for signalet i det elektroniske udstyr, 5) at bære og vedligeholde det elektroniske udstyr efter politiets og kriminalforsorgens nærmere anvisning, 6) at holde batteriet i det elektroniske udstyr opladet over 7 pct. til enhver tid og 7) at efterkomme øvrige anvisninger fra politiet, som måtte være nødvendige for gennemførslen af den elektroniske kontrol. Stk. 2. Den kontrollerede person har efter politiets nærmere anvisning pligt til at oplyse politiet om aktiviteter, der kan udløse alarmer eller påvirke overvågningen, herunder også ved behov for aftagning af det elektroniske udstyr f.eks. ved flyrejser, udlandsrejser, sundhedsmæssig behandling eller lignende. Stk. 3. Den kontrollerede person kan pålægges at fremlægge dokumentation over for politiet for planlagte aktiviteter som omfattet af stk. 2.",
      "valid_from": "2025-06-26",
      "valid_to": null
    },
    {
      "provision_ref": "3:3",
      "chapter": "3",
      "section": "3",
      "content": "§ 3. Aftagning af det elektroniske udstyr skal foretages af politiet eller kriminalforsorgen efter aftale med politiet.",
      "valid_from": "2025-06-26",
      "valid_to": null
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Det elektroniske udstyr skal aftages efter anmodning fra den kontrollerede person, når dennes planlagte aktiviteter nødvendiggør det, jf. dog stk. 2. Stk. 2. Politiet kan afvise aftagning af det elektroniske udstyr, hvis hensynet til politiets ressourcer vurderes at veje tungere end hensynet til den kontrollerede persons mulighed for at kunne gennemføre den konkrete aktivitet.",
      "valid_from": "2025-06-26",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Det elektroniske udstyr skal aftages i forbindelse med indsættelse i åbent eller lukket fængsel samt arresthuse. Tilsvarende kan udstyret aftages efter politiets konkrete vurdering ved anbringelse i andre typer institutioner. Udstyret skal dog påsættes under eventuel uledsaget udgang eller andet lovligt fravær fra den pågældende institution.",
      "valid_from": "2025-06-26",
      "valid_to": null
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Kriminalforsorgen vil som operatør af it-overvågningsopgaven forestå GPS-overvågning af den kontrollerede person ved en central overvågningsenhed samt bistå politiet med varetagelse af opgaver relateret til GPS-udstyret.",
      "valid_from": "2025-06-26",
      "valid_to": null
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Kriminalforsorgen vil som operatør af it-overvågningsopgaven, jf. § 6, have adgang til oplysninger om den kontrollerede persons færden, herunder lokationsdata. Stk. 2. Kriminalforsorgen skal videregive oplysninger til politiet om den kontrollerede persons identitet, politiets sagsnummer, tekniske oplysninger om udstyret, den kontrollerede persons seneste lokaliseringsdata og andre oplysninger, der er nødvendige for politiets behandling af mulige overtrædelser af opholdsforbud, påbud om elektronisk kontrol eller øvrige overtrædelser af bekendtgørelsens § 2.",
      "valid_from": "2025-06-26",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Kriminalforsorgen kan opbevare oplysninger i medfør af § 7 i op til 30 dage. Oplysningerne skal herefter slettes. Stk. 2. Hvis oplysningerne skal bruges i forbindelse med efterforskning og strafforfølgning af overtrædelse af et opholdsforbud, påbud om elektronisk kontrol eller øvrige overtrædelser af bekendtgørelsens § 2, kan oplysningerne opbevares indtil sagens behandling ved domstolene er endeligt afsluttet.",
      "valid_from": "2025-06-26",
      "valid_to": null
    },
    {
      "provision_ref": "5:9",
      "chapter": "5",
      "section": "9",
      "content": "§ 9. Med bøde straffes den, der forsætligt overtræder § 2, stk. 1, nr. 1-4. På samme måde straffes den, der forsætligt gentagne gange overtræder § 2, stk. 1, nr. 5-7, samt stk. 2 og 3. Stk. 2. Straffen kan under skærpende omstændigheder stige til fængsel i indtil 2 år.",
      "valid_from": "2025-06-26",
      "valid_to": null
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Bekendtgørelsen træder i kraft den 1. juli 2025.",
      "valid_from": "2025-06-26",
      "valid_to": null
    }
  ],
  "definitions": []
}
