{
  "id": "2012:1451",
  "type": "statute",
  "title": "Bekendtgørelse om anlæg, der forbrænder affald",
  "short_name": "BEK H#LOKDOK04",
  "status": "in_force",
  "issued_date": "2012-12-20",
  "url": "https://www.retsinformation.dk/eli/lta/2012/1451/xml",
  "description": "Retsinformation source. DocumentId=AL002707; AccessionNumber=B20120145105; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen fastsætter regler for indretning og drift af affaldsforbrændingsanlæg og affalds­medforbrændingsanlæg, der forbrænder fast eller flydende affald. Stk. 2. Bekendtgørelsen supplerer bekendtgørelsen om godkendelse af listevirksomhed."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Bekendtgørelsen omfatter samtlige forbrændingslinjer eller medforbrændingslinjer, aflæsnings- og oplagringsanlæg, forbehandlingsanlæg på anlægsområdet, affalds-, brændsels- og lufttilførselssystemer, kedler, anlæg til behandling af røggas, anlæg på stedet til behandling eller oplagring af restprodukter og spildevand, skorstene, udstyr og systemer til kontrol med forbrændingen hhv. medforbrændingen og til overvågning og registrering af forbrændings- eller medforbrændingsbetingelserne. Stk. 2. Hvis der anvendes andre processer end oxidering, såsom pyrolyse, forgasning eller nedsmeltning, skal affaldsforbrændingsanlægget eller affaldsmedforbrændingsanlægget stå for både varmebehandlingsprocessen og den efterfølgende forbrændingsproces."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Bekendtgørelsen omfatter ikke: 1) Anlæg, der udelukkende behandler radioaktivt affald. 2) Forsøgsanlæg, der anvendes til forskning, udvikling og testning for at forbedre forbrændingsprocessen, og som behandler under 50 tons affald om året. 3) Anlæg, der udelukkende er godkendt eller registreret til at bortskaffe hele dyrekroppe i henhold til de til enhver tid gældende regler om sundhedsbestemmelser for animalske biprodukter og afledte produkter, som ikke er bestemt til konsum. 4) Anlæg, der udelukkende forbrænder biomasseaffald, som defineret i § 4, nr. 6. 5) Forgasnings- eller pyrolyseanlæg, hvis gasserne fra denne varmebehandling af affald renses i en sådan grad, at de ikke længere udgør affald forud for forbrændingen, og de ikke kan medføre større emissioner end dem, der skyldes fyring med naturgas. 6) Anlæg på offshoreanlæg, der forbrænder affald, der stammer fra prospektering efter og udnyttelse af olie- og gasressourcer."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. I denne bekendtgørelse forstås ved: 1) Affald: Enhver form for fast eller flydende affald som defineret i bekendtgørelse om affald. 2) Affaldsforbrændingsanlæg: Enhver stationær eller mobil teknisk enhed samt udstyr, der udelukkende benyttes til varmebehandling af affald, uanset om forbrændingsvarmen genanvendes eller ej. Dette omfatter forbrænding af affald ved oxidering samt andre varmebehandlingsprocesser såsom pyrolyse, forgasning eller nedsmeltning, når produkterne af denne behandling derefter forbrændes. 3) Affaldsmedforbrændingsanlæg: Ethvert stationært eller mobilt anlæg, hvis hovedformål er at producere energi eller fremstille materielle produkter, og som benytter affald som normalt brændsel eller tilskudsbrændsel. Dette omfatter medforbrænding af affald ved oxidering samt andre varmebehandlingsprocesser såsom pyrolyse, forgasning eller nedsmeltning, når produkterne af denne behandling derefter forbrændes. Hvis affaldsmedforbrænding finder sted på en sådan måde, at anlæggets hovedformål ikke er at producere energi eller fremstille materielle produkter, men derimod termisk behandling af affald betragtes anlægget som et affaldsforbrændingsanlæg. 4) AMS-kontrol: Automatisk målende system. 5) Bestående affaldsforbrændingsanlæg: a) Affaldsforbrændingsanlæg, der var i drift og godkendt inden den 28. december 2002. b) Affaldsforbrændingsanlæg, som er godkendt inden den 28. december 2002, forudsat at anlægget var sat i drift senest den 28. december 2003. c) Affaldsforbrændingsanlæg, som efter godkendelsesmyndighedens opfattelse havde indsendt en komplet ansøgning om godkendelse inden den 28. december 2002, forudsat at anlægget er godkendt og sat i drift senest den 28. december 2004. 6) Biomasseaffald: a) Vegetabilsk affald fra landbrug og skovbrug. b) Vegetabilsk affald fra levnedsmiddelindustrien, hvis forbrændingsvarmen udnyttes. c) Fiberholdigt vegetabilsk affald fra fremstilling af jomfrupulp og fremstilling af papir fra pulp, hvis det medforbrændes på produktionsstedet, og forbrændingsvarmen udnyttes. d) Korkaffald. e) Træaffald undtagen træaffald, der kan indeholde halogenerede organiske forbindelser eller tungmetaller som følge af behandling med træbeskyttelsesmidler eller overfladebehandling herunder navnlig sådant træaffald fra bygge- og nedrivningsaffald. 7) Blandet kommunalt affald: Husholdningsaffald samt handels-, industri- og institutionsaffald, som på grund af sin natur og sammensætning svarer til husholdningsaffald, bortset fra separat ved kilden indsamlede fraktioner, der er nævnt under pos. 20 01 og andet affald, der er nævnt under pos. 20 02 i bekendtgørelse om affald. 8) Dioxiner og furaner: De polychlorerede dibenzo-p-dioxiner og dibenzofuraner, der er anført i bilag 5. 9) EBK: Efterforbrændingskammer. 10) Faktisk driftstid: Ethvert tidsrum, hvor der forbrændes affald, bortset fra tidsrum under opstart og nedlukning, hvor der ikke forbrændes affald. 11) Farligt affald: Enhver form for fast eller flydende affald, der defineres som farligt affald i bekendtgørelse om affald. 12) Nedlukning: Nedlukning omfatter tidsrummet fra al affald på i ovnen er udbrændt til ovnen er kølet helt af. 13) Nominel kapacitet: Den samlede forbrændingskapacitet i de ovne, som et affaldsforbrændingsanlæg eller et affaldsmedforbrændingsanlæg består af, således som det er specificeret af konstruktøren og bekræftet af virksomheden, under hensyn til affaldets brændværdi udtrykt ved den mængde affald, der kan forbrændes i timen. 14) Normal m 3 : m 3 luft ved en temperatur på 273,15 K, tryk på 101,3 kPa, som tør gas. 15) Nyt affaldsforbrændingsanlæg: Ethvert affaldsforbrændingsanlæg, der ikke er omfattet af definitionen af bestående affaldsforbrændingsanlæg. 16) Opstart: Opstart omfatter tidsrummet frem til temperaturen i efterforbrændingszonen er nået op på henholdsvis 850 °C og 1.100 °C og indfyring af affald i ovnen påbegyndes. 17) Restprodukter: Ethvert flydende eller fast affald, der stammer fra et affaldsforbrændingsanlæg eller et affaldsmedforbrændingsanlæg. 18) Spildevandsforsyningsselskab: Spilde­vands­for­sy­nings­sel­skab omfattet af § 2, stk. 1, i lov om vandsektorens organisering og økonomiske forhold."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. En ansøgning om miljøgodkendelse efter miljøbeskyttelseslovens § 33, stk. 1, skal foruden de oplysninger, som kræves i bekendtgørelse om godkendelse af listevirksomhed, beskrive hvilke foranstaltninger virksomheden vil i værksætte for at sikre følgende: 1) Affaldsforbrændings- eller affaldsmedforbrændingsanlægget udformes, udstyres, vedligeholdes og drives således, at kravene i denne bekendtgørelse kan opfyldes, idet der tages hensyn til de kategorier af affald, der forbrændes eller medforbrændes. 2) Den varme, der genereres ved forbrænding og medforbrænding, udnyttes i det omfang det er praktisk gennemførligt ved produktion af varme, damp eller elektricitet. 3) Restprodukter reduceres mest muligt i mængde og skadelighed. Restprodukterne genanvendes, hvor det er hensigtsmæssigt."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Ansøgningen skal indeholde en liste over de affaldstyper, som ønskes behandlet, om muligt på grundlag af som minimum affaldstyperne i bekendtgørelsen om affald, og med informationer om mængden af hver type affald, hvor det er relevant. Stk. 2. Det skal fremgå af ansøgningen, om affaldstypen er farligt affald. For farligt affald skal ansøgningen indeholde oplysninger om mængder fordelt på EAK-koder."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. For de affaldsforbrændings- og affaldsmedforbrændingsanlæg, der er omfattet af denne bekendtgørelse, og som ikke er omfattet af bilag 1 i bekendtgørelse om godkendelse af listevirksomhed, finder reglerne om forudgående offentlighed for bilag 1-virksomheder i bekendtgørelse om godkendelse af listevirksomhed tilsvarende anvendelse. Stk. 2. Ændring eller udvidelse af et anlæg, der forbrænder eller medforbrænder ikke-farligt affald, som indebærer, at anlægget fremover kan behandle farligt affald, anses som værende en væsentlig ændring eller udvidelse, jf. bekendtgørelse om godkendelse af listevirksomhed."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Godkendelsesmyndigheden eller tilsynsmyndigheden skal ved godkendelse efter lovens § 33, eller ved påbud efter lovens § 41, sikre sig, at kravene i denne bekendtgørelse som minimum er overholdt. Stk. 2. Kommunalbestyrelsen skal ved meddelelse af tilslutningstilladelser efter miljøbeskyttelseslovens § 28, stk. 3, til affaldsforbrændings- og affaldsmedforbrændingsanlæg sikre sig, at kravene i §§ 35-41, som minimum er overholdt."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Godkendelsesmyndigheden fastsætter, udover de vilkår der skal fastsættes efter bekendtgørelse om godkendelse af listevirksomhed, vilkår i en godkendelse efter lovens § 33, eller i påbud efter lovens § 41, om: 1) De affaldstyper, som må behandles, om muligt på grundlag af som minimum affaldstyperne i bekendtgørelsen om affald og med informationer om mængden af hver type affald, hvor det er relevant. 2) Affaldsforbrændings- eller affaldsmedforbrændingsanlæggets nominelle kapacitet. 3) Grænseværdier for emissioner til luft. 4) De prøvetagningsmetoder, måleteknikker og målehyppigheder, der skal benyttes for at opfylde vilkårene om emissionsovervågning. 5) Den længste tilladte periode, hvor emissionerne til luften må overskride de fastsatte emissionsgrænseværdier på grund af teknisk uundgåelige standsninger, forstyrrelser eller svigt i rensningsanlæg eller måleanordninger. 6) Indretning og placering af målesteder til prøveudtagning til kontrol med luftemissioner. 7) Hvor i efterforbrændingskammeret målinger af EBK-temperaturen skal foretages. 8) Indretning og drift af anlægget, jf. §§ 13-18. 9) At virksomheden skal underrette tilsynsmyndigheden straks, hvis kontrolmålingerne viser, at emissionsgrænseværdierne i godkendelsen eller påbud er overskredet. 10) Indhold af organisk kulstof i slaggen og bundasken. 11) Opbevaringskapacitet for forurenet vand, der skyldes spild eller brandslukning. Stk. 2. For anlæg, der forbrænder eller medforbrænder farligt affald, fastsætter godkendelsesmyndigheden eller tilsynsmyndigheden udover vilkår efter stk. 1, vilkår i en godkendelse eller i påbud om: 1) Mængden af farligt affald fordelt på affaldstype med tilhørende EAK-kode i bekendtgørelse om affald. 2) Mindste og største massestrøm af farligt affald, dets laveste og højeste brændværdi og dets største indhold af polychlorerede biphenyler, pentachlorophenol, klor, fluor, svovl og tungmetaller og andre forurenende stoffer. Stk. 3. For affaldsforbrændings- og affaldsmedforbrændingsanlæg med våd røggasrensning og direkte udledning af spildevand til recipient fastsætter godkendelsesmyndigheden eller tilsynsmyndigheden udover de vilkår, der er nævnt i stk. 1, vilkår i en godkendelse eller i påbud om: 1) Emissionsgrænseværdier for spildevand. 2) Krav til spildevandsudledningens pH, temperatur og gennemstrømning. 3) De prøvetagningsmetoder, målemetoder og målehyppigheder, der skal benyttes for at opfylde vilkårene med hensyn til emissionsovervågning. 4) Den længste tilladte periode, hvor udledningerne af spildevand må overskride de fastsatte emissionsgrænseværdier på grund af teknisk uundgåelige standsninger, forstyrrelser eller svigt i rensningsanlæg eller måleanordninger. 5) Hvor målinger og prøvetagninger til kontrol med spildevandsudledninger skal placeres. Stk. 4. For affaldsforbrændings- og affaldsmedforbrændingsanlæg med våd røggasrensning og udledning til spildevandsforsyningsselskab fastsætter kommunalbestyrelsen vilkår i en tilslutningstilladelse efter lovens § 28, stk. 3, i henhold til stk. 3, litra nr. 1-5."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Tilsynsmyndigheden revurderer regelmæssigt godkendelsesvilkårene for anlæg omfattet af bilag 2 til bekendtgørelse om godkendelse af listevirksomhed og ændrer dem om nødvendigt, jf. lovens § 41."
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Ledelsen og driften af affaldsforbrændings- og affaldsmedforbrændingsanlæg skal varetages af en fysisk person, der er kompetent hertil."
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Al varme, der genereres fra affaldsforbrændings- eller medforbrændingsanlæg, skal udnyttes i den udstrækning, det er praktisk muligt."
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Affaldsforbrændingsanlæg skal drives således, at der opnås et udbrændingsniveau, hvor det samlede organiske kulstofindhold i slaggen og bundasken er under 3 %, eller glødetabet er under 5 % af materialets tørvægt. Om nødvendigt forbehandles affaldet."
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Affaldsforbrændingsanlæg skal udformes, udstyres, opføres og drives således, at de gasser, der opstår ved forbrænding af affald efter den sidste indblæsning af forbrændingsluft, opvarmes på kontrolleret og ensartet vis, selv under de mest ugunstige forhold, til en temperatur der i mindst 2 sekunder holdes på mindst 850 °C. Stk. 2. På affaldsforbrændingsanlæg, der forbrænder farligt affald med et indhold af mere end 1 % halogenerede organiske stoffer udtrykt som klor, skal temperaturen dog nå op på mindst 1.100 °C i mindst 2 sekunder."
    },
    {
      "provision_ref": "4:15",
      "chapter": "4",
      "section": "15",
      "content": "§ 15. På affaldsforbrændingsanlæg skal temperaturen som nævnt i § 14, måles nær den indre væg i forbrændingskammeret, medmindre godkendelsesmyndigheden har bestemt andet. Stk. 2. Målingerne skal udføres i overensstemmelse med bilag 1."
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Affaldsmedforbrændingsanlæg skal udformes, udstyres, opføres og drives således, at de gasser, der opstår ved forbrænding af affald, opvarmes på kontrolleret og ensartet vis, selv under de mest ugunstige forhold, til en temperatur, der i mindst 2 sekunder holdes på mindst 850 °C. Stk. 2. På affaldsmedforbrændingsanlæg, der forbrænder farligt affald med et indhold af mere end 1 % halogenerede organiske stoffer udtrykt som klor, skal temperaturen dog nå op på mindst 1.100 °C i mindst 2 sekunder."
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Hvert forbrændingskammer i et affaldsforbrændingsanlæg skal være forsynet med mindst en støttebrænder. Stk. 2. Støttebrænderen skal gå i gang automatisk, når forbrændingsgassernes temperatur efter den sidste indblæsning af forbrændingsluft falder til under de temperaturer, der er nævnt i §§ 14 og 16. Stk. 3. Støttebrænderen skal også benyttes under opstart og nedlukning for at sikre, at temperaturerne opretholdes på ethvert tidspunkt under opstart og nedlukning, og så længe der stadig er uforbrændt affald i forbrændingskammeret. Stk. 4. Støttebrænderen må ikke få tilført brændstof, som kan medføre større emissioner end dem, der skyldes fyring med gasolie, jf. definitionen i bekendtgørelse om svovlindholdet i faste og flydende brændstoffer, flydende gas og naturgas."
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Affaldsforbrændings- og affaldsmedforbrændingsanlæg skal drives med et automatisk system, som forhindrer affaldsindfyring i følgende situationer: 1) Under opstart, indtil temperaturen i § 14 eller § 16 er opnået. 2) Hvis temperaturen i § 14 eller § 16 ikke er opretholdt under drift. 3) Når de kontinuerlige målinger viser, at en emissionsgrænseværdi overskrides som følge af forstyrrelser eller svigt i røggasrensningsanlægget, jf. § 43."
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Godkendelsesmyndigheden eller tilsynsmyndigheden kan på affaldsforbrændingsanlæg fastsætte vilkår i en godkendelse efter lovens § 33, eller i et påbud efter § 41, som afviger fra kravene i §§ 13, 14 og 17 samt krav om temperatur i § 18, nr. 1 og 2, på betingelse af at 1) der ikke bliver skabt restprodukter eller restprodukter med større indhold af organiske forurenende stoffer, end hvis reglerne ikke var fraveget, og 2) bekendtgørelsens øvrige krav kan overholdes. Det skal fremgå af de fastsatte vilkår, for hvilke bestemte affaldstyper eller bestemte termiske processer, afvigelsen gælder. Stk. 2. Godkendelsesmyndigheden eller tilsynsmyndigheden kan på medforbrændingsanlæg fastsætte vilkår i en godkendelse efter lovens § 33, eller i et påbud efter § 41, som afviger fra kravene i § 16, samt krav om temperatur i § 18, nr. 1 og 2, på betingelse af at 1) emissionsgrænseværdierne for TOC og CO i bilag 3 kan overholdes, og 2) bekendtgørelsens øvrige krav i øvrigt kan overholdes. Det skal fremgå af de fastsatte vilkår, for hvilke bestemte affaldstyper eller bestemte termiske processer, afvigelsen gælder."
    },
    {
      "provision_ref": "5:20",
      "chapter": "5",
      "section": "20",
      "content": "§ 20. Virksomheden skal tage alle de nødvendige forholdsregler i forbindelse med levering og modtagelse af affald for i det videst mulige, praktisk gennemførlige omfang at forebygge eller begrænse forurening af luft, jord, overfladevand og grundvand såvel som andre miljøskader, lugt og støjgener samt for at undgå direkte fare for menneskers sundhed."
    },
    {
      "provision_ref": "5:21",
      "chapter": "5",
      "section": "21",
      "content": "§ 21. I forbindelse med modtagelsen af affald skal virksomheden sikre sig: 1) at der foreligger alle nødvendige oplysninger om affaldet for at kunne vurdere, om det må indgå i den påtænkte forbrændingsproces, og 2) at vægten af hver affaldstype bestemmes, om muligt i overensstemmelse med EAK-koden, jf. bekendtgørelse om affald."
    },
    {
      "provision_ref": "5:22",
      "chapter": "5",
      "section": "22",
      "content": "§ 22. Virksomheden skal inden modtagelse af farligt affald i affaldsforbrændingsanlægget eller affaldsmedforbrændingsanlægget indsamle alle foreliggende informationer om det farlige affald og kontrollere, at godkendelsens eller påbuddets vilkår om affaldstype, mængde, massestrøm, brændværdi og indhold af forurenende stoffer, jf. § 9, stk. 2, overholdes. Informationerne skal omfatte: 1) Alle administrative informationer om affaldets oprindelse, der findes i dokumentation i henhold til de til enhver tid gældende bekendtgørelser om affald, overførsel af affald og vejtransport af farligt gods. 2) Affaldets fysiske og så vidt muligt kemiske sammensætning samt alle andre nødvendige oplysninger for at kunne vurdere, om det er egnet til den påtænkte forbrænding, 3) Affaldets farlige egenskaber, hvilke stoffer det ikke må blandes med samt særlige forholdsregler ved håndtering af affaldet. Stk. 2. Virksomheden skal inden modtagelse af farligt affald i affaldsforbrændingsanlægget eller affaldsmedforbrændingsanlægget mindst gennemføre følgende procedurer: 1) Kontrollere de nødvendige dokumenter i henhold til de til enhver tid gældende bekendtgørelser om affald, overførsel af affald og vejtransport af farligt gods. 2) Så vidt muligt inden aflæsning udtage repræsentative prøver til kontrol af, at affaldets sammensætning er i overensstemmelse med oplysningerne i stk. 1, nr. 1-3, for at give tilsynsmyndigheden mulighed for at få kendskab til arten af det behandlede affald. Prøverne skal opbevares på anlægget i mindst en måned efter forbrændingen eller medforbrændingen af den sidste del af det pågældende parti farligt affald."
    },
    {
      "provision_ref": "5:23",
      "chapter": "5",
      "section": "23",
      "content": "§ 23. Godkendelsesmyndigheden kan lempe kravene i §§ 21 og 22, for anlæg, der er omfattet af bilag 1 i bekendtgørelse om godkendelse af listevirksomhed, og som alene forbrænder eller medforbrænder eget affald."
    },
    {
      "provision_ref": "5:24",
      "chapter": "5",
      "section": "24",
      "content": "§ 24. Klinisk risikoaffald skal tilføres ovnen uden direkte håndtering, og uden at det blandes med andet affald."
    },
    {
      "provision_ref": "6:25",
      "chapter": "6",
      "section": "25",
      "content": "§ 25. Affaldsforbrændingsanlæg skal som minimum overholde emissionsgrænseværdierne i bilag 3."
    },
    {
      "provision_ref": "6:26",
      "chapter": "6",
      "section": "26",
      "content": "§ 26. Affaldsmedforbrændingsanlæg skal som minimum overholde emissionsgrænseværdierne i bilag 4. Stk. 2. Hvis mere end 40 % af varmeafgivelsen i et affaldsmedforbrændingsanlæg stammer fra farligt affald, eller anlægget medforbrænder ubehandlet blandet kommunalt affald, skal affaldsmedforbrændingsanlægget overholde emissionsgrænseværdierne i bilag 3."
    },
    {
      "provision_ref": "6:27",
      "chapter": "6",
      "section": "27",
      "content": "§ 27. Affaldsforbrændings- og affaldsmedforbrændingsanlæg skal være forsynet med måleudstyr, der overvåger emissionerne til luften efter bestemmelserne i bilag 1. Stk. 2. Installation og funktion af automatiske systemer til måling og registrering af emissioner til luft skal efterprøves en gang årligt som anført i bilag 1. Stk. 3. Præstationsmålinger af luftforurenende stoffer udføres i overensstemmelse med bilag 1."
    },
    {
      "provision_ref": "6:28",
      "chapter": "6",
      "section": "28",
      "content": "§ 28. Virksomheden skal sikre, at alle overvågningsresultater registreres, bearbejdes og forelægges på en sådan måde, at tilsynsmyndigheden kan kontrollere, at de driftsvilkår og emissionsgrænseværdier, der er fastsat i godkendelsen eller i påbud, overholdes."
    },
    {
      "provision_ref": "6:29",
      "chapter": "6",
      "section": "29",
      "content": "§ 29. Emissionsgrænseværdierne for luft i bilag 3 og 4 anses for at være overholdt, når kravene i bilag 2 er opfyldt."
    },
    {
      "provision_ref": "7:30",
      "chapter": "7",
      "section": "30",
      "content": "§ 30. Restprodukter skal begrænses til det mindst mulige for så vidt angår mængde og skadelighed. Restprodukterne genanvendes, hvor det er hensigtsmæssigt. Stk. 2. Uundgåelige restprodukter, som ikke kan begrænses eller genanvendes, skal bortskaffes efter gældende regler."
    },
    {
      "provision_ref": "7:31",
      "chapter": "7",
      "section": "31",
      "content": "§ 31. Transport og midlertidig oplagring af tørre restprodukter i form af støv skal finde sted på en sådan måde, at de ikke spredes i miljøet."
    },
    {
      "provision_ref": "7:32",
      "chapter": "7",
      "section": "32",
      "content": "§ 32. Inden restprodukterne bortskaffes eller genanvendes, skal der foretages passende tests for at bestemme restprodukternes fysiske og kemiske egenskaber og forureningspotentiale. Testene skal vedrøre det samlede indhold af opløselige stoffer og indholdet af opløselige tungmetaller."
    },
    {
      "provision_ref": "8:33",
      "chapter": "8",
      "section": "33",
      "content": "§ 33. Anlægsområder for affaldsforbrændings- og affaldsmedforbrændingsanlæg, herunder tilhørende oplagspladser til affald, skal udformes og drives således, at ikke-godkendte og utilsigtede udslip af forurenende stoffer til jord, overfladevand og grundvand undgås."
    },
    {
      "provision_ref": "8:34",
      "chapter": "8",
      "section": "34",
      "content": "§ 34. Der skal være kapacitet til oplagring af forurenet regnvandsafstrømning fra anlægsområdet for affaldsforbrændings- og affaldsmedforbrændingsanlæg og af forurenet vand, der skyldes spild eller brandslukning. Denne opbevaringskapacitet skal være tilstrækkelig til, at vandet om nødvendigt kan renses før udledning."
    },
    {
      "provision_ref": "9:35",
      "chapter": "9",
      "section": "35",
      "content": "§ 35. Udledning til vandmiljøet af spildevand fra røggasrensning skal begrænses i videst mulig omfang."
    },
    {
      "provision_ref": "9:36",
      "chapter": "9",
      "section": "36",
      "content": "§ 36. Affaldsforbrændings- og affaldsmedforbrændingsanlæg skal som minimum overholde emissionsgrænserne i bilag 6 for spildevand fra røggasrensningen. Stk. 2. Spildevandet må ikke fortyndes for at opfylde emissionsgrænseværdierne."
    },
    {
      "provision_ref": "9:37",
      "chapter": "9",
      "section": "37",
      "content": "§ 37. Affaldsforbrændings- og affaldsmedforbrændingsanlæg skal være forsynet med måleudstyr, der overvåger udledningen af spildevand fra røggasrensningen efter bestemmelserne i bilag 6."
    },
    {
      "provision_ref": "9:38",
      "chapter": "9",
      "section": "38",
      "content": "§ 38. Installation og funktion af automatiske systemer til måling og registrering af udledninger af spildevand skal efterprøves en gang årligt som anført i bilag 6."
    },
    {
      "provision_ref": "9:39",
      "chapter": "9",
      "section": "39",
      "content": "§ 39. Målinger af vandforurenende stoffer udføres i overensstemmelse med bilag 6."
    },
    {
      "provision_ref": "9:40",
      "chapter": "9",
      "section": "40",
      "content": "§ 40. Virksomheden skal sikre, at alle overvågningsresultater registreres, bearbejdes og forelægges på en sådan måde, at tilsynsmyndigheden kan kontrollere, at de driftsvilkår og emissionsgrænseværdier, der er fastsat i godkendelse, påbud eller tilslutningstilladelse overholdes."
    },
    {
      "provision_ref": "9:41",
      "chapter": "9",
      "section": "41",
      "content": "§ 41. Emissionsgrænseværdierne for spildevand fra røggasrensningen i bilag 6 anses for at være overholdt, når kriterierne i bilag 6 er opfyldt."
    },
    {
      "provision_ref": "10:42",
      "chapter": "10",
      "section": "42",
      "content": "§ 42. Virksomheden skal i tilfælde af havari, så snart det er praktisk muligt, indskrænke eller standse driften, indtil normal drift kan genoptages. Stk. 2. Under havari må 1) emissionen af total støv fra et affaldsforbrændingsanlæg ikke overskride 150 mg/normal m 3 udtrykt som halvtimes middelværdi, 2) emissionen af CO affaldsforbrændingsanlæg ikke overskride 100 mg/normal m 3 udtrykt som halvtimes middelværdi, og 3) emissionen af TOC affaldsforbrændingsanlæg ikke overskride 20 mg/normal m 3 udtrykt som halvtimes middelværdi."
    },
    {
      "provision_ref": "10:43",
      "chapter": "10",
      "section": "43",
      "content": "§ 43. Affaldsforbrændings- og affaldsmedforbrændingsanlæg skal drives med et automatisk system, som forhindrer affaldsindfyring, når de kontinuerlige målinger viser, at en emissionsgrænseværdi i bilag 3 eller 4 overskrides som følge af forstyrrelser eller svigt i røggasrensningsanlægget, jf. dog § 44, stk. 1, nr. 2."
    },
    {
      "provision_ref": "10:44",
      "chapter": "10",
      "section": "44",
      "content": "§ 44. Forbrænding af affald i ovnlinjer, der er knyttet til et og samme røggasrensningsanlæg, må ikke forbrænde affald i et uafbrudt tidsrum over fire timer, hvis emissionsgrænseværdierne for halvtimes middel i kolonne A i tabellen i afsnit 2 i bilag 3 for NO x , SO 2 , HCl, HF og total støv er overskredet på grund af: 1) teknisk uundgåelige standsninger, 2) forstyrrelser eller svigt i røggasrensningsanlægget, eller 3) forstyrrelser eller svigt i måleanordninger. Stk. 2. Drift under betingelserne i stk. 1 må samlet ikke overstige 60 timer i løbet af et kalenderår. Stk. 3. I situationer som nævnt i stk. 1 må: 1) emissionen af total støv fra et affaldsforbrændingsanlæg ikke overskride 150 mg/normal m 3 udtrykt som halvtimes middelværdi, 2) emissionen af CO fra et affaldsforbrændingsanlæg ikke overskride 100 mg/normal m 3 udtrykt som halvtimes middelværdi, og 3) emissionen af TOC fra et affaldsforbrændingsanlæg ikke overskride 20 mg/normal m 3 udtrykt som halvtimes middelværdi."
    },
    {
      "provision_ref": "11:45",
      "chapter": "11",
      "section": "45",
      "content": "§ 45. Kommunalbestyrelsen sender efter anmodning fra Miljøstyrelsen oplysninger om anlæg, der er omfattet af bekendtgørelsen, og om emissioner m.v., som er nødvendige for, at Danmark kan opfylde sin forpligtelse til rapportering til EU om gennemførelse af direktiver på området."
    },
    {
      "provision_ref": "11:46",
      "chapter": "11",
      "section": "46",
      "content": "§ 46. Tilsynsmyndigheden offentliggør ved annoncering mindst en gang om året en liste over affaldsforbrændings- og affaldsmedforbrændingsanlæg med en nominel kapacitet mindre end to tons i timen. Listen offentliggøres inden den 1. april, første gang inden den 1. april 2013. Annoncering kan ske udelukkende digitalt på tilsynsmyndighedens hjemmeside."
    },
    {
      "provision_ref": "12:47",
      "chapter": "12",
      "section": "47",
      "content": "§ 47. Medmindre højere straf er forskyldt efter anden lovgivning, straffes med bøde den, der: 1) undlader at søge at udnytte ekstra varme genereret af affaldsforbrændings- eller medforbrændingsanlæg i strid med § 12, 2) undlader at tage alle nødvendige forholdsregler efter § 20, 3) undlader at sikre sig alle nødvendige oplysninger, og at vægten af hver affaldstype bestemmes efter § 21, 4) undlader at indsamle informationer eller kontrollere vilkår efter § 22, 5) håndterer klinisk risikoaffald i strid med § 24, 6) undlader at registrere, bearbejde eller forelægge overvågningsresultater efter § 28, 7) undlader at søge at begrænse og genvende restprodukter i strid med § 30, 8) transporterer og midlertidigt oplagrer tørre restprodukter i strid med § 31, 9) undlader at foretages passende tests efter § 32, 10) undlader at udforme og drive anlægsområder for affaldsforbrændings- og affaldsmedforbrændingsanlæg efter § 33, 11) udleder spildevand fra røggasrensning i strid med § 35, 12) fortynder spildevand i strid med § 36, stk. 2, 13) undlader at registrere, bearbejde eller forelægge overvågningsresultater efter § 40, 14) undlader at overholde emissionsgrænserne ved havari efter § 42, stk. 2, 15) undlader at drive et affaldsforbrændings- eller et affaldsmedforbrændingsanlæg med et automatisk system i strid med § 43. Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på miljøet eller fremkaldt fare derfor, eller 2) opnået eller tilsigtet en økonomisk fordel for den pågældende selv eller andre, herunder ved besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "13:48",
      "chapter": "13",
      "section": "48",
      "content": "§ 48. Bekendtgørelsen træder i kraft den 7. januar 2013. Stk. 2. Bekendtgørelse nr. 1356 af 21. december 2011 om anlæg, der forbrænder affald ophæves."
    },
    {
      "provision_ref": "13:49",
      "chapter": "13",
      "section": "49",
      "content": "§ 49. Verserende sager i første instans om godkendelse af affaldsforbrændingsanlæg og affaldsmedforbrændingsanlæg, herunder udvidelser eller ændringer, hvor der er indsendt en fuldstændig ansøgning inden den 7. januar 2013, færdiggøres efter de hidtil gældende regler på betingelse af, at virksomheden sættes i drift senest den 7. januar 2014."
    },
    {
      "provision_ref": "13:50",
      "chapter": "13",
      "section": "50",
      "content": "§ 50. Tilsynsmyndigheden skal tage afgørelser om godkendelse for anlæg, der behandler affald ved forgasning, pyrolyse eller nedsmeltning, op til revurdering, hvis anlægget er omfattet af bekendtgørelsen, jf. § 2, stk. 2, og § 3, nr. 5, og punkt 5.2 i bilag 1 bekendtgørelse om godkendelse af listevirksomhed med henblik på at sikre, at bekendtgørelsens krav overholdes senest den 7. januar 2014."
    },
    {
      "provision_ref": "13:51",
      "chapter": "13",
      "section": "51",
      "content": "§ 51. Tilsynsmyndigheden skal tage afgørelser om godkendelse af cementovne, som medforbrænder affald, op til revurdering med henblik på at sikre, at emissionsgrænseværdien for NO x i bilag 4, afsnit 2.1, overholdes: 1) For Lepol roterovne og lange roterovne senest den 1. januar 2016. 2) For andre cementovne senest den 1. januar 2014."
    },
    {
      "provision_ref": "13:52",
      "chapter": "13",
      "section": "52",
      "content": "§ 52. Tilsynsmyndigheden skal tage afgørelser om godkendelse, som er meddelt før 7. januar 2013, til fyringsanlæg omfattet af punkt 5.2 på bilag 1 til bekendtgørelse om godkendelse af listevirksomhed, hvis anlægget medforbrænder affald og har en nominel indfyret termisk effekt på 100 MW og derover, op til revurdering, med henblik på at sikre, at anlægget overholder emissionsgrænseværdierne i bilag 4, afsnit 3.1.1 senest den 7. januar 2014."
    },
    {
      "provision_ref": "13:53",
      "chapter": "13",
      "section": "53",
      "content": "§ 53. Tilsynsmyndigheden skal tage afgørelser om godkendelse af fyringsanlæg, der medforbrænder affald, op til revurdering med henblik på at sikre, at anlægget overholder emissionsgrænseværdierne i bilag 4, afsnit 3.1.2, senest den 1. januar 2016."
    },
    {
      "provision_ref": "13:54",
      "chapter": "13",
      "section": "54",
      "content": "§ 54. Verserende klagesager færdigbehandles efter de hidtil gældende regler."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen fastsætter regler for indretning og drift af affaldsforbrændingsanlæg og affalds­medforbrændingsanlæg, der forbrænder fast eller flydende affald. Stk. 2. Bekendtgørelsen supplerer bekendtgørelsen om godkendelse af listevirksomhed.",
      "valid_from": "2012-12-20",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Bekendtgørelsen omfatter samtlige forbrændingslinjer eller medforbrændingslinjer, aflæsnings- og oplagringsanlæg, forbehandlingsanlæg på anlægsområdet, affalds-, brændsels- og lufttilførselssystemer, kedler, anlæg til behandling af røggas, anlæg på stedet til behandling eller oplagring af restprodukter og spildevand, skorstene, udstyr og systemer til kontrol med forbrændingen hhv. medforbrændingen og til overvågning og registrering af forbrændings- eller medforbrændingsbetingelserne. Stk. 2. Hvis der anvendes andre processer end oxidering, såsom pyrolyse, forgasning eller nedsmeltning, skal affaldsforbrændingsanlægget eller affaldsmedforbrændingsanlægget stå for både varmebehandlingsprocessen og den efterfølgende forbrændingsproces.",
      "valid_from": "2012-12-20",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Bekendtgørelsen omfatter ikke: 1) Anlæg, der udelukkende behandler radioaktivt affald. 2) Forsøgsanlæg, der anvendes til forskning, udvikling og testning for at forbedre forbrændingsprocessen, og som behandler under 50 tons affald om året. 3) Anlæg, der udelukkende er godkendt eller registreret til at bortskaffe hele dyrekroppe i henhold til de til enhver tid gældende regler om sundhedsbestemmelser for animalske biprodukter og afledte produkter, som ikke er bestemt til konsum. 4) Anlæg, der udelukkende forbrænder biomasseaffald, som defineret i § 4, nr. 6. 5) Forgasnings- eller pyrolyseanlæg, hvis gasserne fra denne varmebehandling af affald renses i en sådan grad, at de ikke længere udgør affald forud for forbrændingen, og de ikke kan medføre større emissioner end dem, der skyldes fyring med naturgas. 6) Anlæg på offshoreanlæg, der forbrænder affald, der stammer fra prospektering efter og udnyttelse af olie- og gasressourcer.",
      "valid_from": "2012-12-20",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. I denne bekendtgørelse forstås ved: 1) Affald: Enhver form for fast eller flydende affald som defineret i bekendtgørelse om affald. 2) Affaldsforbrændingsanlæg: Enhver stationær eller mobil teknisk enhed samt udstyr, der udelukkende benyttes til varmebehandling af affald, uanset om forbrændingsvarmen genanvendes eller ej. Dette omfatter forbrænding af affald ved oxidering samt andre varmebehandlingsprocesser såsom pyrolyse, forgasning eller nedsmeltning, når produkterne af denne behandling derefter forbrændes. 3) Affaldsmedforbrændingsanlæg: Ethvert stationært eller mobilt anlæg, hvis hovedformål er at producere energi eller fremstille materielle produkter, og som benytter affald som normalt brændsel eller tilskudsbrændsel. Dette omfatter medforbrænding af affald ved oxidering samt andre varmebehandlingsprocesser såsom pyrolyse, forgasning eller nedsmeltning, når produkterne af denne behandling derefter forbrændes. Hvis affaldsmedforbrænding finder sted på en sådan måde, at anlæggets hovedformål ikke er at producere energi eller fremstille materielle produkter, men derimod termisk behandling af affald betragtes anlægget som et affaldsforbrændingsanlæg. 4) AMS-kontrol: Automatisk målende system. 5) Bestående affaldsforbrændingsanlæg: a) Affaldsforbrændingsanlæg, der var i drift og godkendt inden den 28. december 2002. b) Affaldsforbrændingsanlæg, som er godkendt inden den 28. december 2002, forudsat at anlægget var sat i drift senest den 28. december 2003. c) Affaldsforbrændingsanlæg, som efter godkendelsesmyndighedens opfattelse havde indsendt en komplet ansøgning om godkendelse inden den 28. december 2002, forudsat at anlægget er godkendt og sat i drift senest den 28. december 2004. 6) Biomasseaffald: a) Vegetabilsk affald fra landbrug og skovbrug. b) Vegetabilsk affald fra levnedsmiddelindustrien, hvis forbrændingsvarmen udnyttes. c) Fiberholdigt vegetabilsk affald fra fremstilling af jomfrupulp og fremstilling af papir fra pulp, hvis det medforbrændes på produktionsstedet, og forbrændingsvarmen udnyttes. d) Korkaffald. e) Træaffald undtagen træaffald, der kan indeholde halogenerede organiske forbindelser eller tungmetaller som følge af behandling med træbeskyttelsesmidler eller overfladebehandling herunder navnlig sådant træaffald fra bygge- og nedrivningsaffald. 7) Blandet kommunalt affald: Husholdningsaffald samt handels-, industri- og institutionsaffald, som på grund af sin natur og sammensætning svarer til husholdningsaffald, bortset fra separat ved kilden indsamlede fraktioner, der er nævnt under pos. 20 01 og andet affald, der er nævnt under pos. 20 02 i bekendtgørelse om affald. 8) Dioxiner og furaner: De polychlorerede dibenzo-p-dioxiner og dibenzofuraner, der er anført i bilag 5. 9) EBK: Efterforbrændingskammer. 10) Faktisk driftstid: Ethvert tidsrum, hvor der forbrændes affald, bortset fra tidsrum under opstart og nedlukning, hvor der ikke forbrændes affald. 11) Farligt affald: Enhver form for fast eller flydende affald, der defineres som farligt affald i bekendtgørelse om affald. 12) Nedlukning: Nedlukning omfatter tidsrummet fra al affald på i ovnen er udbrændt til ovnen er kølet helt af. 13) Nominel kapacitet: Den samlede forbrændingskapacitet i de ovne, som et affaldsforbrændingsanlæg eller et affaldsmedforbrændingsanlæg består af, således som det er specificeret af konstruktøren og bekræftet af virksomheden, under hensyn til affaldets brændværdi udtrykt ved den mængde affald, der kan forbrændes i timen. 14) Normal m 3 : m 3 luft ved en temperatur på 273,15 K, tryk på 101,3 kPa, som tør gas. 15) Nyt affaldsforbrændingsanlæg: Ethvert affaldsforbrændingsanlæg, der ikke er omfattet af definitionen af bestående affaldsforbrændingsanlæg. 16) Opstart: Opstart omfatter tidsrummet frem til temperaturen i efterforbrændingszonen er nået op på henholdsvis 850 °C og 1.100 °C og indfyring af affald i ovnen påbegyndes. 17) Restprodukter: Ethvert flydende eller fast affald, der stammer fra et affaldsforbrændingsanlæg eller et affaldsmedforbrændingsanlæg. 18) Spildevandsforsyningsselskab: Spilde­vands­for­sy­nings­sel­skab omfattet af § 2, stk. 1, i lov om vandsektorens organisering og økonomiske forhold.",
      "valid_from": "2012-12-20",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. En ansøgning om miljøgodkendelse efter miljøbeskyttelseslovens § 33, stk. 1, skal foruden de oplysninger, som kræves i bekendtgørelse om godkendelse af listevirksomhed, beskrive hvilke foranstaltninger virksomheden vil i værksætte for at sikre følgende: 1) Affaldsforbrændings- eller affaldsmedforbrændingsanlægget udformes, udstyres, vedligeholdes og drives således, at kravene i denne bekendtgørelse kan opfyldes, idet der tages hensyn til de kategorier af affald, der forbrændes eller medforbrændes. 2) Den varme, der genereres ved forbrænding og medforbrænding, udnyttes i det omfang det er praktisk gennemførligt ved produktion af varme, damp eller elektricitet. 3) Restprodukter reduceres mest muligt i mængde og skadelighed. Restprodukterne genanvendes, hvor det er hensigtsmæssigt.",
      "valid_from": "2012-12-20",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Ansøgningen skal indeholde en liste over de affaldstyper, som ønskes behandlet, om muligt på grundlag af som minimum affaldstyperne i bekendtgørelsen om affald, og med informationer om mængden af hver type affald, hvor det er relevant. Stk. 2. Det skal fremgå af ansøgningen, om affaldstypen er farligt affald. For farligt affald skal ansøgningen indeholde oplysninger om mængder fordelt på EAK-koder.",
      "valid_from": "2012-12-20",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. For de affaldsforbrændings- og affaldsmedforbrændingsanlæg, der er omfattet af denne bekendtgørelse, og som ikke er omfattet af bilag 1 i bekendtgørelse om godkendelse af listevirksomhed, finder reglerne om forudgående offentlighed for bilag 1-virksomheder i bekendtgørelse om godkendelse af listevirksomhed tilsvarende anvendelse. Stk. 2. Ændring eller udvidelse af et anlæg, der forbrænder eller medforbrænder ikke-farligt affald, som indebærer, at anlægget fremover kan behandle farligt affald, anses som værende en væsentlig ændring eller udvidelse, jf. bekendtgørelse om godkendelse af listevirksomhed.",
      "valid_from": "2012-12-20",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Godkendelsesmyndigheden eller tilsynsmyndigheden skal ved godkendelse efter lovens § 33, eller ved påbud efter lovens § 41, sikre sig, at kravene i denne bekendtgørelse som minimum er overholdt. Stk. 2. Kommunalbestyrelsen skal ved meddelelse af tilslutningstilladelser efter miljøbeskyttelseslovens § 28, stk. 3, til affaldsforbrændings- og affaldsmedforbrændingsanlæg sikre sig, at kravene i §§ 35-41, som minimum er overholdt.",
      "valid_from": "2012-12-20",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Godkendelsesmyndigheden fastsætter, udover de vilkår der skal fastsættes efter bekendtgørelse om godkendelse af listevirksomhed, vilkår i en godkendelse efter lovens § 33, eller i påbud efter lovens § 41, om: 1) De affaldstyper, som må behandles, om muligt på grundlag af som minimum affaldstyperne i bekendtgørelsen om affald og med informationer om mængden af hver type affald, hvor det er relevant. 2) Affaldsforbrændings- eller affaldsmedforbrændingsanlæggets nominelle kapacitet. 3) Grænseværdier for emissioner til luft. 4) De prøvetagningsmetoder, måleteknikker og målehyppigheder, der skal benyttes for at opfylde vilkårene om emissionsovervågning. 5) Den længste tilladte periode, hvor emissionerne til luften må overskride de fastsatte emissionsgrænseværdier på grund af teknisk uundgåelige standsninger, forstyrrelser eller svigt i rensningsanlæg eller måleanordninger. 6) Indretning og placering af målesteder til prøveudtagning til kontrol med luftemissioner. 7) Hvor i efterforbrændingskammeret målinger af EBK-temperaturen skal foretages. 8) Indretning og drift af anlægget, jf. §§ 13-18. 9) At virksomheden skal underrette tilsynsmyndigheden straks, hvis kontrolmålingerne viser, at emissionsgrænseværdierne i godkendelsen eller påbud er overskredet. 10) Indhold af organisk kulstof i slaggen og bundasken. 11) Opbevaringskapacitet for forurenet vand, der skyldes spild eller brandslukning. Stk. 2. For anlæg, der forbrænder eller medforbrænder farligt affald, fastsætter godkendelsesmyndigheden eller tilsynsmyndigheden udover vilkår efter stk. 1, vilkår i en godkendelse eller i påbud om: 1) Mængden af farligt affald fordelt på affaldstype med tilhørende EAK-kode i bekendtgørelse om affald. 2) Mindste og største massestrøm af farligt affald, dets laveste og højeste brændværdi og dets største indhold af polychlorerede biphenyler, pentachlorophenol, klor, fluor, svovl og tungmetaller og andre forurenende stoffer. Stk. 3. For affaldsforbrændings- og affaldsmedforbrændingsanlæg med våd røggasrensning og direkte udledning af spildevand til recipient fastsætter godkendelsesmyndigheden eller tilsynsmyndigheden udover de vilkår, der er nævnt i stk. 1, vilkår i en godkendelse eller i påbud om: 1) Emissionsgrænseværdier for spildevand. 2) Krav til spildevandsudledningens pH, temperatur og gennemstrømning. 3) De prøvetagningsmetoder, målemetoder og målehyppigheder, der skal benyttes for at opfylde vilkårene med hensyn til emissionsovervågning. 4) Den længste tilladte periode, hvor udledningerne af spildevand må overskride de fastsatte emissionsgrænseværdier på grund af teknisk uundgåelige standsninger, forstyrrelser eller svigt i rensningsanlæg eller måleanordninger. 5) Hvor målinger og prøvetagninger til kontrol med spildevandsudledninger skal placeres. Stk. 4. For affaldsforbrændings- og affaldsmedforbrændingsanlæg med våd røggasrensning og udledning til spildevandsforsyningsselskab fastsætter kommunalbestyrelsen vilkår i en tilslutningstilladelse efter lovens § 28, stk. 3, i henhold til stk. 3, litra nr. 1-5.",
      "valid_from": "2012-12-20",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Tilsynsmyndigheden revurderer regelmæssigt godkendelsesvilkårene for anlæg omfattet af bilag 2 til bekendtgørelse om godkendelse af listevirksomhed og ændrer dem om nødvendigt, jf. lovens § 41.",
      "valid_from": "2012-12-20",
      "valid_to": null
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Ledelsen og driften af affaldsforbrændings- og affaldsmedforbrændingsanlæg skal varetages af en fysisk person, der er kompetent hertil.",
      "valid_from": "2012-12-20",
      "valid_to": null
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Al varme, der genereres fra affaldsforbrændings- eller medforbrændingsanlæg, skal udnyttes i den udstrækning, det er praktisk muligt.",
      "valid_from": "2012-12-20",
      "valid_to": null
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Affaldsforbrændingsanlæg skal drives således, at der opnås et udbrændingsniveau, hvor det samlede organiske kulstofindhold i slaggen og bundasken er under 3 %, eller glødetabet er under 5 % af materialets tørvægt. Om nødvendigt forbehandles affaldet.",
      "valid_from": "2012-12-20",
      "valid_to": null
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Affaldsforbrændingsanlæg skal udformes, udstyres, opføres og drives således, at de gasser, der opstår ved forbrænding af affald efter den sidste indblæsning af forbrændingsluft, opvarmes på kontrolleret og ensartet vis, selv under de mest ugunstige forhold, til en temperatur der i mindst 2 sekunder holdes på mindst 850 °C. Stk. 2. På affaldsforbrændingsanlæg, der forbrænder farligt affald med et indhold af mere end 1 % halogenerede organiske stoffer udtrykt som klor, skal temperaturen dog nå op på mindst 1.100 °C i mindst 2 sekunder.",
      "valid_from": "2012-12-20",
      "valid_to": null
    },
    {
      "provision_ref": "4:15",
      "chapter": "4",
      "section": "15",
      "content": "§ 15. På affaldsforbrændingsanlæg skal temperaturen som nævnt i § 14, måles nær den indre væg i forbrændingskammeret, medmindre godkendelsesmyndigheden har bestemt andet. Stk. 2. Målingerne skal udføres i overensstemmelse med bilag 1.",
      "valid_from": "2012-12-20",
      "valid_to": null
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Affaldsmedforbrændingsanlæg skal udformes, udstyres, opføres og drives således, at de gasser, der opstår ved forbrænding af affald, opvarmes på kontrolleret og ensartet vis, selv under de mest ugunstige forhold, til en temperatur, der i mindst 2 sekunder holdes på mindst 850 °C. Stk. 2. På affaldsmedforbrændingsanlæg, der forbrænder farligt affald med et indhold af mere end 1 % halogenerede organiske stoffer udtrykt som klor, skal temperaturen dog nå op på mindst 1.100 °C i mindst 2 sekunder.",
      "valid_from": "2012-12-20",
      "valid_to": null
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Hvert forbrændingskammer i et affaldsforbrændingsanlæg skal være forsynet med mindst en støttebrænder. Stk. 2. Støttebrænderen skal gå i gang automatisk, når forbrændingsgassernes temperatur efter den sidste indblæsning af forbrændingsluft falder til under de temperaturer, der er nævnt i §§ 14 og 16. Stk. 3. Støttebrænderen skal også benyttes under opstart og nedlukning for at sikre, at temperaturerne opretholdes på ethvert tidspunkt under opstart og nedlukning, og så længe der stadig er uforbrændt affald i forbrændingskammeret. Stk. 4. Støttebrænderen må ikke få tilført brændstof, som kan medføre større emissioner end dem, der skyldes fyring med gasolie, jf. definitionen i bekendtgørelse om svovlindholdet i faste og flydende brændstoffer, flydende gas og naturgas.",
      "valid_from": "2012-12-20",
      "valid_to": null
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Affaldsforbrændings- og affaldsmedforbrændingsanlæg skal drives med et automatisk system, som forhindrer affaldsindfyring i følgende situationer: 1) Under opstart, indtil temperaturen i § 14 eller § 16 er opnået. 2) Hvis temperaturen i § 14 eller § 16 ikke er opretholdt under drift. 3) Når de kontinuerlige målinger viser, at en emissionsgrænseværdi overskrides som følge af forstyrrelser eller svigt i røggasrensningsanlægget, jf. § 43.",
      "valid_from": "2012-12-20",
      "valid_to": null
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Godkendelsesmyndigheden eller tilsynsmyndigheden kan på affaldsforbrændingsanlæg fastsætte vilkår i en godkendelse efter lovens § 33, eller i et påbud efter § 41, som afviger fra kravene i §§ 13, 14 og 17 samt krav om temperatur i § 18, nr. 1 og 2, på betingelse af at 1) der ikke bliver skabt restprodukter eller restprodukter med større indhold af organiske forurenende stoffer, end hvis reglerne ikke var fraveget, og 2) bekendtgørelsens øvrige krav kan overholdes. Det skal fremgå af de fastsatte vilkår, for hvilke bestemte affaldstyper eller bestemte termiske processer, afvigelsen gælder. Stk. 2. Godkendelsesmyndigheden eller tilsynsmyndigheden kan på medforbrændingsanlæg fastsætte vilkår i en godkendelse efter lovens § 33, eller i et påbud efter § 41, som afviger fra kravene i § 16, samt krav om temperatur i § 18, nr. 1 og 2, på betingelse af at 1) emissionsgrænseværdierne for TOC og CO i bilag 3 kan overholdes, og 2) bekendtgørelsens øvrige krav i øvrigt kan overholdes. Det skal fremgå af de fastsatte vilkår, for hvilke bestemte affaldstyper eller bestemte termiske processer, afvigelsen gælder.",
      "valid_from": "2012-12-20",
      "valid_to": null
    },
    {
      "provision_ref": "5:20",
      "chapter": "5",
      "section": "20",
      "content": "§ 20. Virksomheden skal tage alle de nødvendige forholdsregler i forbindelse med levering og modtagelse af affald for i det videst mulige, praktisk gennemførlige omfang at forebygge eller begrænse forurening af luft, jord, overfladevand og grundvand såvel som andre miljøskader, lugt og støjgener samt for at undgå direkte fare for menneskers sundhed.",
      "valid_from": "2012-12-20",
      "valid_to": null
    },
    {
      "provision_ref": "5:21",
      "chapter": "5",
      "section": "21",
      "content": "§ 21. I forbindelse med modtagelsen af affald skal virksomheden sikre sig: 1) at der foreligger alle nødvendige oplysninger om affaldet for at kunne vurdere, om det må indgå i den påtænkte forbrændingsproces, og 2) at vægten af hver affaldstype bestemmes, om muligt i overensstemmelse med EAK-koden, jf. bekendtgørelse om affald.",
      "valid_from": "2012-12-20",
      "valid_to": null
    },
    {
      "provision_ref": "5:22",
      "chapter": "5",
      "section": "22",
      "content": "§ 22. Virksomheden skal inden modtagelse af farligt affald i affaldsforbrændingsanlægget eller affaldsmedforbrændingsanlægget indsamle alle foreliggende informationer om det farlige affald og kontrollere, at godkendelsens eller påbuddets vilkår om affaldstype, mængde, massestrøm, brændværdi og indhold af forurenende stoffer, jf. § 9, stk. 2, overholdes. Informationerne skal omfatte: 1) Alle administrative informationer om affaldets oprindelse, der findes i dokumentation i henhold til de til enhver tid gældende bekendtgørelser om affald, overførsel af affald og vejtransport af farligt gods. 2) Affaldets fysiske og så vidt muligt kemiske sammensætning samt alle andre nødvendige oplysninger for at kunne vurdere, om det er egnet til den påtænkte forbrænding, 3) Affaldets farlige egenskaber, hvilke stoffer det ikke må blandes med samt særlige forholdsregler ved håndtering af affaldet. Stk. 2. Virksomheden skal inden modtagelse af farligt affald i affaldsforbrændingsanlægget eller affaldsmedforbrændingsanlægget mindst gennemføre følgende procedurer: 1) Kontrollere de nødvendige dokumenter i henhold til de til enhver tid gældende bekendtgørelser om affald, overførsel af affald og vejtransport af farligt gods. 2) Så vidt muligt inden aflæsning udtage repræsentative prøver til kontrol af, at affaldets sammensætning er i overensstemmelse med oplysningerne i stk. 1, nr. 1-3, for at give tilsynsmyndigheden mulighed for at få kendskab til arten af det behandlede affald. Prøverne skal opbevares på anlægget i mindst en måned efter forbrændingen eller medforbrændingen af den sidste del af det pågældende parti farligt affald.",
      "valid_from": "2012-12-20",
      "valid_to": null
    },
    {
      "provision_ref": "5:23",
      "chapter": "5",
      "section": "23",
      "content": "§ 23. Godkendelsesmyndigheden kan lempe kravene i §§ 21 og 22, for anlæg, der er omfattet af bilag 1 i bekendtgørelse om godkendelse af listevirksomhed, og som alene forbrænder eller medforbrænder eget affald.",
      "valid_from": "2012-12-20",
      "valid_to": null
    },
    {
      "provision_ref": "5:24",
      "chapter": "5",
      "section": "24",
      "content": "§ 24. Klinisk risikoaffald skal tilføres ovnen uden direkte håndtering, og uden at det blandes med andet affald.",
      "valid_from": "2012-12-20",
      "valid_to": null
    },
    {
      "provision_ref": "6:25",
      "chapter": "6",
      "section": "25",
      "content": "§ 25. Affaldsforbrændingsanlæg skal som minimum overholde emissionsgrænseværdierne i bilag 3.",
      "valid_from": "2012-12-20",
      "valid_to": null
    },
    {
      "provision_ref": "6:26",
      "chapter": "6",
      "section": "26",
      "content": "§ 26. Affaldsmedforbrændingsanlæg skal som minimum overholde emissionsgrænseværdierne i bilag 4. Stk. 2. Hvis mere end 40 % af varmeafgivelsen i et affaldsmedforbrændingsanlæg stammer fra farligt affald, eller anlægget medforbrænder ubehandlet blandet kommunalt affald, skal affaldsmedforbrændingsanlægget overholde emissionsgrænseværdierne i bilag 3.",
      "valid_from": "2012-12-20",
      "valid_to": null
    },
    {
      "provision_ref": "6:27",
      "chapter": "6",
      "section": "27",
      "content": "§ 27. Affaldsforbrændings- og affaldsmedforbrændingsanlæg skal være forsynet med måleudstyr, der overvåger emissionerne til luften efter bestemmelserne i bilag 1. Stk. 2. Installation og funktion af automatiske systemer til måling og registrering af emissioner til luft skal efterprøves en gang årligt som anført i bilag 1. Stk. 3. Præstationsmålinger af luftforurenende stoffer udføres i overensstemmelse med bilag 1.",
      "valid_from": "2012-12-20",
      "valid_to": null
    },
    {
      "provision_ref": "6:28",
      "chapter": "6",
      "section": "28",
      "content": "§ 28. Virksomheden skal sikre, at alle overvågningsresultater registreres, bearbejdes og forelægges på en sådan måde, at tilsynsmyndigheden kan kontrollere, at de driftsvilkår og emissionsgrænseværdier, der er fastsat i godkendelsen eller i påbud, overholdes.",
      "valid_from": "2012-12-20",
      "valid_to": null
    },
    {
      "provision_ref": "6:29",
      "chapter": "6",
      "section": "29",
      "content": "§ 29. Emissionsgrænseværdierne for luft i bilag 3 og 4 anses for at være overholdt, når kravene i bilag 2 er opfyldt.",
      "valid_from": "2012-12-20",
      "valid_to": null
    },
    {
      "provision_ref": "7:30",
      "chapter": "7",
      "section": "30",
      "content": "§ 30. Restprodukter skal begrænses til det mindst mulige for så vidt angår mængde og skadelighed. Restprodukterne genanvendes, hvor det er hensigtsmæssigt. Stk. 2. Uundgåelige restprodukter, som ikke kan begrænses eller genanvendes, skal bortskaffes efter gældende regler.",
      "valid_from": "2012-12-20",
      "valid_to": null
    },
    {
      "provision_ref": "7:31",
      "chapter": "7",
      "section": "31",
      "content": "§ 31. Transport og midlertidig oplagring af tørre restprodukter i form af støv skal finde sted på en sådan måde, at de ikke spredes i miljøet.",
      "valid_from": "2012-12-20",
      "valid_to": null
    },
    {
      "provision_ref": "7:32",
      "chapter": "7",
      "section": "32",
      "content": "§ 32. Inden restprodukterne bortskaffes eller genanvendes, skal der foretages passende tests for at bestemme restprodukternes fysiske og kemiske egenskaber og forureningspotentiale. Testene skal vedrøre det samlede indhold af opløselige stoffer og indholdet af opløselige tungmetaller.",
      "valid_from": "2012-12-20",
      "valid_to": null
    },
    {
      "provision_ref": "8:33",
      "chapter": "8",
      "section": "33",
      "content": "§ 33. Anlægsområder for affaldsforbrændings- og affaldsmedforbrændingsanlæg, herunder tilhørende oplagspladser til affald, skal udformes og drives således, at ikke-godkendte og utilsigtede udslip af forurenende stoffer til jord, overfladevand og grundvand undgås.",
      "valid_from": "2012-12-20",
      "valid_to": null
    },
    {
      "provision_ref": "8:34",
      "chapter": "8",
      "section": "34",
      "content": "§ 34. Der skal være kapacitet til oplagring af forurenet regnvandsafstrømning fra anlægsområdet for affaldsforbrændings- og affaldsmedforbrændingsanlæg og af forurenet vand, der skyldes spild eller brandslukning. Denne opbevaringskapacitet skal være tilstrækkelig til, at vandet om nødvendigt kan renses før udledning.",
      "valid_from": "2012-12-20",
      "valid_to": null
    },
    {
      "provision_ref": "9:35",
      "chapter": "9",
      "section": "35",
      "content": "§ 35. Udledning til vandmiljøet af spildevand fra røggasrensning skal begrænses i videst mulig omfang.",
      "valid_from": "2012-12-20",
      "valid_to": null
    },
    {
      "provision_ref": "9:36",
      "chapter": "9",
      "section": "36",
      "content": "§ 36. Affaldsforbrændings- og affaldsmedforbrændingsanlæg skal som minimum overholde emissionsgrænserne i bilag 6 for spildevand fra røggasrensningen. Stk. 2. Spildevandet må ikke fortyndes for at opfylde emissionsgrænseværdierne.",
      "valid_from": "2012-12-20",
      "valid_to": null
    },
    {
      "provision_ref": "9:37",
      "chapter": "9",
      "section": "37",
      "content": "§ 37. Affaldsforbrændings- og affaldsmedforbrændingsanlæg skal være forsynet med måleudstyr, der overvåger udledningen af spildevand fra røggasrensningen efter bestemmelserne i bilag 6.",
      "valid_from": "2012-12-20",
      "valid_to": null
    },
    {
      "provision_ref": "9:38",
      "chapter": "9",
      "section": "38",
      "content": "§ 38. Installation og funktion af automatiske systemer til måling og registrering af udledninger af spildevand skal efterprøves en gang årligt som anført i bilag 6.",
      "valid_from": "2012-12-20",
      "valid_to": null
    },
    {
      "provision_ref": "9:39",
      "chapter": "9",
      "section": "39",
      "content": "§ 39. Målinger af vandforurenende stoffer udføres i overensstemmelse med bilag 6.",
      "valid_from": "2012-12-20",
      "valid_to": null
    },
    {
      "provision_ref": "9:40",
      "chapter": "9",
      "section": "40",
      "content": "§ 40. Virksomheden skal sikre, at alle overvågningsresultater registreres, bearbejdes og forelægges på en sådan måde, at tilsynsmyndigheden kan kontrollere, at de driftsvilkår og emissionsgrænseværdier, der er fastsat i godkendelse, påbud eller tilslutningstilladelse overholdes.",
      "valid_from": "2012-12-20",
      "valid_to": null
    },
    {
      "provision_ref": "9:41",
      "chapter": "9",
      "section": "41",
      "content": "§ 41. Emissionsgrænseværdierne for spildevand fra røggasrensningen i bilag 6 anses for at være overholdt, når kriterierne i bilag 6 er opfyldt.",
      "valid_from": "2012-12-20",
      "valid_to": null
    },
    {
      "provision_ref": "10:42",
      "chapter": "10",
      "section": "42",
      "content": "§ 42. Virksomheden skal i tilfælde af havari, så snart det er praktisk muligt, indskrænke eller standse driften, indtil normal drift kan genoptages. Stk. 2. Under havari må 1) emissionen af total støv fra et affaldsforbrændingsanlæg ikke overskride 150 mg/normal m 3 udtrykt som halvtimes middelværdi, 2) emissionen af CO affaldsforbrændingsanlæg ikke overskride 100 mg/normal m 3 udtrykt som halvtimes middelværdi, og 3) emissionen af TOC affaldsforbrændingsanlæg ikke overskride 20 mg/normal m 3 udtrykt som halvtimes middelværdi.",
      "valid_from": "2012-12-20",
      "valid_to": null
    },
    {
      "provision_ref": "10:43",
      "chapter": "10",
      "section": "43",
      "content": "§ 43. Affaldsforbrændings- og affaldsmedforbrændingsanlæg skal drives med et automatisk system, som forhindrer affaldsindfyring, når de kontinuerlige målinger viser, at en emissionsgrænseværdi i bilag 3 eller 4 overskrides som følge af forstyrrelser eller svigt i røggasrensningsanlægget, jf. dog § 44, stk. 1, nr. 2.",
      "valid_from": "2012-12-20",
      "valid_to": null
    },
    {
      "provision_ref": "10:44",
      "chapter": "10",
      "section": "44",
      "content": "§ 44. Forbrænding af affald i ovnlinjer, der er knyttet til et og samme røggasrensningsanlæg, må ikke forbrænde affald i et uafbrudt tidsrum over fire timer, hvis emissionsgrænseværdierne for halvtimes middel i kolonne A i tabellen i afsnit 2 i bilag 3 for NO x , SO 2 , HCl, HF og total støv er overskredet på grund af: 1) teknisk uundgåelige standsninger, 2) forstyrrelser eller svigt i røggasrensningsanlægget, eller 3) forstyrrelser eller svigt i måleanordninger. Stk. 2. Drift under betingelserne i stk. 1 må samlet ikke overstige 60 timer i løbet af et kalenderår. Stk. 3. I situationer som nævnt i stk. 1 må: 1) emissionen af total støv fra et affaldsforbrændingsanlæg ikke overskride 150 mg/normal m 3 udtrykt som halvtimes middelværdi, 2) emissionen af CO fra et affaldsforbrændingsanlæg ikke overskride 100 mg/normal m 3 udtrykt som halvtimes middelværdi, og 3) emissionen af TOC fra et affaldsforbrændingsanlæg ikke overskride 20 mg/normal m 3 udtrykt som halvtimes middelværdi.",
      "valid_from": "2012-12-20",
      "valid_to": null
    },
    {
      "provision_ref": "11:45",
      "chapter": "11",
      "section": "45",
      "content": "§ 45. Kommunalbestyrelsen sender efter anmodning fra Miljøstyrelsen oplysninger om anlæg, der er omfattet af bekendtgørelsen, og om emissioner m.v., som er nødvendige for, at Danmark kan opfylde sin forpligtelse til rapportering til EU om gennemførelse af direktiver på området.",
      "valid_from": "2012-12-20",
      "valid_to": null
    },
    {
      "provision_ref": "11:46",
      "chapter": "11",
      "section": "46",
      "content": "§ 46. Tilsynsmyndigheden offentliggør ved annoncering mindst en gang om året en liste over affaldsforbrændings- og affaldsmedforbrændingsanlæg med en nominel kapacitet mindre end to tons i timen. Listen offentliggøres inden den 1. april, første gang inden den 1. april 2013. Annoncering kan ske udelukkende digitalt på tilsynsmyndighedens hjemmeside.",
      "valid_from": "2012-12-20",
      "valid_to": null
    },
    {
      "provision_ref": "12:47",
      "chapter": "12",
      "section": "47",
      "content": "§ 47. Medmindre højere straf er forskyldt efter anden lovgivning, straffes med bøde den, der: 1) undlader at søge at udnytte ekstra varme genereret af affaldsforbrændings- eller medforbrændingsanlæg i strid med § 12, 2) undlader at tage alle nødvendige forholdsregler efter § 20, 3) undlader at sikre sig alle nødvendige oplysninger, og at vægten af hver affaldstype bestemmes efter § 21, 4) undlader at indsamle informationer eller kontrollere vilkår efter § 22, 5) håndterer klinisk risikoaffald i strid med § 24, 6) undlader at registrere, bearbejde eller forelægge overvågningsresultater efter § 28, 7) undlader at søge at begrænse og genvende restprodukter i strid med § 30, 8) transporterer og midlertidigt oplagrer tørre restprodukter i strid med § 31, 9) undlader at foretages passende tests efter § 32, 10) undlader at udforme og drive anlægsområder for affaldsforbrændings- og affaldsmedforbrændingsanlæg efter § 33, 11) udleder spildevand fra røggasrensning i strid med § 35, 12) fortynder spildevand i strid med § 36, stk. 2, 13) undlader at registrere, bearbejde eller forelægge overvågningsresultater efter § 40, 14) undlader at overholde emissionsgrænserne ved havari efter § 42, stk. 2, 15) undlader at drive et affaldsforbrændings- eller et affaldsmedforbrændingsanlæg med et automatisk system i strid med § 43. Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på miljøet eller fremkaldt fare derfor, eller 2) opnået eller tilsigtet en økonomisk fordel for den pågældende selv eller andre, herunder ved besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2012-12-20",
      "valid_to": null
    },
    {
      "provision_ref": "13:48",
      "chapter": "13",
      "section": "48",
      "content": "§ 48. Bekendtgørelsen træder i kraft den 7. januar 2013. Stk. 2. Bekendtgørelse nr. 1356 af 21. december 2011 om anlæg, der forbrænder affald ophæves.",
      "valid_from": "2012-12-20",
      "valid_to": null
    },
    {
      "provision_ref": "13:49",
      "chapter": "13",
      "section": "49",
      "content": "§ 49. Verserende sager i første instans om godkendelse af affaldsforbrændingsanlæg og affaldsmedforbrændingsanlæg, herunder udvidelser eller ændringer, hvor der er indsendt en fuldstændig ansøgning inden den 7. januar 2013, færdiggøres efter de hidtil gældende regler på betingelse af, at virksomheden sættes i drift senest den 7. januar 2014.",
      "valid_from": "2012-12-20",
      "valid_to": null
    },
    {
      "provision_ref": "13:50",
      "chapter": "13",
      "section": "50",
      "content": "§ 50. Tilsynsmyndigheden skal tage afgørelser om godkendelse for anlæg, der behandler affald ved forgasning, pyrolyse eller nedsmeltning, op til revurdering, hvis anlægget er omfattet af bekendtgørelsen, jf. § 2, stk. 2, og § 3, nr. 5, og punkt 5.2 i bilag 1 bekendtgørelse om godkendelse af listevirksomhed med henblik på at sikre, at bekendtgørelsens krav overholdes senest den 7. januar 2014.",
      "valid_from": "2012-12-20",
      "valid_to": null
    },
    {
      "provision_ref": "13:51",
      "chapter": "13",
      "section": "51",
      "content": "§ 51. Tilsynsmyndigheden skal tage afgørelser om godkendelse af cementovne, som medforbrænder affald, op til revurdering med henblik på at sikre, at emissionsgrænseværdien for NO x i bilag 4, afsnit 2.1, overholdes: 1) For Lepol roterovne og lange roterovne senest den 1. januar 2016. 2) For andre cementovne senest den 1. januar 2014.",
      "valid_from": "2012-12-20",
      "valid_to": null
    },
    {
      "provision_ref": "13:52",
      "chapter": "13",
      "section": "52",
      "content": "§ 52. Tilsynsmyndigheden skal tage afgørelser om godkendelse, som er meddelt før 7. januar 2013, til fyringsanlæg omfattet af punkt 5.2 på bilag 1 til bekendtgørelse om godkendelse af listevirksomhed, hvis anlægget medforbrænder affald og har en nominel indfyret termisk effekt på 100 MW og derover, op til revurdering, med henblik på at sikre, at anlægget overholder emissionsgrænseværdierne i bilag 4, afsnit 3.1.1 senest den 7. januar 2014.",
      "valid_from": "2012-12-20",
      "valid_to": null
    },
    {
      "provision_ref": "13:53",
      "chapter": "13",
      "section": "53",
      "content": "§ 53. Tilsynsmyndigheden skal tage afgørelser om godkendelse af fyringsanlæg, der medforbrænder affald, op til revurdering med henblik på at sikre, at anlægget overholder emissionsgrænseværdierne i bilag 4, afsnit 3.1.2, senest den 1. januar 2016.",
      "valid_from": "2012-12-20",
      "valid_to": null
    },
    {
      "provision_ref": "13:54",
      "chapter": "13",
      "section": "54",
      "content": "§ 54. Verserende klagesager færdigbehandles efter de hidtil gældende regler.",
      "valid_from": "2012-12-20",
      "valid_to": null
    }
  ],
  "definitions": []
}
