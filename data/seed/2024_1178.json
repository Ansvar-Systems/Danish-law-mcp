{
  "id": "2024:1178",
  "type": "statute",
  "title": "Bekendtgørelse om havbrugsvirksomheders produktionsplan og indberetninger vedrørende egenkontrol",
  "short_name": "BEK H#LOKDOK04",
  "status": "in_force",
  "issued_date": "2024-11-12",
  "url": "https://www.retsinformation.dk/eli/lta/2024/1178/xml",
  "description": "Retsinformation source. DocumentId=DD000485; AccessionNumber=B20240117805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsens formål er at sikre, at det enkelte havbrugs vilkår om udledning af forurenende stoffer overholdes ved øget egenkontrol, herunder indberetning til Miljøstyrelsen af en række forhold vedrørende produktionen af fisk. Stk. 2. Bekendtgørelsen finder anvendelse på bestående såvel som nye havbrug, som er omfattet af listepunkt I 205 i bilag 2 til bekendtgørelse nr. 1027 af 2. september 2024 om godkendelse af listevirksomhed. Stk. 3. Bekendtgørelsen supplerer bekendtgørelse om godkendelse af listevirksomhed."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Havbrugsvirksomhed: En virksomhed, som driver et eller flere havbrug. 2) Bestående havbrug: Havbrug, som er i drift den 1. januar 2025, og som er omfattet af en miljøgodkendelse efter lovens § 33 eller en tilladelse efter bekendtgørelse nr. 640 af 17. september 1990 om saltvandsbaseret fiskeopdræt, herefter kaldet havbrugstilladelse, jf. § 74 i bekendtgørelse nr. 1027 af 2. september 2024 om godkendelse af listevirksomhed. 3) Nye havbrug: Havbrug, som sættes i drift efter den 1. januar 2025. 4) Kasserede fisk: Døde fisk og fiskerester, som kan dokumenteres bortskaffet på land. 5) Opfiskede fisk: Levende fisk der tages op med henblik på slagtning. 6) Bruttoproduktion: Opfisket mængde fisk, jf. § 14, stk. 3, tillagt den kasserede mængde fisk. Undslupne fisk kan ikke medregnes i bruttoproduktionen. 7) Nettoproduktion: Bruttoproduktion fratrukket udsat mængde fisk. 8) Foderkvotient: Foderforbrug divideret med nettoproduktion."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. En havbrugsvirksomhed skal årligt for hvert havbrug udarbejde en plan for årets kommende produktion. Produktionsplanen skal indeholde oplysninger om følgende: 1) Den forventede udsatte mængde fisk i antal og vægt samt forventet tidspunkt for udsætning. 2) Den forventede nettoproduktion pr. 1. juni, 1. september og ved opfiskning. 3) Det forventede samlede foderforbrug pr. 1. juni, 1. september og ved opfiskning. 4) Den forventede foderkvotient, som ikke må sættes lavere end den laveste foderkvotient opnået af havbruget i ét af de tre forudgående produktionsår. 5) Den forventede udledning af næringsstoffer, jf. § 14. Stk. 2. Produktionsplanen skal senest 14 dage inden planlagt udsætning af fisk indsendes til Miljøstyrelsen."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. En havbrugsvirksomhed skal hvert år henholdsvis den 1. juni og den 1. september for hvert havbrug opgøre den estimerede fiskebestand angivet i antal og vægt, den afvejede vægt af kasserede fisk samt afvejet vægt af anvendt foder. Stk. 2. Oplysningerne i stk. 1 skal indberettes til Miljøstyrelsen senest 7 dage efter datoerne nævnt i stk. 1. Afviger oplysningerne fra produktionsplanen, jf. § 3, stk. 1, skal der samtidig indsendes en opdateret produktionsplan, som indregner de ændrede værdier."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Produktionsplanen, jf. § 3, stk. 1, og eventuel opdateret produktionsplan, jf. § 4, stk. 2, skal udarbejdes i det skema, som Miljøstyrelsen gør tilgængeligt på styrelsens hjemmeside."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. En havbrugsvirksomhed skal for hvert havbrug hurtigst muligt og senest 7 dage efter konstatering af en af nedenstående hændelser indberette denne til Miljøstyrelsen: 1) Sygdomsangreb, der kræver medicin. 2) Udslip af fisk. 3) Ekstraordinær dødelighed. Stk. 2. Ved indberetning i henhold til stk. 1, oplyses den estimerede mængde fisk i antal og vægt, som er berørt af de i nr. 1-3 nævnte forhold."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. En havbrugsvirksomhed skal senest 14 dage efter udsætning af et havbrugsanlæg, herunder supplerende udsætning af ringe med net, indberette følgende til Miljøstyrelsen: 1) Dato for udsætning. 2) Antal ringe med net. 3) Anvendt type net. 4) Dimensioner på net. 5) Anvendt mængde og type imprægneringsmiddel, herunder angivelse af indholdsstoffer og mængden af aktivt stof, samt produktdatablad med angivelse af indholdsstoffer. Stk. 2. En havbrugsvirksomhed skal ved udskiftning af net i produktionsperioden indberette de i stk. 1 nævnte oplysninger om de udskiftede net. Indberetningen skal ske senest den 7. i den efterfølgende måned og kan ske samlet for alle net, som er udskiftet i den foregående kalendermåned."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. En havbrugsvirksomhed skal senest 7 dage efter udsætning af fisk for hvert havbrug indberette datoen for udsætning til Miljøstyrelsen. Indberetningen skal indeholde oplysning om antallet og vægten af de udsatte fisk samt dokumentation for oplysningerne. Det skal af dokumentationen fremgå, om mængden af fisk er talt og vejet eller beregnet på baggrund af stikprøver."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. En havbrugsvirksomhed skal senest 7 dage efter opfiskning indberette datoen for opfiskning til Miljøstyrelsen."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. En havbrugsvirksomhed skal senest 14 dage efter optagning af et havbrugsanlæg indberette datoen for optagning til Miljøstyrelsen."
    },
    {
      "provision_ref": "4:11",
      "chapter": "4",
      "section": "11",
      "content": "§ 11. En havbrugsvirksomhed skal for hvert havbrug føre en driftsjournal. Driftsjournalen skal som minimum indeholde optegnelser om følgende: 1) Udsatte fisk i vægt og antal, samt om mængden er talt og vejet eller beregnet på baggrund af stikprøver. 2) Vaccinationsstatus for fisk ved udsætningen. 3) Kasserede fisk i vægt og antal. 4) Dagligt foderforbrug specificeret på fodertype og sammensætning. 5) Forbrug af medicin specificeret på sygdom, præparat og mængde samt mængde aktivt stof. 6) Imprægneringsmidler, specificeret på produkt, samlet mængde og mængde aktivt stof. 7) Egenkontroldata fra analyser og test m.v., pålagt i medfør af havbrugets miljøgodkendelse eller havbrugstilladelse. 8) Vedligeholdelse og reparation af anlægget. 9) Varedeklaration for anvendt foder. Stk. 2. Driftsjournalen skal opbevares i minimum 5 år og være tilgængelig for tilsynsmyndigheden i denne periode. Stk. 3. Oplysninger fra driftsjournalen skal sendes til Miljøstyrelsen senest en uge efter anmodning herom."
    },
    {
      "provision_ref": "4:12",
      "chapter": "4",
      "section": "12",
      "content": "§ 12. En havbrugsvirksomhed, der foretager imprægnering af net, skal udarbejde en skriftlig procedurebeskrivelse, som sikrer at der ikke anvendes en større mængde biocid i kilogram til imprægneringen end angivet i havbrugets miljøgodkendelse eller havbrugstilladelse. Stk. 2. Procedurebeskrivelsen skal fremvises til Miljøstyrelsen efter anmodning."
    },
    {
      "provision_ref": "5:13",
      "chapter": "5",
      "section": "13",
      "content": "§ 13. En havbrugsvirksomhed skal senest den 15. februar hvert år for hvert havbrug indsende en årsindberetning til Miljøstyrelsen vedrørende det forudgående kalenderår. Årsindberetningen skal indeholde oplysninger om følgende, vedlagt dokumentation herfor: 1) Udsatte fisk. 2) Brutto- og nettoproduktion. 3) Anvendt imprægnering af net. 4) Forbrug af foder, herunder foderets sammensætning. 5) Forbrug af medicin specificeret på sygdom, præparat og mængde samt mængde aktivt stof. 6) Opfiskede fisk. 7) Slagtede fisk. 8) Kasserede fisk. 9) Produktionsårets foderkvotient. 10) Beregnet udledning af næringsstoffer i overensstemmelse med bestemmelserne i § 14. 11) Egenkontroldata fra analyser og test m.v., pålagt i medfør af havbrugets miljøgodkendelse eller havbrugstilladelse. Stk. 2. Årsindberetningen skal udarbejdes i det skema, som Miljøstyrelsen gør tilgængeligt på styrelsens hjemmeside."
    },
    {
      "provision_ref": "5:14",
      "chapter": "5",
      "section": "14",
      "content": "§ 14. Udledning af næringsstoffer fra et havbrug, jf. § 13, stk. 1, nr. 10, skal beregnes som det samlede indhold af kvælstof (N) og fosfor (P) i mængden af udsatte fisk og anvendt foder, fratrukket indholdet af samme stoffer i mængden af opfiskede fisk og kasserede fisk. Stk. 2. For regnbueørred ( Oncorhynchus mykiss ) beregnes indholdet af kvælstof (N) som 2,95% og indholdet af fosfor (P) som 0,414% af fiskens vægt. Stk. 3. Opfiskede fisk skal afvejes som hele, levende fisk. Dog kan opfiskede fisk afvejes, efter at blod og indvolde er fjernet, og i så fald beregnes den oprindelige vægt af de hele, levende fisk ved at gange vægten af den rensede fisk med 1,25. Stk. 4. Næringsstofindholdet i foder skal angives i overensstemmelse med varedeklarationen på de anvendte partier foder. Alternativt kan angives den højeste værdi for næringsstofferne, som er oplyst på foderdatabladet."
    },
    {
      "provision_ref": "6:15",
      "chapter": "6",
      "section": "15",
      "content": "§ 15. Med bøde straffes den, der 1) undlader at udarbejde og indsende en produktionsplan i overensstemmelse med kravene i§ 3, 2) undlader at efterkomme § 4, stk. 2, 3) undlader at indberette i overensstemmelse med kravene i §§ 6-10, 4) undlader at efterkomme bestemmelserne i § 11, 5) undlader at udarbejde en procedure efter § 12, eller 6) undlader at indberette efter eller indberetter i strid med § 13. Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på miljøet eller fremkaldt fare derfor eller 2) opnået eller tilsigtet en økonomisk fordel for den pågældende selv eller andre, herunder ved besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "6:16",
      "chapter": "6",
      "section": "16",
      "content": "§ 16. Bekendtgørelsen træder i kraft den 1. januar 2025. Stk. 2. Verserende sager om ansøgning om miljøgodkendelse til bestående såvel som nye havbrug færdigbehandles efter reglerne i denne bekendtgørelse."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsens formål er at sikre, at det enkelte havbrugs vilkår om udledning af forurenende stoffer overholdes ved øget egenkontrol, herunder indberetning til Miljøstyrelsen af en række forhold vedrørende produktionen af fisk. Stk. 2. Bekendtgørelsen finder anvendelse på bestående såvel som nye havbrug, som er omfattet af listepunkt I 205 i bilag 2 til bekendtgørelse nr. 1027 af 2. september 2024 om godkendelse af listevirksomhed. Stk. 3. Bekendtgørelsen supplerer bekendtgørelse om godkendelse af listevirksomhed.",
      "valid_from": "2024-11-12",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Havbrugsvirksomhed: En virksomhed, som driver et eller flere havbrug. 2) Bestående havbrug: Havbrug, som er i drift den 1. januar 2025, og som er omfattet af en miljøgodkendelse efter lovens § 33 eller en tilladelse efter bekendtgørelse nr. 640 af 17. september 1990 om saltvandsbaseret fiskeopdræt, herefter kaldet havbrugstilladelse, jf. § 74 i bekendtgørelse nr. 1027 af 2. september 2024 om godkendelse af listevirksomhed. 3) Nye havbrug: Havbrug, som sættes i drift efter den 1. januar 2025. 4) Kasserede fisk: Døde fisk og fiskerester, som kan dokumenteres bortskaffet på land. 5) Opfiskede fisk: Levende fisk der tages op med henblik på slagtning. 6) Bruttoproduktion: Opfisket mængde fisk, jf. § 14, stk. 3, tillagt den kasserede mængde fisk. Undslupne fisk kan ikke medregnes i bruttoproduktionen. 7) Nettoproduktion: Bruttoproduktion fratrukket udsat mængde fisk. 8) Foderkvotient: Foderforbrug divideret med nettoproduktion.",
      "valid_from": "2024-11-12",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. En havbrugsvirksomhed skal årligt for hvert havbrug udarbejde en plan for årets kommende produktion. Produktionsplanen skal indeholde oplysninger om følgende: 1) Den forventede udsatte mængde fisk i antal og vægt samt forventet tidspunkt for udsætning. 2) Den forventede nettoproduktion pr. 1. juni, 1. september og ved opfiskning. 3) Det forventede samlede foderforbrug pr. 1. juni, 1. september og ved opfiskning. 4) Den forventede foderkvotient, som ikke må sættes lavere end den laveste foderkvotient opnået af havbruget i ét af de tre forudgående produktionsår. 5) Den forventede udledning af næringsstoffer, jf. § 14. Stk. 2. Produktionsplanen skal senest 14 dage inden planlagt udsætning af fisk indsendes til Miljøstyrelsen.",
      "valid_from": "2024-11-12",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. En havbrugsvirksomhed skal hvert år henholdsvis den 1. juni og den 1. september for hvert havbrug opgøre den estimerede fiskebestand angivet i antal og vægt, den afvejede vægt af kasserede fisk samt afvejet vægt af anvendt foder. Stk. 2. Oplysningerne i stk. 1 skal indberettes til Miljøstyrelsen senest 7 dage efter datoerne nævnt i stk. 1. Afviger oplysningerne fra produktionsplanen, jf. § 3, stk. 1, skal der samtidig indsendes en opdateret produktionsplan, som indregner de ændrede værdier.",
      "valid_from": "2024-11-12",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Produktionsplanen, jf. § 3, stk. 1, og eventuel opdateret produktionsplan, jf. § 4, stk. 2, skal udarbejdes i det skema, som Miljøstyrelsen gør tilgængeligt på styrelsens hjemmeside.",
      "valid_from": "2024-11-12",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. En havbrugsvirksomhed skal for hvert havbrug hurtigst muligt og senest 7 dage efter konstatering af en af nedenstående hændelser indberette denne til Miljøstyrelsen: 1) Sygdomsangreb, der kræver medicin. 2) Udslip af fisk. 3) Ekstraordinær dødelighed. Stk. 2. Ved indberetning i henhold til stk. 1, oplyses den estimerede mængde fisk i antal og vægt, som er berørt af de i nr. 1-3 nævnte forhold.",
      "valid_from": "2024-11-12",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. En havbrugsvirksomhed skal senest 14 dage efter udsætning af et havbrugsanlæg, herunder supplerende udsætning af ringe med net, indberette følgende til Miljøstyrelsen: 1) Dato for udsætning. 2) Antal ringe med net. 3) Anvendt type net. 4) Dimensioner på net. 5) Anvendt mængde og type imprægneringsmiddel, herunder angivelse af indholdsstoffer og mængden af aktivt stof, samt produktdatablad med angivelse af indholdsstoffer. Stk. 2. En havbrugsvirksomhed skal ved udskiftning af net i produktionsperioden indberette de i stk. 1 nævnte oplysninger om de udskiftede net. Indberetningen skal ske senest den 7. i den efterfølgende måned og kan ske samlet for alle net, som er udskiftet i den foregående kalendermåned.",
      "valid_from": "2024-11-12",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. En havbrugsvirksomhed skal senest 7 dage efter udsætning af fisk for hvert havbrug indberette datoen for udsætning til Miljøstyrelsen. Indberetningen skal indeholde oplysning om antallet og vægten af de udsatte fisk samt dokumentation for oplysningerne. Det skal af dokumentationen fremgå, om mængden af fisk er talt og vejet eller beregnet på baggrund af stikprøver.",
      "valid_from": "2024-11-12",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. En havbrugsvirksomhed skal senest 7 dage efter opfiskning indberette datoen for opfiskning til Miljøstyrelsen.",
      "valid_from": "2024-11-12",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. En havbrugsvirksomhed skal senest 14 dage efter optagning af et havbrugsanlæg indberette datoen for optagning til Miljøstyrelsen.",
      "valid_from": "2024-11-12",
      "valid_to": null
    },
    {
      "provision_ref": "4:11",
      "chapter": "4",
      "section": "11",
      "content": "§ 11. En havbrugsvirksomhed skal for hvert havbrug føre en driftsjournal. Driftsjournalen skal som minimum indeholde optegnelser om følgende: 1) Udsatte fisk i vægt og antal, samt om mængden er talt og vejet eller beregnet på baggrund af stikprøver. 2) Vaccinationsstatus for fisk ved udsætningen. 3) Kasserede fisk i vægt og antal. 4) Dagligt foderforbrug specificeret på fodertype og sammensætning. 5) Forbrug af medicin specificeret på sygdom, præparat og mængde samt mængde aktivt stof. 6) Imprægneringsmidler, specificeret på produkt, samlet mængde og mængde aktivt stof. 7) Egenkontroldata fra analyser og test m.v., pålagt i medfør af havbrugets miljøgodkendelse eller havbrugstilladelse. 8) Vedligeholdelse og reparation af anlægget. 9) Varedeklaration for anvendt foder. Stk. 2. Driftsjournalen skal opbevares i minimum 5 år og være tilgængelig for tilsynsmyndigheden i denne periode. Stk. 3. Oplysninger fra driftsjournalen skal sendes til Miljøstyrelsen senest en uge efter anmodning herom.",
      "valid_from": "2024-11-12",
      "valid_to": null
    },
    {
      "provision_ref": "4:12",
      "chapter": "4",
      "section": "12",
      "content": "§ 12. En havbrugsvirksomhed, der foretager imprægnering af net, skal udarbejde en skriftlig procedurebeskrivelse, som sikrer at der ikke anvendes en større mængde biocid i kilogram til imprægneringen end angivet i havbrugets miljøgodkendelse eller havbrugstilladelse. Stk. 2. Procedurebeskrivelsen skal fremvises til Miljøstyrelsen efter anmodning.",
      "valid_from": "2024-11-12",
      "valid_to": null
    },
    {
      "provision_ref": "5:13",
      "chapter": "5",
      "section": "13",
      "content": "§ 13. En havbrugsvirksomhed skal senest den 15. februar hvert år for hvert havbrug indsende en årsindberetning til Miljøstyrelsen vedrørende det forudgående kalenderår. Årsindberetningen skal indeholde oplysninger om følgende, vedlagt dokumentation herfor: 1) Udsatte fisk. 2) Brutto- og nettoproduktion. 3) Anvendt imprægnering af net. 4) Forbrug af foder, herunder foderets sammensætning. 5) Forbrug af medicin specificeret på sygdom, præparat og mængde samt mængde aktivt stof. 6) Opfiskede fisk. 7) Slagtede fisk. 8) Kasserede fisk. 9) Produktionsårets foderkvotient. 10) Beregnet udledning af næringsstoffer i overensstemmelse med bestemmelserne i § 14. 11) Egenkontroldata fra analyser og test m.v., pålagt i medfør af havbrugets miljøgodkendelse eller havbrugstilladelse. Stk. 2. Årsindberetningen skal udarbejdes i det skema, som Miljøstyrelsen gør tilgængeligt på styrelsens hjemmeside.",
      "valid_from": "2024-11-12",
      "valid_to": null
    },
    {
      "provision_ref": "5:14",
      "chapter": "5",
      "section": "14",
      "content": "§ 14. Udledning af næringsstoffer fra et havbrug, jf. § 13, stk. 1, nr. 10, skal beregnes som det samlede indhold af kvælstof (N) og fosfor (P) i mængden af udsatte fisk og anvendt foder, fratrukket indholdet af samme stoffer i mængden af opfiskede fisk og kasserede fisk. Stk. 2. For regnbueørred ( Oncorhynchus mykiss ) beregnes indholdet af kvælstof (N) som 2,95% og indholdet af fosfor (P) som 0,414% af fiskens vægt. Stk. 3. Opfiskede fisk skal afvejes som hele, levende fisk. Dog kan opfiskede fisk afvejes, efter at blod og indvolde er fjernet, og i så fald beregnes den oprindelige vægt af de hele, levende fisk ved at gange vægten af den rensede fisk med 1,25. Stk. 4. Næringsstofindholdet i foder skal angives i overensstemmelse med varedeklarationen på de anvendte partier foder. Alternativt kan angives den højeste værdi for næringsstofferne, som er oplyst på foderdatabladet.",
      "valid_from": "2024-11-12",
      "valid_to": null
    },
    {
      "provision_ref": "6:15",
      "chapter": "6",
      "section": "15",
      "content": "§ 15. Med bøde straffes den, der 1) undlader at udarbejde og indsende en produktionsplan i overensstemmelse med kravene i§ 3, 2) undlader at efterkomme § 4, stk. 2, 3) undlader at indberette i overensstemmelse med kravene i §§ 6-10, 4) undlader at efterkomme bestemmelserne i § 11, 5) undlader at udarbejde en procedure efter § 12, eller 6) undlader at indberette efter eller indberetter i strid med § 13. Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på miljøet eller fremkaldt fare derfor eller 2) opnået eller tilsigtet en økonomisk fordel for den pågældende selv eller andre, herunder ved besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2024-11-12",
      "valid_to": null
    },
    {
      "provision_ref": "6:16",
      "chapter": "6",
      "section": "16",
      "content": "§ 16. Bekendtgørelsen træder i kraft den 1. januar 2025. Stk. 2. Verserende sager om ansøgning om miljøgodkendelse til bestående såvel som nye havbrug færdigbehandles efter reglerne i denne bekendtgørelse.",
      "valid_from": "2024-11-12",
      "valid_to": null
    }
  ],
  "definitions": []
}
