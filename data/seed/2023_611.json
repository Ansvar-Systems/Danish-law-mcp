{
  "id": "2023:611",
  "type": "statute",
  "title": "Bekendtgørelse om offentlig kontrol af fødevarer, foder, hø og halm, fødevarekontaktmaterialer, animalske biprodukter og afledte produkter ved ind- og udførsel mellem lande i samhandelsområdet og ved indførsel fra tredjelande samt straffebestemmelser for overtrædelse af relaterede EU-retsakter",
  "short_name": "BEK H#LOKDOK04",
  "status": "in_force",
  "issued_date": "2023-05-24",
  "url": "https://www.retsinformation.dk/eli/lta/2023/611/xml",
  "description": "Retsinformation source. DocumentId=DC001071; AccessionNumber=B20230061105; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen omfatter: 1) Særlige krav til ind- og udførsel af varer mellem Danmark og andre lande i samhandelsområdet og til indførsel af varer til Danmark fra tredjelande. 2) Krav til registrering af operatører, der: a) indfører foder, hø eller halm, animalske biprodukter eller afledte produkter til Danmark fra andre lande i samhandelsområdet eller fra tredjelande, eller b) udfører animalske biprodukter eller afledte produkter fra Danmark til et andet land i samhandelsområdet. 3) Straffebestemmelser relateret til ind- og udførsel af varer mellem Danmark og andre lande i samhandelsområdet og til indførsel af varer til Danmark fra tredjelande."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Bekendtgørelsen supplerer: 1) Artikel 9, stk. 7, i Europa-Parlamentets og Rådets forordning (EU) 2017/625 af 15. marts 2017 om offentlig kontrol og andre officielle aktiviteter med henblik på at sikre anvendelsen af fødevare- og foderlovgivningen og reglerne for dyresundhed og dyrevelfærd, plantesundhed og plantebeskyttelsesmidler (forordningen om offentlig kontrol). 2) Artikel 3 i Kommissionens delegerede forordning (EU) nr. 2019/1666 af 24. juni 2019 om supplerende regler til Europa-Parlamentets og Rådets forordning (EU) 2017/625 for så vidt angår betingelserne for overvågning af transporten og ankomsten af sendinger af visse varer, fra ankomstgrænsekontrolstedet til virksomheden på bestemmelsesstedet i Unionen. 3) Artikel 10, stk. 1, i Kommissionens delegerede forordning (EU) 2019/2122 af 10. oktober 2019 om supplerende regler til Europa-Parlamentets og Rådets forordning (EU) 2017/625 for så vidt angår visse kategorier af dyr og varer, der er undtaget fra offentlig kontrol ved grænsekontrolsteder, særlig kontrol af passagerers personlige bagage og af små sendinger af varer til fysiske personer, som ikke er bestemt til at blive markedsført, og om ændring af Kommissionens forordning (EU) nr. 142/2011, som ændret ved Kommissionens delegerede forordning (EU) 2022/887 af 28. marts 2022. 4) Artikel 11, stk. 1, artikel 12, stk. 1, artikel 14, stk. 2, artikel 27, stk. 1, og artikel 28, stk. 1, i Kommissionens forordning (EU) nr. 142/2011 af 25. februar 2011 om gennemførelse af Europa-Parlamentets og Rådets forordning (EF) nr. 1069/2009 om sundhedsbestemmelser for animalske biprodukter og afledte produkter, som ikke er bestemt til konsum, og om gennemførelse af Rådets direktiv 97/78/EF for så vidt angår visse prøver og genstande, der er fritaget for veterinærkontrol ved grænsen som omhandlet i samme direktiv. 5) Artikel 167, stk. 1 og 2, artikel 169, stk. 1, og artikel 243, stk. 1, i Europa-Parlamentets og Rådets forordning (EU) 2016/429 af 9. marts 2016 om overførbare dyresygdomme og om ændring og ophævelse af visse retsakter på området for dyresundhed (»dyresundhedsloven«). 6) Artikel 17, stk. 1, artikel 23, stk. 1 og 2, artikel 41, stk. 2, litra d, og artikel 48, stk 1, i Europa-Parlamentets og Rådets forordning (EF) nr. 1069/2009 af 21. oktober 2009 om sundhedsbestemmelser for animalske biprodukter og afledte produkter, som ikke er bestemt til konsum, og om ophævelse af forordning (EF) nr. 1774/2002 (forordningen om animalske biprodukter)."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. I denne bekendtgørelse forstås ved: 1) Arbejdsdag: Ugedagene mandag-fredag, med undtagelse af dage, hvor Fødevarestyrelsen holder lukket. Fødevarestyrelsens lukkedage kan ses på Fødevarestyrelsens hjemmeside. 2) Godkendt grænsekontrolsted: Et grænsekontrolsted, der er godkendt af EU til kontrol af den pågældende produktkategori. Listen over godkendte grænsekontrolsteder i Danmark findes på Fødevarestyrelsens hjemmeside. 3) Ikke-harmoniserede varer: Varer, som hverken er helt eller delvist reguleret i EU-retten. 4) Overvåget transport: Indførsel til Unionen fra tredjeland, hvor sendingen skal transporteres som defineret i artikel 2 i Kommissionens delegerede forordning (EU) nr. 2019/1666 af 24. juni 2019. 5) Samhandelsland: EU-landene, Norge, Liechtenstein og Andorra. Herudover gælder at: a) Schweiz er samhandelsland for animalske fødevarer, foder med animalsk indhold, animalske biprodukter og afledte produkter, visse ikke-animalske fødevarer og visse ikke-animalsk foder. b) Island er samhandelsland for fødevarer, foder, animalske biprodukter og afledte produkter. c) Færøerne er samhandelsland for fisk og fiskevarer, herunder sammensatte produkter med forarbejdede fiskevarer, foder afledt af fisk og fiskevarer, animalske biprodukter og afledte produkter, med undtagelse af fiskeolie til andre formål end konsum, samt uforarbejdet uld. d) Grønland er samhandelsland for fisk og fiskevarer, herunder sammensatte produkter med forarbejdede fiskevarer samt animalske biprodukter og afledte produkter af fisk og fiskevarer. 6) Samhandelsområdet: Alle samhandelslande, jf. nr. 5. Følgende områder er dog ikke med i samhandelsområdet: a) Ceuta og Melilla i Spanien. b) Oversøiske territorier og departementer i Frankrig. 7) Sammensatte produkter: Fødevarer, der indeholder både vegetabilske produkter og forarbejdede animalske produkter. 8) TRACES (TRAde Control and Expert System): EU-Kommissionens elektroniske database til registrering af informationer om og udarbejdelse af certifikater og dokumenter i forbindelse med sendinger af varer. TRACES findes i IMSOC, som er EU-Kommissionens informationsstyringssysstem for offentlig kontrol. 9) Tredjelande: Lande udenfor samhandelsområdet, jf. nr. 6. 10) Varer: Samlet betegnelse for fødevarer, foder, hø og halm, fødevarekontaktmaterialer, animalske biprodukter og afledte produkter."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Operatører, der indfører foder, hø eller halm fra andre lande i samhandelsområdet eller fra tredjelande, skal registreres af Fødevarestyrelsen, før indførsel må påbegyndes. Stk. 2. Operatører, der ind- eller udfører animalske biprodukter eller afledte produkter mellem lande i samhandelsområdet eller indfører denne type produkter fra tredjelande, skal registreres af Fødevarestyrelsen, før ind-eller udførsel må påbegyndes. Stk. 3. Ansøgningsblanketten til registrering findes på Fødevarestyrelsens hjemmeside. Den udfyldte ansøgningsblanket skal være Fødevarestyrelsen i hænde senest fem arbejdsdage, før den første ind-eller udførsel må påbegyndes."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Såfremt Fødevarestyrelsen anmoder herom, skal operatører, der indfører varer til Danmark fra andre lande i samhandelsområdet, senest én arbejdsdag før sendingens forventede ankomst, forhåndsanmelde indførslen skriftligt til Fødevarestyrelsen."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Operatører, der udfører varer til andre lande i samhandelsområdet, skal senest én arbejdsdag før udførsel foretage forhåndsanmeldelse til Fødevarestyrelsen via www.fvst.dk/kontakt #Afs1 . Bestemmelsen finder alene anvendelse, når varerne i henhold til nationale regler eller EU-retten: 1) skal ledsages af et sundhedscertifikat, eller 2) er omfattet af krav om TRACES notifikation. Stk. 2. Operatøren skal sikre, at sendinger af varer omfattet af stk. 1, altid ledsages af de nødvendige dokumenter frem til det angivne bestemmelsessted. Med nødvendige dokumenter menes der dokumenter, der er krav om efter EU-retten eller national ret. Stk. 3. Stk. 1, finder tilsvarende anvendelse på varer, som eksporteres til et tredjeland via andre lande i samhandelsområdet. Forhåndsanmeldelsen skal indeholde oplysning om via hvilket grænsekontrolsted i EU, den endelige udførsel skal finde sted."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Operatører, der ind- eller udfører ikke-harmoniserede varer mellem Danmark og andre lande i samhandelsområdet, skal sikre, at varene kun ind- eller udføres efter forudgående tilladelse fra de kompetente myndigheder i begge lande. I Danmark er den kompetente myndighed Fødevarestyrelsen. Stk. 2. Der kan ansøges om tilladelse fra Fødevarestyrelsen jf. stk. 1, via www.fvst.dk/kontakt #Afs1 . Stk. 3. Fødevarestyrelsen kan i tilladelsen fastsætte krav til ind-og udførelsen af de ikke-harmoniserede varer, ud fra hensynet til beskyttelsen af folke-og dyresundheden."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Operatører, der indfører animalske biprodukter og afledte produkter til Danmark fra andre lande i samhandelsområdet, skal sikre, at indførslen kun sker, såfremt bestemmelsesstedet har modtaget en forudgående tilladelse fra Fødevarestyrelsen, jf. dog stk. 2. Stk. 2. Stk. 1, finder kun anvendelse ved indførsel af følgende animalske biprodukter og afledte produkter: 1) Kategori 1 materiale. 2) Kategori 2 materiale. 3) Kød- og benmel afledt af kategori 1 eller 2 materiale. 4) Animalsk fedt afledt af kategori 1 eller 2 materiale. Stk. 3. Der kan ansøges om tilladelse fra Fødevarestyrelsen via www.fvst.dk/kontakt #Afs1 . Stk. 4. Fødevarestyrelsen kan afvise at udstede en tilladelse eller vælge at fastsætte yderlige vilkår for indførslen ud fra hensynet til beskyttelsen af folke-og dyresundheden."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Operatører, der indfører foder med animalsk indhold, hø eller halm, animalske biprodukter eller afledte produkter fra andre lande i samhandelsområdet eller fra tredjelande, og hvor produkterne er bestemt til forskning eller diagnostik, skal sikre, at indførslen kun sker efter forudgående tilladelse fra Fødevarestyrelsen. Stk. 2. Operatøren skal sikre, at følgende betingelser opfyldes: 1) Produkternes oprindelse skal kunne dokumenteres. 2) Sendingen skal sendes direkte fra EU-indgangsstedet til den godkendte bruger. Ved samhandel skal sendingen sendes direkte fra afgangsstedet til det bestemmelsessted, som er anført i tilladelsen. 3) Genstande som har været i berøring med produkterne samt disses omgivelser skal rengøres og desinficeres. Stk. 3. Af hensyn til folke-og dyresundheden kan Fødevarestyrelsen, 1) træffe beslutning om at afvise at udstede tilladelsen som nævnt i stk. 1, eller 2) træffe beslutning om at fastsætte yderligere betingelser for indførslen end dem som er oplistet i stk. 2."
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Operatører, der indfører ikke-harmoniserede varer fra tredjelande, skal sikre, at indførslen kun sker efter forudgående tilladelse fra Fødevarestyrelsen. Stk. 2. Fødevarestyrelsen kan i tilladelsen fastsætte krav til ind-og udførelsen af de ikke-harmoniserede varer ud fra hensynet til beskyttelsen af folke-og dyresundheden. Stk. 3. Videresendelse af ikke-harmoniserede varer til andre lande i samhandelsområdet skal efter endt kontrol ske som overvåget transport."
    },
    {
      "provision_ref": "6:11",
      "chapter": "6",
      "section": "11",
      "content": "§ 11. Animalske biprodukter fra sæler fra Grønland bestemt til fodring af rovdyr i danske zoologiske haver skal ved indførelsen til Danmark ledsages af Fødevarestyrelsens sundhedscertifikat om eksport fra Grønland til Danmark af biprodukter fra sæler bestemt til fodring af rovdyr i zoologiske haver. Operatøren der indfører produktet skal sikre, at betingelserne i sundhescertifikatet er opfyldt."
    },
    {
      "provision_ref": "7:12",
      "chapter": "7",
      "section": "12",
      "content": "§ 12. Animalske fødevarer og sammensatte produkter med oprindelse i Færøerne eller Grønland, kan indføres til Danmark uden krav om offentlig kontrol på et grænsekontrolsted, når der er tale om en samsending og betingelserne i stk. 2, er opfyldt. Ved samsending menes situationen, hvor flere privatpersoner går sammen om at få tilsendt varer, og varerne sendes i en samlet forsendelse. Stk. 2. Modtageren af samsendingen, jf. nr. 4, skal sikre, at følgende betingelser er opfyldt: 1) Forsendelsen skal være opdelt i enkeltpakker på hver, a) højst 10 kg kød, kødprodukter, mælk og mælkeprodukter, og b) højst 10 kg andre animalske produkter, f.eks. honning samt æg og ægprodukter. 2) Forsendelsen skal ledsages af en liste, hvoraf de enkelte pakkers vægt og indhold samt navn og adresse på samtlige modtagere af indholdet af forsendelsen, tydeligt fremgår. 3) De enkelte pakker skal være mærket med den endelige modtagers navn. 4) Forsendelsen skal sendes direkte til én af de personer, som fremgår af listen, jf. nr. 2. 5) Inden hver forsendelses ankomst skal modtageren af forsendelsen orientere det grænsekontrolsted i Danmark, hvortil forsendelsen ankommer. Orienteringen skal ske ved udfyldelse og indsendelse af det forhåndsorienteringsskema for samsendingsforsendelser, som ligger på Fødevarestyrelsens hjemmeside. 6) Modtageren, jf. nr. 5, skal udlevere intakte enkeltpakker til de endelige modtagere. 7) De animalske fødevarer og de sammensatte produkter må kun være til den endelige modtagers eget brug. 8) Hver modtager må maksimalt få den mængdeangivelse, som er oplistet i nr. 1."
    },
    {
      "provision_ref": "7:13",
      "chapter": "7",
      "section": "13",
      "content": "§ 13. Foreninger kan indføre animalske fødevarer og sammensatte produkter med oprindelse i Færøerne eller Grønland til foreningens medlemmer uden krav om offentlig kontrol på et grænsekontrolsted , jf. dog stk. 2. Stk. 2. Foreningen skal sikre, at følgende betingelser er opfyldt: 1) Inden første indførsel skal foreningen registrere denne aktivitet hos Fødevarestyrelsen via www.fvst.dk/kontakt #Afs1 . Aktiviteten skal herefter anmeldes til Fødevarestyrelsen én gang årligt, senest den 15. januar. 2) Inden hver forsendelses ankomst skal foreningen orientere det grænsekontrolsted i Danmark, hvor til forsendelsen ankommer samt oplyse grænsekontrolstedet om, at forsendelsen er til foreningsbrug. Orienteringen skal ske ved udfyldelse og indsendelse af det forhåndsorienteringsskema for foreningsforsendelser, som ligger på Fødevarestyrelsens hjemmeside. 3) Forsendelsen skal være opdelt i enkeltpakker på hver højst 10 kg. 4) De enkelte pakker skal være mærket med indhold. 5) Foreningen må kun udlevere intakte enkeltpakker til fremmødte privatpersoner. De fremmødte personer skal være registrerede medlemmer af foreningen. Foreningen må ikke modtage betaling for udleveringen. 6) De animalske fødevarer og de sammensatte produkter må kun være til den endelige modtagers eget brug. 7) Hvert medlem af foreningen må pr. forsendelse maksimalt få den mængdeangivelse, som er oplistet i nr. 3. 8) Foreningen skal løbende føre et register over de mængder, der for hver indført forsendelse er formidlet til et givent medlem. Registreringen skal foretages efter Fødevarestyrelsens model for register for udlevering til foreningens medlemmer, som ligger på Fødevarestyrelsens hjemmeside. Foreningen skal på anmodning fra Fødevarestyrelsen forevise registret. 9) Hvert kvartal skal foreningen indberette registreringen, jf. nr. 8. Indberetningen skal ske til Fødevarestyrelsen i det område, som foreningen er beliggende i. Indberetningen skal ske senest 10 dage efter kvartalets afslutning."
    },
    {
      "provision_ref": "7:14",
      "chapter": "7",
      "section": "14",
      "content": "§ 14. Færøske eller grønlandske patienthjem i Danmark kan indføre animalske fødevarer og sammensatte produkter med oprindelse fra Færøerne eller Grønland til deres beboere, efter forudgående tilladelse fra Fødevarestyrelsen og hvis betingelserne i stk. 3, er opfyldt. Stk. 2. Tilladelsen, jf. stk. 1, er gældende for et år. Stk. 3. Patienthjemmet skal sikre, at følgende betingelser er opfyldt. 1) Patienthjemmet skal orientere det grænsekontrolsted, hvor sendingen ankommer til Danmark, senest én arbejdsdag før udførsel af sendingen fra Grønland eller Færøerne. Orienteringen skal ske via den forhåndsanmeldelse, som findes på Fødevarestyrelsens hjemmeside. 2) Sendingen skal være ledsaget af en myndighedserklæring med hygiejneattestation fra de færøske eller grønlandske fødevaremyndigheder. Myndighedserklæringen findes på Fødevarestyrelsens hjemmeside. 3) Sendingen skal fremvises til offentlig kontrol på et godkendt grænsekontrolsted i Danmark og underkastes dokument- og identitetskontrol. 4) Sendingen skal sendes direkte fra grænsekontrolstedet som overvåget transport til det pågældende patienthjem. 5) De animalske fødevarer og sammensatte produkter må udelukkende anvendes i patienthjemmene og ikke bringes i omsætning eller udleveres herfra. 6) Emballage og rester af de animalske fødevarer eller sammanesatte produkter skal destrueres ved forbrænding. 7) Genstande, som har været i berøring med de animalske fødevarer eller sammensatte produkter samt omgivelserne til disse, skal grundigt rengøres og desinficeres. 8) Patienthjemmene skal have etableret særlige procedurer for modtagelse, opbevaring og håndtering af de animalske fødevarer og sammensatte produkter. Stk. 4. Fødevarestyrelsen kan af fødevaresikkerhedsmæssige hensyn vælge fastsætte yderligere betingelser end dem, som er oplistet i stk. 3. Stk. 5. Er kravene i stk. 3, nr. 2, ikke overholdt i forbindelse med en indførsel, og skyldes dette undskyldelige omstændigheder hos patienthjemmet eller anden midlertidig ansvarlig for sendingen, giver det grænsekontrolsted, hvortil sendingen ankommer, den eller de pågældende en frist til at bringe forholdene i orden, hvorefter sendingen kan blive kontrolleret og i givet fald godkendt til indførsel til patienthjemmet."
    },
    {
      "provision_ref": "8:15",
      "chapter": "8",
      "section": "15",
      "content": "§ 15. Operatører, der indfører sendinger omfattet af kravene om overvåget transport, skal sikre, at den virksomhed eller det anlæg, der modtager sendingen, opfylder følgende betingelser: 1) Inden virksomheden eller anlægget bryder forseglingen skal modtagelsen af sendingen dokumenteres. Dette skal ske ved et fotografi af grænsekontrollens officielle segl således, at seglnummeret tydeligt fremgår af fotoet. 2) Senest én dag efter modtagelsen af hver sending skal modtagelsen af sendingen bekræftes overfor Fødevarestyrelsen ved fremsendelse af dokumentation som anført i nr. 1. 3) Dokumentationen, jf. nr. 1, skal opbevares sammen med CHED for sendingen i mindst tre år. CHED er det fælles sundhedsimportdokument, som oprettes i TRACES. Dokumentationen og CHED skal på anmodning forevises Fødevarestyrelsen. 4) Afklippede myndighedssegl skal opbevares til førstkommende kontrolbesøg, hvor de overleveres til Fødevarestyrelsen. 5) Der skal føres et register over alle modtagne sendinger. Registret skal for hver modtaget sending indeholde følgende oplysninger: a) Modtagelsesdato. b) CHED referencenummer. c) Seglnummer. d) Containernummer, hvis sendingen ankommer i container."
    },
    {
      "provision_ref": "9:16",
      "chapter": "9",
      "section": "16",
      "content": "§ 16. Med mindre højere straf er forskyldt efter anden lovgivning straffes med bøde den, der 1) overtræder § 6, stk. 2, § 9 stk. 2, § 10, stk. 3, § 11, § 12, stk. 2, § 13, stk. 2, § 14, stk. 3, eller § 15, 2) undlader at blive registreret efter § 4, stk. 1 og 2, at foretage forhåndsanmeldelse efter § 5, § 6, stk. 1 eller 3, eller at få en tilladelse efter § 7, stk. 1, § 8, stk. 1, § 9, stk. 1, § 10, stk. 1, eller § 14, stk. 1, eller 3) tilsidesætter vilkår og betingelser fastsat i medfør af § 7, stk. 3, § 8, stk. 4, § 9, stk. 3, § 10, stk. 2, eller § 14, stk. 4. Stk. 2. Straffen kan stige til fængsel i indtil 2 år, jf. dog stk. 3, hvis den ved handlingen eller undladelsen skete overtrædelse er begået med forsæt eller grov uagtsomhed, og der ved overtrædelsen er 1) forvoldt skade på menneskers eller dyrs sundhed eller fremkaldt fare herfor, eller 2) opnået eller tilsigtet opnået en økonomisk fordel for den pågældende selv eller andre, herunder ved besparelser. Stk. 3. Stk. 2 finder ikke anvendelse ved ind- og udførsel af foder, medmindre der ved overtrædelsen er sket risiko for spredning af husdyrsygdomme og zoonoser. Stk. 4. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "9:17",
      "chapter": "9",
      "section": "17",
      "content": "§ 17. Med mindre højere straf er forskyldt efter anden lovgivning, straffes med bøde den, der overtræder følgende: 1) Artikel 47, stk. 5, artikel 50, stk. 1 eller 3, artikel 56, stk. 1 eller 4, eller artikel 69, stk. 1, i Europa-Parlamentets og Rådets forordning (EU) 2017/625 af 15. marts 2017. 2) Artikel 1, stk. 1, i Kommissionens gennemførelsesforordning (EU) nr. 2019/1013 af 16. april 2019 om forhåndsanmeldelse om sendinger af visse kategorier af dyr og varer, der indføres til Unionen. 3) Artikel 3, artikel 4, stk. 1, litra a eller b, artikel 5, stk. 1, litra a, b, d eller e, eller stk. 2, litra a, eller artikel 6, stk. 1, litra a eller b, i Kommissionens delegerede forordning (EU) nr. 2019/1602 af 23. april 2019 om supplerende regler til Europa-Parlamentets og Rådets forordning (EU) 2017/625 for så vidt angår det fælles sundhedsimportdokument, der ledsager sendinger af dyr og varer til deres bestemmelsessted. 4) Artikel 3, stk. 1, i Kommissionens delegerede forordning (EU) nr. 2019/1666 af 24. juni 2019. 5) Artikel 8, stk. 3, artikel 10, stk. 3, eller artikel 12, stk. 2, i Kommissionens Delegerede Forordning (EU) 2019/2122 af 10. oktober 2019. 6) Artikel 16, stk. 2, 3, 5 eller stk. 6, artikel 17, 2. afsnit eller artikel 18 i kommissionens forordning (EF) Nr. 999/2001 af 22. maj 2001 om fastsættelse af regler om forebyggelse af, kontrol med og udryddelse af visse transmissible spongiforme encephalopatier, som senest ændret ved Europa-Parlamentets og Rådets forordning (EF) nr. 1923/2006 af 18. december 2006. 7) Artikel 6, artikel 14, artikel 16, stk. 1 eller 3, artikel 17, stk. 2, artikel 24, artikel 27, stk. 1, eller 4, artikel 28, litra a, c, d eller e, artikel 29, litra a, c, d eller e, artikel 31, stk. 2 eller 4, artikel 32, artikel 34, stk. 2, litra b, artikel 35, stk. 1, artikel 36, stk. 3, eller artikel 37, stk. 2, i Kommissionens Delegerede Forordning (EU) 2019/2124 af 10. oktober 2019 om supplerende regler til Europa-Parlamentets og Rådets forordning (EU) 2017/625 for så vidt angår regler for offentlig kontrol af sendinger af dyr og varer ved transit, omladning og videre transport gennem Unionen, som senest ændret ved Kommissionens delegerede forordning (EU) 2021/2305 af 21. oktober 2021. 8) Artikel 3 i Kommissionens gennemførelsesforordning (EU) nr. 427/2012 af 22. maj 2012 om udvidelse af de særlige garantier vedrørende salmonella, der er omhandlet i Europa-Parlamentets og Rådets forordning (EF) nr. 853/2004, til også at omfatte æg bestemt til Danmark. 9) Artikel 2 i Kommissionens gennemførelsesforordning (EU) 2018/307 af 28. februar 2018 om udvidelse af de særlige garantier vedrørende Salmonella spp., der er omhandlet i Europa-Parlamentets og Rådets forordning (EF) nr. 853/2004, til også at omfatte kød af slagtekyllinger (Gallus gallus) bestemt til Danmark. Stk. 2. Straffen kan stige til fængsel i indtil 2 år, jf. dog stk. 3, hvis den ved handlingen eller undladelsen skete overtrædelse er begået med forsæt eller grov uagtsomhed og der ved overtrædelsen er 1) forvoldt skade på menneskers og dyrs sundhed eller fremkaldt fare herfor, eller 2) opnået eller tilsigtet opnået en økonomisk fordel for den pågældende selv eller andre, herunder ved besparelser. Stk. 3. Stk. 2 finder ikke anvendelse ved ind- og udførsel af foder, medmindre der ved overtrædelsen er sket risiko for spredning af husdyrsygdomme og zoonoser. Stk. 4. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "10:18",
      "chapter": "10",
      "section": "18",
      "content": "§ 18. Bekendtgørelsen træder i kraft den 1. juli 2023. Stk. 2. Følgende bekendtgørelser ophæves: 1) Bekendtgørelse nr. 1692 af 25. november 2020 om straffebestemmelser for overtrædelse af visse EU-retsakter om offentlig kontrol af dyr og varer ved indførsel til Unionen. 2) Bekendtgørelse nr. 1351 af 10. december 2019 om offentlig kontrol ved samhandel og indførsel til Unionen af levende dyr, animalske produkter, animalske biprodukter, afledte produkter, avlsmateriale, hø og halm og om straffebestemmelser for overtrædelse af relaterede EU-retsakter. 3) Bekendtgørelse nr. 134 af 6. februar 2019 om veterinærkontrol ved indførsel af avlsmateriale samt animalske biprodukter og afledte produkter m.v., der ikke er bestemt til konsum, om registrering som importør af disse produkter og om straffebestemmelser for overtrædelse af diverse EU-retsakter. 4) Bekendtgørelse nr. 406 af 9. april 2019 om veterinærkontrol ved indførsel af animalske fødevarer og om straffebestemmelser for overtrædelse af relaterede EU-retsakter."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen omfatter: 1) Særlige krav til ind- og udførsel af varer mellem Danmark og andre lande i samhandelsområdet og til indførsel af varer til Danmark fra tredjelande. 2) Krav til registrering af operatører, der: a) indfører foder, hø eller halm, animalske biprodukter eller afledte produkter til Danmark fra andre lande i samhandelsområdet eller fra tredjelande, eller b) udfører animalske biprodukter eller afledte produkter fra Danmark til et andet land i samhandelsområdet. 3) Straffebestemmelser relateret til ind- og udførsel af varer mellem Danmark og andre lande i samhandelsområdet og til indførsel af varer til Danmark fra tredjelande.",
      "valid_from": "2023-05-24",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Bekendtgørelsen supplerer: 1) Artikel 9, stk. 7, i Europa-Parlamentets og Rådets forordning (EU) 2017/625 af 15. marts 2017 om offentlig kontrol og andre officielle aktiviteter med henblik på at sikre anvendelsen af fødevare- og foderlovgivningen og reglerne for dyresundhed og dyrevelfærd, plantesundhed og plantebeskyttelsesmidler (forordningen om offentlig kontrol). 2) Artikel 3 i Kommissionens delegerede forordning (EU) nr. 2019/1666 af 24. juni 2019 om supplerende regler til Europa-Parlamentets og Rådets forordning (EU) 2017/625 for så vidt angår betingelserne for overvågning af transporten og ankomsten af sendinger af visse varer, fra ankomstgrænsekontrolstedet til virksomheden på bestemmelsesstedet i Unionen. 3) Artikel 10, stk. 1, i Kommissionens delegerede forordning (EU) 2019/2122 af 10. oktober 2019 om supplerende regler til Europa-Parlamentets og Rådets forordning (EU) 2017/625 for så vidt angår visse kategorier af dyr og varer, der er undtaget fra offentlig kontrol ved grænsekontrolsteder, særlig kontrol af passagerers personlige bagage og af små sendinger af varer til fysiske personer, som ikke er bestemt til at blive markedsført, og om ændring af Kommissionens forordning (EU) nr. 142/2011, som ændret ved Kommissionens delegerede forordning (EU) 2022/887 af 28. marts 2022. 4) Artikel 11, stk. 1, artikel 12, stk. 1, artikel 14, stk. 2, artikel 27, stk. 1, og artikel 28, stk. 1, i Kommissionens forordning (EU) nr. 142/2011 af 25. februar 2011 om gennemførelse af Europa-Parlamentets og Rådets forordning (EF) nr. 1069/2009 om sundhedsbestemmelser for animalske biprodukter og afledte produkter, som ikke er bestemt til konsum, og om gennemførelse af Rådets direktiv 97/78/EF for så vidt angår visse prøver og genstande, der er fritaget for veterinærkontrol ved grænsen som omhandlet i samme direktiv. 5) Artikel 167, stk. 1 og 2, artikel 169, stk. 1, og artikel 243, stk. 1, i Europa-Parlamentets og Rådets forordning (EU) 2016/429 af 9. marts 2016 om overførbare dyresygdomme og om ændring og ophævelse af visse retsakter på området for dyresundhed (»dyresundhedsloven«). 6) Artikel 17, stk. 1, artikel 23, stk. 1 og 2, artikel 41, stk. 2, litra d, og artikel 48, stk 1, i Europa-Parlamentets og Rådets forordning (EF) nr. 1069/2009 af 21. oktober 2009 om sundhedsbestemmelser for animalske biprodukter og afledte produkter, som ikke er bestemt til konsum, og om ophævelse af forordning (EF) nr. 1774/2002 (forordningen om animalske biprodukter).",
      "valid_from": "2023-05-24",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. I denne bekendtgørelse forstås ved: 1) Arbejdsdag: Ugedagene mandag-fredag, med undtagelse af dage, hvor Fødevarestyrelsen holder lukket. Fødevarestyrelsens lukkedage kan ses på Fødevarestyrelsens hjemmeside. 2) Godkendt grænsekontrolsted: Et grænsekontrolsted, der er godkendt af EU til kontrol af den pågældende produktkategori. Listen over godkendte grænsekontrolsteder i Danmark findes på Fødevarestyrelsens hjemmeside. 3) Ikke-harmoniserede varer: Varer, som hverken er helt eller delvist reguleret i EU-retten. 4) Overvåget transport: Indførsel til Unionen fra tredjeland, hvor sendingen skal transporteres som defineret i artikel 2 i Kommissionens delegerede forordning (EU) nr. 2019/1666 af 24. juni 2019. 5) Samhandelsland: EU-landene, Norge, Liechtenstein og Andorra. Herudover gælder at: a) Schweiz er samhandelsland for animalske fødevarer, foder med animalsk indhold, animalske biprodukter og afledte produkter, visse ikke-animalske fødevarer og visse ikke-animalsk foder. b) Island er samhandelsland for fødevarer, foder, animalske biprodukter og afledte produkter. c) Færøerne er samhandelsland for fisk og fiskevarer, herunder sammensatte produkter med forarbejdede fiskevarer, foder afledt af fisk og fiskevarer, animalske biprodukter og afledte produkter, med undtagelse af fiskeolie til andre formål end konsum, samt uforarbejdet uld. d) Grønland er samhandelsland for fisk og fiskevarer, herunder sammensatte produkter med forarbejdede fiskevarer samt animalske biprodukter og afledte produkter af fisk og fiskevarer. 6) Samhandelsområdet: Alle samhandelslande, jf. nr. 5. Følgende områder er dog ikke med i samhandelsområdet: a) Ceuta og Melilla i Spanien. b) Oversøiske territorier og departementer i Frankrig. 7) Sammensatte produkter: Fødevarer, der indeholder både vegetabilske produkter og forarbejdede animalske produkter. 8) TRACES (TRAde Control and Expert System): EU-Kommissionens elektroniske database til registrering af informationer om og udarbejdelse af certifikater og dokumenter i forbindelse med sendinger af varer. TRACES findes i IMSOC, som er EU-Kommissionens informationsstyringssysstem for offentlig kontrol. 9) Tredjelande: Lande udenfor samhandelsområdet, jf. nr. 6. 10) Varer: Samlet betegnelse for fødevarer, foder, hø og halm, fødevarekontaktmaterialer, animalske biprodukter og afledte produkter.",
      "valid_from": "2023-05-24",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Operatører, der indfører foder, hø eller halm fra andre lande i samhandelsområdet eller fra tredjelande, skal registreres af Fødevarestyrelsen, før indførsel må påbegyndes. Stk. 2. Operatører, der ind- eller udfører animalske biprodukter eller afledte produkter mellem lande i samhandelsområdet eller indfører denne type produkter fra tredjelande, skal registreres af Fødevarestyrelsen, før ind-eller udførsel må påbegyndes. Stk. 3. Ansøgningsblanketten til registrering findes på Fødevarestyrelsens hjemmeside. Den udfyldte ansøgningsblanket skal være Fødevarestyrelsen i hænde senest fem arbejdsdage, før den første ind-eller udførsel må påbegyndes.",
      "valid_from": "2023-05-24",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Såfremt Fødevarestyrelsen anmoder herom, skal operatører, der indfører varer til Danmark fra andre lande i samhandelsområdet, senest én arbejdsdag før sendingens forventede ankomst, forhåndsanmelde indførslen skriftligt til Fødevarestyrelsen.",
      "valid_from": "2023-05-24",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Operatører, der udfører varer til andre lande i samhandelsområdet, skal senest én arbejdsdag før udførsel foretage forhåndsanmeldelse til Fødevarestyrelsen via www.fvst.dk/kontakt #Afs1 . Bestemmelsen finder alene anvendelse, når varerne i henhold til nationale regler eller EU-retten: 1) skal ledsages af et sundhedscertifikat, eller 2) er omfattet af krav om TRACES notifikation. Stk. 2. Operatøren skal sikre, at sendinger af varer omfattet af stk. 1, altid ledsages af de nødvendige dokumenter frem til det angivne bestemmelsessted. Med nødvendige dokumenter menes der dokumenter, der er krav om efter EU-retten eller national ret. Stk. 3. Stk. 1, finder tilsvarende anvendelse på varer, som eksporteres til et tredjeland via andre lande i samhandelsområdet. Forhåndsanmeldelsen skal indeholde oplysning om via hvilket grænsekontrolsted i EU, den endelige udførsel skal finde sted.",
      "valid_from": "2023-05-24",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Operatører, der ind- eller udfører ikke-harmoniserede varer mellem Danmark og andre lande i samhandelsområdet, skal sikre, at varene kun ind- eller udføres efter forudgående tilladelse fra de kompetente myndigheder i begge lande. I Danmark er den kompetente myndighed Fødevarestyrelsen. Stk. 2. Der kan ansøges om tilladelse fra Fødevarestyrelsen jf. stk. 1, via www.fvst.dk/kontakt #Afs1 . Stk. 3. Fødevarestyrelsen kan i tilladelsen fastsætte krav til ind-og udførelsen af de ikke-harmoniserede varer, ud fra hensynet til beskyttelsen af folke-og dyresundheden.",
      "valid_from": "2023-05-24",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Operatører, der indfører animalske biprodukter og afledte produkter til Danmark fra andre lande i samhandelsområdet, skal sikre, at indførslen kun sker, såfremt bestemmelsesstedet har modtaget en forudgående tilladelse fra Fødevarestyrelsen, jf. dog stk. 2. Stk. 2. Stk. 1, finder kun anvendelse ved indførsel af følgende animalske biprodukter og afledte produkter: 1) Kategori 1 materiale. 2) Kategori 2 materiale. 3) Kød- og benmel afledt af kategori 1 eller 2 materiale. 4) Animalsk fedt afledt af kategori 1 eller 2 materiale. Stk. 3. Der kan ansøges om tilladelse fra Fødevarestyrelsen via www.fvst.dk/kontakt #Afs1 . Stk. 4. Fødevarestyrelsen kan afvise at udstede en tilladelse eller vælge at fastsætte yderlige vilkår for indførslen ud fra hensynet til beskyttelsen af folke-og dyresundheden.",
      "valid_from": "2023-05-24",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Operatører, der indfører foder med animalsk indhold, hø eller halm, animalske biprodukter eller afledte produkter fra andre lande i samhandelsområdet eller fra tredjelande, og hvor produkterne er bestemt til forskning eller diagnostik, skal sikre, at indførslen kun sker efter forudgående tilladelse fra Fødevarestyrelsen. Stk. 2. Operatøren skal sikre, at følgende betingelser opfyldes: 1) Produkternes oprindelse skal kunne dokumenteres. 2) Sendingen skal sendes direkte fra EU-indgangsstedet til den godkendte bruger. Ved samhandel skal sendingen sendes direkte fra afgangsstedet til det bestemmelsessted, som er anført i tilladelsen. 3) Genstande som har været i berøring med produkterne samt disses omgivelser skal rengøres og desinficeres. Stk. 3. Af hensyn til folke-og dyresundheden kan Fødevarestyrelsen, 1) træffe beslutning om at afvise at udstede tilladelsen som nævnt i stk. 1, eller 2) træffe beslutning om at fastsætte yderligere betingelser for indførslen end dem som er oplistet i stk. 2.",
      "valid_from": "2023-05-24",
      "valid_to": null
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Operatører, der indfører ikke-harmoniserede varer fra tredjelande, skal sikre, at indførslen kun sker efter forudgående tilladelse fra Fødevarestyrelsen. Stk. 2. Fødevarestyrelsen kan i tilladelsen fastsætte krav til ind-og udførelsen af de ikke-harmoniserede varer ud fra hensynet til beskyttelsen af folke-og dyresundheden. Stk. 3. Videresendelse af ikke-harmoniserede varer til andre lande i samhandelsområdet skal efter endt kontrol ske som overvåget transport.",
      "valid_from": "2023-05-24",
      "valid_to": null
    },
    {
      "provision_ref": "6:11",
      "chapter": "6",
      "section": "11",
      "content": "§ 11. Animalske biprodukter fra sæler fra Grønland bestemt til fodring af rovdyr i danske zoologiske haver skal ved indførelsen til Danmark ledsages af Fødevarestyrelsens sundhedscertifikat om eksport fra Grønland til Danmark af biprodukter fra sæler bestemt til fodring af rovdyr i zoologiske haver. Operatøren der indfører produktet skal sikre, at betingelserne i sundhescertifikatet er opfyldt.",
      "valid_from": "2023-05-24",
      "valid_to": null
    },
    {
      "provision_ref": "7:12",
      "chapter": "7",
      "section": "12",
      "content": "§ 12. Animalske fødevarer og sammensatte produkter med oprindelse i Færøerne eller Grønland, kan indføres til Danmark uden krav om offentlig kontrol på et grænsekontrolsted, når der er tale om en samsending og betingelserne i stk. 2, er opfyldt. Ved samsending menes situationen, hvor flere privatpersoner går sammen om at få tilsendt varer, og varerne sendes i en samlet forsendelse. Stk. 2. Modtageren af samsendingen, jf. nr. 4, skal sikre, at følgende betingelser er opfyldt: 1) Forsendelsen skal være opdelt i enkeltpakker på hver, a) højst 10 kg kød, kødprodukter, mælk og mælkeprodukter, og b) højst 10 kg andre animalske produkter, f.eks. honning samt æg og ægprodukter. 2) Forsendelsen skal ledsages af en liste, hvoraf de enkelte pakkers vægt og indhold samt navn og adresse på samtlige modtagere af indholdet af forsendelsen, tydeligt fremgår. 3) De enkelte pakker skal være mærket med den endelige modtagers navn. 4) Forsendelsen skal sendes direkte til én af de personer, som fremgår af listen, jf. nr. 2. 5) Inden hver forsendelses ankomst skal modtageren af forsendelsen orientere det grænsekontrolsted i Danmark, hvortil forsendelsen ankommer. Orienteringen skal ske ved udfyldelse og indsendelse af det forhåndsorienteringsskema for samsendingsforsendelser, som ligger på Fødevarestyrelsens hjemmeside. 6) Modtageren, jf. nr. 5, skal udlevere intakte enkeltpakker til de endelige modtagere. 7) De animalske fødevarer og de sammensatte produkter må kun være til den endelige modtagers eget brug. 8) Hver modtager må maksimalt få den mængdeangivelse, som er oplistet i nr. 1.",
      "valid_from": "2023-05-24",
      "valid_to": null
    },
    {
      "provision_ref": "7:13",
      "chapter": "7",
      "section": "13",
      "content": "§ 13. Foreninger kan indføre animalske fødevarer og sammensatte produkter med oprindelse i Færøerne eller Grønland til foreningens medlemmer uden krav om offentlig kontrol på et grænsekontrolsted , jf. dog stk. 2. Stk. 2. Foreningen skal sikre, at følgende betingelser er opfyldt: 1) Inden første indførsel skal foreningen registrere denne aktivitet hos Fødevarestyrelsen via www.fvst.dk/kontakt #Afs1 . Aktiviteten skal herefter anmeldes til Fødevarestyrelsen én gang årligt, senest den 15. januar. 2) Inden hver forsendelses ankomst skal foreningen orientere det grænsekontrolsted i Danmark, hvor til forsendelsen ankommer samt oplyse grænsekontrolstedet om, at forsendelsen er til foreningsbrug. Orienteringen skal ske ved udfyldelse og indsendelse af det forhåndsorienteringsskema for foreningsforsendelser, som ligger på Fødevarestyrelsens hjemmeside. 3) Forsendelsen skal være opdelt i enkeltpakker på hver højst 10 kg. 4) De enkelte pakker skal være mærket med indhold. 5) Foreningen må kun udlevere intakte enkeltpakker til fremmødte privatpersoner. De fremmødte personer skal være registrerede medlemmer af foreningen. Foreningen må ikke modtage betaling for udleveringen. 6) De animalske fødevarer og de sammensatte produkter må kun være til den endelige modtagers eget brug. 7) Hvert medlem af foreningen må pr. forsendelse maksimalt få den mængdeangivelse, som er oplistet i nr. 3. 8) Foreningen skal løbende føre et register over de mængder, der for hver indført forsendelse er formidlet til et givent medlem. Registreringen skal foretages efter Fødevarestyrelsens model for register for udlevering til foreningens medlemmer, som ligger på Fødevarestyrelsens hjemmeside. Foreningen skal på anmodning fra Fødevarestyrelsen forevise registret. 9) Hvert kvartal skal foreningen indberette registreringen, jf. nr. 8. Indberetningen skal ske til Fødevarestyrelsen i det område, som foreningen er beliggende i. Indberetningen skal ske senest 10 dage efter kvartalets afslutning.",
      "valid_from": "2023-05-24",
      "valid_to": null
    },
    {
      "provision_ref": "7:14",
      "chapter": "7",
      "section": "14",
      "content": "§ 14. Færøske eller grønlandske patienthjem i Danmark kan indføre animalske fødevarer og sammensatte produkter med oprindelse fra Færøerne eller Grønland til deres beboere, efter forudgående tilladelse fra Fødevarestyrelsen og hvis betingelserne i stk. 3, er opfyldt. Stk. 2. Tilladelsen, jf. stk. 1, er gældende for et år. Stk. 3. Patienthjemmet skal sikre, at følgende betingelser er opfyldt. 1) Patienthjemmet skal orientere det grænsekontrolsted, hvor sendingen ankommer til Danmark, senest én arbejdsdag før udførsel af sendingen fra Grønland eller Færøerne. Orienteringen skal ske via den forhåndsanmeldelse, som findes på Fødevarestyrelsens hjemmeside. 2) Sendingen skal være ledsaget af en myndighedserklæring med hygiejneattestation fra de færøske eller grønlandske fødevaremyndigheder. Myndighedserklæringen findes på Fødevarestyrelsens hjemmeside. 3) Sendingen skal fremvises til offentlig kontrol på et godkendt grænsekontrolsted i Danmark og underkastes dokument- og identitetskontrol. 4) Sendingen skal sendes direkte fra grænsekontrolstedet som overvåget transport til det pågældende patienthjem. 5) De animalske fødevarer og sammensatte produkter må udelukkende anvendes i patienthjemmene og ikke bringes i omsætning eller udleveres herfra. 6) Emballage og rester af de animalske fødevarer eller sammanesatte produkter skal destrueres ved forbrænding. 7) Genstande, som har været i berøring med de animalske fødevarer eller sammensatte produkter samt omgivelserne til disse, skal grundigt rengøres og desinficeres. 8) Patienthjemmene skal have etableret særlige procedurer for modtagelse, opbevaring og håndtering af de animalske fødevarer og sammensatte produkter. Stk. 4. Fødevarestyrelsen kan af fødevaresikkerhedsmæssige hensyn vælge fastsætte yderligere betingelser end dem, som er oplistet i stk. 3. Stk. 5. Er kravene i stk. 3, nr. 2, ikke overholdt i forbindelse med en indførsel, og skyldes dette undskyldelige omstændigheder hos patienthjemmet eller anden midlertidig ansvarlig for sendingen, giver det grænsekontrolsted, hvortil sendingen ankommer, den eller de pågældende en frist til at bringe forholdene i orden, hvorefter sendingen kan blive kontrolleret og i givet fald godkendt til indførsel til patienthjemmet.",
      "valid_from": "2023-05-24",
      "valid_to": null
    },
    {
      "provision_ref": "8:15",
      "chapter": "8",
      "section": "15",
      "content": "§ 15. Operatører, der indfører sendinger omfattet af kravene om overvåget transport, skal sikre, at den virksomhed eller det anlæg, der modtager sendingen, opfylder følgende betingelser: 1) Inden virksomheden eller anlægget bryder forseglingen skal modtagelsen af sendingen dokumenteres. Dette skal ske ved et fotografi af grænsekontrollens officielle segl således, at seglnummeret tydeligt fremgår af fotoet. 2) Senest én dag efter modtagelsen af hver sending skal modtagelsen af sendingen bekræftes overfor Fødevarestyrelsen ved fremsendelse af dokumentation som anført i nr. 1. 3) Dokumentationen, jf. nr. 1, skal opbevares sammen med CHED for sendingen i mindst tre år. CHED er det fælles sundhedsimportdokument, som oprettes i TRACES. Dokumentationen og CHED skal på anmodning forevises Fødevarestyrelsen. 4) Afklippede myndighedssegl skal opbevares til førstkommende kontrolbesøg, hvor de overleveres til Fødevarestyrelsen. 5) Der skal føres et register over alle modtagne sendinger. Registret skal for hver modtaget sending indeholde følgende oplysninger: a) Modtagelsesdato. b) CHED referencenummer. c) Seglnummer. d) Containernummer, hvis sendingen ankommer i container.",
      "valid_from": "2023-05-24",
      "valid_to": null
    },
    {
      "provision_ref": "9:16",
      "chapter": "9",
      "section": "16",
      "content": "§ 16. Med mindre højere straf er forskyldt efter anden lovgivning straffes med bøde den, der 1) overtræder § 6, stk. 2, § 9 stk. 2, § 10, stk. 3, § 11, § 12, stk. 2, § 13, stk. 2, § 14, stk. 3, eller § 15, 2) undlader at blive registreret efter § 4, stk. 1 og 2, at foretage forhåndsanmeldelse efter § 5, § 6, stk. 1 eller 3, eller at få en tilladelse efter § 7, stk. 1, § 8, stk. 1, § 9, stk. 1, § 10, stk. 1, eller § 14, stk. 1, eller 3) tilsidesætter vilkår og betingelser fastsat i medfør af § 7, stk. 3, § 8, stk. 4, § 9, stk. 3, § 10, stk. 2, eller § 14, stk. 4. Stk. 2. Straffen kan stige til fængsel i indtil 2 år, jf. dog stk. 3, hvis den ved handlingen eller undladelsen skete overtrædelse er begået med forsæt eller grov uagtsomhed, og der ved overtrædelsen er 1) forvoldt skade på menneskers eller dyrs sundhed eller fremkaldt fare herfor, eller 2) opnået eller tilsigtet opnået en økonomisk fordel for den pågældende selv eller andre, herunder ved besparelser. Stk. 3. Stk. 2 finder ikke anvendelse ved ind- og udførsel af foder, medmindre der ved overtrædelsen er sket risiko for spredning af husdyrsygdomme og zoonoser. Stk. 4. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2023-05-24",
      "valid_to": null
    },
    {
      "provision_ref": "9:17",
      "chapter": "9",
      "section": "17",
      "content": "§ 17. Med mindre højere straf er forskyldt efter anden lovgivning, straffes med bøde den, der overtræder følgende: 1) Artikel 47, stk. 5, artikel 50, stk. 1 eller 3, artikel 56, stk. 1 eller 4, eller artikel 69, stk. 1, i Europa-Parlamentets og Rådets forordning (EU) 2017/625 af 15. marts 2017. 2) Artikel 1, stk. 1, i Kommissionens gennemførelsesforordning (EU) nr. 2019/1013 af 16. april 2019 om forhåndsanmeldelse om sendinger af visse kategorier af dyr og varer, der indføres til Unionen. 3) Artikel 3, artikel 4, stk. 1, litra a eller b, artikel 5, stk. 1, litra a, b, d eller e, eller stk. 2, litra a, eller artikel 6, stk. 1, litra a eller b, i Kommissionens delegerede forordning (EU) nr. 2019/1602 af 23. april 2019 om supplerende regler til Europa-Parlamentets og Rådets forordning (EU) 2017/625 for så vidt angår det fælles sundhedsimportdokument, der ledsager sendinger af dyr og varer til deres bestemmelsessted. 4) Artikel 3, stk. 1, i Kommissionens delegerede forordning (EU) nr. 2019/1666 af 24. juni 2019. 5) Artikel 8, stk. 3, artikel 10, stk. 3, eller artikel 12, stk. 2, i Kommissionens Delegerede Forordning (EU) 2019/2122 af 10. oktober 2019. 6) Artikel 16, stk. 2, 3, 5 eller stk. 6, artikel 17, 2. afsnit eller artikel 18 i kommissionens forordning (EF) Nr. 999/2001 af 22. maj 2001 om fastsættelse af regler om forebyggelse af, kontrol med og udryddelse af visse transmissible spongiforme encephalopatier, som senest ændret ved Europa-Parlamentets og Rådets forordning (EF) nr. 1923/2006 af 18. december 2006. 7) Artikel 6, artikel 14, artikel 16, stk. 1 eller 3, artikel 17, stk. 2, artikel 24, artikel 27, stk. 1, eller 4, artikel 28, litra a, c, d eller e, artikel 29, litra a, c, d eller e, artikel 31, stk. 2 eller 4, artikel 32, artikel 34, stk. 2, litra b, artikel 35, stk. 1, artikel 36, stk. 3, eller artikel 37, stk. 2, i Kommissionens Delegerede Forordning (EU) 2019/2124 af 10. oktober 2019 om supplerende regler til Europa-Parlamentets og Rådets forordning (EU) 2017/625 for så vidt angår regler for offentlig kontrol af sendinger af dyr og varer ved transit, omladning og videre transport gennem Unionen, som senest ændret ved Kommissionens delegerede forordning (EU) 2021/2305 af 21. oktober 2021. 8) Artikel 3 i Kommissionens gennemførelsesforordning (EU) nr. 427/2012 af 22. maj 2012 om udvidelse af de særlige garantier vedrørende salmonella, der er omhandlet i Europa-Parlamentets og Rådets forordning (EF) nr. 853/2004, til også at omfatte æg bestemt til Danmark. 9) Artikel 2 i Kommissionens gennemførelsesforordning (EU) 2018/307 af 28. februar 2018 om udvidelse af de særlige garantier vedrørende Salmonella spp., der er omhandlet i Europa-Parlamentets og Rådets forordning (EF) nr. 853/2004, til også at omfatte kød af slagtekyllinger (Gallus gallus) bestemt til Danmark. Stk. 2. Straffen kan stige til fængsel i indtil 2 år, jf. dog stk. 3, hvis den ved handlingen eller undladelsen skete overtrædelse er begået med forsæt eller grov uagtsomhed og der ved overtrædelsen er 1) forvoldt skade på menneskers og dyrs sundhed eller fremkaldt fare herfor, eller 2) opnået eller tilsigtet opnået en økonomisk fordel for den pågældende selv eller andre, herunder ved besparelser. Stk. 3. Stk. 2 finder ikke anvendelse ved ind- og udførsel af foder, medmindre der ved overtrædelsen er sket risiko for spredning af husdyrsygdomme og zoonoser. Stk. 4. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2023-05-24",
      "valid_to": null
    },
    {
      "provision_ref": "10:18",
      "chapter": "10",
      "section": "18",
      "content": "§ 18. Bekendtgørelsen træder i kraft den 1. juli 2023. Stk. 2. Følgende bekendtgørelser ophæves: 1) Bekendtgørelse nr. 1692 af 25. november 2020 om straffebestemmelser for overtrædelse af visse EU-retsakter om offentlig kontrol af dyr og varer ved indførsel til Unionen. 2) Bekendtgørelse nr. 1351 af 10. december 2019 om offentlig kontrol ved samhandel og indførsel til Unionen af levende dyr, animalske produkter, animalske biprodukter, afledte produkter, avlsmateriale, hø og halm og om straffebestemmelser for overtrædelse af relaterede EU-retsakter. 3) Bekendtgørelse nr. 134 af 6. februar 2019 om veterinærkontrol ved indførsel af avlsmateriale samt animalske biprodukter og afledte produkter m.v., der ikke er bestemt til konsum, om registrering som importør af disse produkter og om straffebestemmelser for overtrædelse af diverse EU-retsakter. 4) Bekendtgørelse nr. 406 af 9. april 2019 om veterinærkontrol ved indførsel af animalske fødevarer og om straffebestemmelser for overtrædelse af relaterede EU-retsakter.",
      "valid_from": "2023-05-24",
      "valid_to": null
    }
  ],
  "definitions": []
}
