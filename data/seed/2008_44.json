{
  "id": "2008:44",
  "type": "statute",
  "title": "Bekendtgørelse om betaling for kontrol af fødevarer og levende dyr m.v.",
  "short_name": "BEK H#LOKDOK04",
  "status": "in_force",
  "issued_date": "2008-01-30",
  "url": "https://www.retsinformation.dk/eli/lta/2008/44/xml",
  "description": "Retsinformation source. DocumentId=AH002767; AccessionNumber=B20080004405; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen omfatter betaling af afgift til finansiering af kontrol, herunder tilsyn, autorisation, registrering, godkendelse, anmeldelse, attestering og undersøgelse i forbindelse med fødevarer, levende dyr og virksomheder samt udstyr og produkter, herunder non-food produkter og ikke animalske produkter. Stk. 2. Betaling for kontrol m.v. i henhold til bekendtgørelse om international transport af letfordærvelige levnedsmidler er ikke omfattet af bekendtgørelsen. Stk. 3. For den kontrol Plantedirektoratet udøver i henhold til fødevarelovgivningen og forskrifter udstedt i medfør heraf jf. § 2 i bekendtgørelse om delegation af visse opgaver til Plantedirektoratet, betaler de kontrollerede primærproducenter for kontrollen efter satserne i bekendtgørelse om betaling for kontrol af foder og foderstofvirksomheder."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. For attestering, tilsyn eller kontrol m.v. i forbindelse med levende dyr, landbrugsbedrifter med animalsk produktion og animalske non-food produkter, betales der, bortset fra importkontrol jf. kapitel 6, efter de i bilag 1, nr. 1, anførte takster, jf. dog §§ 3-13. Stk. 2. Omfattet af stk. 1 er endvidere betaling i forbindelse med udførsel af brugte landbrugsmaskiner og –udstyr m.v."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. For fødevareregionens attesteringer ved privates medbringelse af hund, kat eller andet selskabsdyr til andre lande betales et gebyr jf. bilag 1, nr. 2."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Der betales efter bilag 1, nr. 3, for registrering og efter bilag 1, nr. 4, for ordinært tilsyn for et anlæg, en indhegning eller en bedrift 1) med opdræt af strudsefugle, 2) med opdræt af ræve, 3) med opdræt af fjervildt, 4) med opdræt af hjortevildt eller 5) med dyrehold, der er registreret i henhold til bekendtgørelse om tilladelse til opdræt af visse dyrearter."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. For veterinærkontrol m.v. i medfør af bekendtgørelse om bekæmpelse af visse smitsomme sygdomme hos ferskvandsfisk betales i overensstemmelse med bilag 1, nr. 5."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Der betales efter bilag 1, nr. 9, for autorisation, godkendelse, registrering, attestering, tilsyn eller kontrol i henhold til Europa-Parlamentets og Rådets forordning (EF) 1774/2002 af 3. oktober 2002 om sundhedsbestemmelser for animalske biprodukter, som ikke er bestemt til konsum (biproduktforordningen), med ændringer."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. For sundhedsdokumenter for kvæg og kvægpas, der udskrives automatisk fra Det Centrale Husdyrbrugsregister, betales efter de i bilag 1, nr. 6, anførte takster. Stk. 2. For sundhedsdokumenter for får og geder, der udskrives automatisk fra Det Centrale Husdyrbrugsregister, betales efter de i bilag 1, nr. 6, anførte takster. Stk. 3. Såfremt fødevareregionen efter anmodning manuelt udfærdiger de i stk. 1 og 2 nævnte dokumenter eller erstatningsdokumenter for sådanne samt efter anmodning opretter de i stk. 1 og 2 nævnte dokumenter i Det Centrale Husdyrbrugsregister, betales der for det medgåede tidsforbrug efter bilag 1, nr. 1. Stk. 4. For registrering af kvæg, herunder kontrol med bedriftens registrering og øremærkning, betales årligt et beløb pr. årsdyr (kvæg) i besætningen. Beløbet beregnes på grundlag af antal årsdyr i besætningen i det pågældende år. Der betales efter den i bilag 1, nr. 7, anførte takst. Stk. 5. For registrering af får og geder, herunder kontrol med bedriftens registrering og øremærkning, betales årligt et beløb pr. besætning efter den i bilag 1, nr. 7, anførte takst. Stk. 6. Fødevarestyrelsen er ansvarlig for administrationen af de i stk. 1 – 2 og 4 - 5 anførte bestemmelser."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Dækker de i henhold til § 7, stk. 1-2 og 4-5, opkrævede afgifter ikke omkostningerne ved registreringsordningen, kan Fødevarestyrelsen indregne det manglende beløb ved fastsættelse af afgiftssatser for følgende finansår. Stk. 2. Overstiger de opkrævede afgifter omkostningerne ved registreringsordningen, kan Fødevarestyrelsen indregne det overskydende beløb ved fastsættelse af afgiftssatser for følgende finansår."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. For ordinær kontrol med mælkeproducerende landbrugsbedrifter betales efter bilag 1, nr. 8. Afgiften opkræves hos de pågældende mælkeproducerende landbrugsbedrifter en gang årligt i andet kvartal, eller den kan på vilkår aftalt med Fødevarestyrelsen indbetales af en brancheorganisation el. lign."
    },
    {
      "provision_ref": "2:10",
      "chapter": "2",
      "section": "10",
      "content": "§ 10. For fødevareregionernes kontrol på samlesteder og eksportisolationsstalde i henhold til bekendtgørelse om omsætning af husdyr via samlesteder og eksportisolationsstalde betales der for det medgåede tidsforbrug efter bilag 1, nr.11."
    },
    {
      "provision_ref": "2:11",
      "chapter": "2",
      "section": "11",
      "content": "§ 11. For registrering og kontrol af flytning af svin m.v. betales efter bilag 1, nr. 12."
    },
    {
      "provision_ref": "2:12",
      "chapter": "2",
      "section": "12",
      "content": "§ 12. For Fødevarestyrelsens tilsendelse til dyrlæger af blanke selskabsdyrpas i henhold til Europa-Parlamentets og Rådets forordning (EF) nr. 998/2003 af 26. maj 2003 om dyresundhedsmæssige betingelser for ikke-kommerciel transport af selskabsdyr og om ændring af Rådets direktiv 92/65/EØF betales i henhold til bilag 1, nr. 13. Passene sendes ikke i antal under 10 ad gangen."
    },
    {
      "provision_ref": "2:13",
      "chapter": "2",
      "section": "13",
      "content": "§ 13. For kontrol m.v. i forbindelse med udførsel af levende dyr direkte fra en besætning betales efter bilag 1, nr. 14."
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Virksomheder, som i henhold til lov om fødevarer er autoriseret til slagtning, opskæring, tilvirkning af kødvarer, engrosoplagring af kød og kødvarer m.v., og hvor den af fødevareregionen fastsatte kontrolfrekvens indebærer, at veterinærkontrollen er til stede dagligt eller mindst en gang ugentligt, skal betale en afgift til dækning af udgifter til veterinærkontrol. Stk. 2. Virksomheder omfattet af stk. 1, hvor der desuden udøves kontrol af mærkning af oksekød og oksekødsprodukter i henhold til Europaparlamentets og Rådets Forordning (EF) nr. 1760/2000 af 17. juli 2000 om indførelse af en ordning for identifikation og registrering af kvæg og om mærkning af oksekød og oksekødsprodukter og om ophævelse af Rådets forordning (EF) nr. 820/97, skal endvidere betale afgift til dækning af udgifterne ved denne kontrol."
    },
    {
      "provision_ref": "3:15",
      "chapter": "3",
      "section": "15",
      "content": "§ 15. Afgifterne nævnt i § 14 beregnes på grundlag af konstaterede direkte og fælles kontroludgifter. Stk. 2. Direkte kontroludgifter på hver enkelt virksomhed omfatter løn m.v. til kontrolpersonalet, herunder den AM-kontrol, der udføres på slagteriet, samt udgifter til laboratoriemæssig undersøgelse af prøver, befordring og administrationsudgifter i forbindelse med kontrollens gennemførelse på den enkelte virksomhed. Stk. 3. Fælles kontroludgifter for flere virksomheder betales i overensstemmelse med bilag 2, nr. 1-10. Stk. 4. Kødvirksomheder godkendt til eksport til USA betaler ud over de i § 14 nævnte direkte og fælles kontroludgifter ligeledes omkostningerne ved driften af Fødevarestyrelsens auditenhed. Stk. 5. Betalingen efter stk. 4 fordeles på direkte og fælles auditudgifter. De direkte auditudgifter omfatter løn m.v. til auditenhedspersonalet i den tid, der medgår til auditering af de enkelte virksomheder. De fælles auditudgifter omfatter auditenhedens øvrige omkostninger og fordeles mellem de tilsluttede virksomheder i forhold til de direkte auditudgifter. Stk. 6. For kontrolpersonale, der er fastansat ved en fødevareregion, men som ikke er fast tilknyttet kødkontrollen ved nogen virksomhed, beregnes kontroludgiften i overensstemmelse med bilag 2, nr. 11. Stk. 7. Til dækning af pensionsforpligtelser for kontrolpersonale, der er omfattet af en statslig pensionsordning uden indbetaling af pensionsbidrag til en pensionskasse, betales en afgift beregnet på grundlag af den pensionsgivende løn, der vedrører dette personale. Stk. 8. Hvis en virksomhed omfattet af § 14 ønsker sin autorisation tilbagekaldt, skal dette meddeles fødevareregionen i så god tid, at tilsynspersonalets opsigelsesvarsler udløber senest den dag, hvor virksomhedens autorisation ikke længere ønskes opretholdt. Hvis dette ikke sker, godtgør virksomheden samtlige lønudgifter for kontrolpersonalet i perioden fra den dag, hvor virksomhedens autorisation ikke længere er gældende, til opsigelsesvarslernes udløb."
    },
    {
      "provision_ref": "3:16",
      "chapter": "3",
      "section": "16",
      "content": "§ 16. Afgifterne efter § 15 opkræves som månedlige acontobeløb, efterfulgt af korrektion på grundlag af efterfølgende årsopgørelse. Virksomhederne underrettes forud for hvert finansår om acontobeløbets størrelse. Stk. 2. Virksomhederne betaler ud over de af stk. 1 omfattede afgifter endvidere til delvis finansiering af Fødevarestyrelsens rejsehold med speciale i efterforskning og regnskabskontrol en årlig afgift som anført i bilag 1, nr. 15, litra c. Stk. 3. Afgiftsbeløb under 25 kr. opkræves ikke."
    },
    {
      "provision_ref": "3:17",
      "chapter": "3",
      "section": "17",
      "content": "§ 17. For kontrol i små slagterier samt i vildtbehandlingsvirksomheder betaler virksomhederne en afgift beregnet på grundlag af de i bilag 3 anførte satser. Stk. 2. Ved små slagterier forstås slagterier, der på et år ikke slagter over 15.500 dyreenheder, idet antallet af dyreenheder beregnes som anført i bilag 4. Hvert kvartal opgøres antallet af dyreenheder slagtet i en virksomhed gennem de seneste fire kvartaler, og et slagteri, der i de fire seneste kvartaler har haft en produktion, der overskrider grænsen på 15.500 dyreenheder, betragtes fra og med det følgende kvartal ikke mere som et lille slagteri. Stk. 3. I følgende situationer forhøjes de i bilag 3 anførte satser med de nedenfor anførte faktorer: 1) Når kontrollen på virksomhedens foranledning er udført helt eller delvis på en hverdag mellem kl. 17 og 22 forhøjes satserne ved multiplikation med faktoren 4. 2) Når kontrollen på virksomhedens foranledning er udført helt eller delvis på en hverdag mellem kl. 22 og 6, på en lørdag efter kl. 14 eller på en søn- eller helligdag forhøjes satserne ved multiplikation med faktoren 6. 3) Når kontrollen er særligt tidskrævende som følge af hyppige afbrydelser af kapacitetsmæssige eller hygiejniske årsager forhøjes satserne ved multiplikation med faktoren 4. 4) Når kontrollen er særligt ressourcekrævende fordi kontrollen tilkaldes mere end tre gange på samme dag som følge af kapacitetsmæssige eller planlægningsmæssige årsager forhøjes satserne ved multiplikation med faktoren 3 for dagens slagtninger. Stk. 4. De i stk. 3, nr. 1, 2 og 4 nævnte forhøjelser finder ikke anvendelse i forbindelse med tilkald af veterinærkontrollen til en nødslagtning jf. stk. 5. Stk. 5. Anmodning om kontrol skal være fremsat senest kl. 14 hverdagen før kontrollen ønskes udført. Denne varslingsfrist gælder dog ikke når en dyrlæge har attesteret, at slagtning af dyreværnsmæssige årsager bør finde sted uden unødig forsinkelse (nødslagtning). Stk. 6. For kontrol udøvet i henhold til den frivillige mærkningsordning i henhold til artikel 16 eller artikel 17 i Europa-Parlamentets og Rådets Forordning (EF) nr. 1760/2000 af 17. juli 2000 om indførelse af en ordning for identifikation og registrering af kvæg og om mærkning af oksekød og oksekødsprodukter og om ophævelse af Rådets forordning (EF) nr. 820/97 betales de i bilag 1, nr. 16, anførte afgifter. Stk. 7. Afgiften opkræves månedsvis med betalingsfrist 30 dage efter regningens fremsendelse. Afgiftsbeløb, der udgør mindre end 25 kr. opkræves ikke."
    },
    {
      "provision_ref": "3:18",
      "chapter": "3",
      "section": "18",
      "content": "§ 18. For overvågning af produktionsområder for toskallede bløddyr og de i områderne producerede bløddyr, betaler fiskere, der har indhentet tilladelse til fiskeri efter toskallede bløddyr, en afgift, som anført i bilag 5, nr. 1. Stk. 2. De i stk. 1 nævnte afgifter opkræves kvartalsvis."
    },
    {
      "provision_ref": "3:19",
      "chapter": "3",
      "section": "19",
      "content": "§ 19. For kontrol med fisk og fiskevarer, bortset fra toskallede bløddyr, pighude, sækdyr og havsnegle, der ilandbringes fra fartøjer, herunder fabriksfartøjer, hjemmehørende i Den Europæiske Union, Island, Norge eller Færøerne, til forbrug, forarbejdning eller videre forsendelse, betales en afgift pr. ton eller parti, som anført i bilag 5, nr. 2. Stk. 2. Ved et parti, som anført i stk. 1, forstås en mængde fisk eller fiskevarer, der er ensartet med hensyn til forarbejdning, som transporteres samlet, som præsenteres samlet for kontrollen, og som har samme modtager. Stk. 3. Hvor de faktiske udgifter ved kontrollen ikke vil kunne dækkes af de i stk. 1 anførte afgifter, beregnes afgiften i stedet som anført i bilag 5, nr. 4."
    },
    {
      "provision_ref": "3:20",
      "chapter": "3",
      "section": "20",
      "content": "§ 20. Den i § 19 nævnte afgift opkræves i forbindelse med landing. Dog kan afgiften opkræves ved første markedsføring, hvis opkrævning ved landingen er uhensigtsmæssig. Afgiftens betaling påhviler første køber eller dennes repræsentant. Stk. 2. Afgiftsbeløb under 100 kr. opkræves ikke."
    },
    {
      "provision_ref": "3:21",
      "chapter": "3",
      "section": "21",
      "content": "§ 21. Autoriserede virksomheder, herunder danske fabriksfartøjer, betaler en tonnageafgift som anført i bilag 5, nr. 3. Afgiften opkræves kvartalsvis. Stk. 2. For kontrol af tilvirkning eller forarbejdning af fiskevarer, hvor den i stk. 1 nævnte afgift ikke vil kunne dække de faktiske omkostninger ved kontrollen, beregnes afgiften i stedet som anført i bilag 5, nr. 5. Stk. 3. For autoriserede og godkendte virksomheder, der kun nedkøler, fryser, emballerer eller oplagrer fisk og fiskevarer, for fabriksfartøjer, der kun fryser og frostlagrer fisk og fiskevarer, for tankkølefartøjer, for dagbåde med kogning af rejer og bløddyr og for virksomheder, der er autoriseret til behandling eller omsætning af levende toskallede bløddyr, skal der uanset stk. 1 betales afgift som anført i bilag 5, nr. 5. Stk. 4. For de af stk. 2 og 3 omfattede virksomheder finder § 24, stk. 1-3, tilsvarende anvendelse. Stk. 5. Virksomheder, der ud over tilvirkning m.v. af fiskevarer er autoriseret eller registreret til tilvirkning eller forhandling af andre fødevarer, betaler for kontrollen heraf efter bestemmelserne i §§ 14-17 og 23-24. Stk. 6. Virksomhederne betaler ud over de af stk. 1 omfattede afgifter endvidere til delvis finansiering af Fødevarestyrelsens rejsehold med speciale i efterforskning og regnskabskontrol en årlig afgift som anført i bilag 1, nr. 15, litra c. Stk. 7. Afgiftsbeløb, der udgør mindre end 25 kr. opkræves ikke."
    },
    {
      "provision_ref": "3:22",
      "chapter": "3",
      "section": "22",
      "content": "§ 22. De af § 19 omfattede virksomheder, samt fiskeauktioner, fiskesorteringer, samlecentraler, fiskesalgsforeninger og lignende afgiver oplysning om mængden af ilandbragte fisk, herunder oplysning om førstegangskøber, efter kontrolmyndighedens nærmere anvisning. Stk. 2. De af § 21, stk. 1 og 2, omfattede virksomheder indsender til fødevareregionen senest en måned efter et kvartals udløb et af regionen udsendt indberetningsskema med oplysninger om mængden af fisk og fiskevarer leveret til virksomheden."
    },
    {
      "provision_ref": "3:23",
      "chapter": "3",
      "section": "23",
      "content": "§ 23. For kontrol af virksomheder, som ikke er omfattet af bestemmelserne i §§ 14 – 22, jf. dog § 21, stk. 5, betales de i bilag 1, nr. 15, og kapitel 9, jf. bilag 11, anførte afgifter. Stk. 2. For kontrol udøvet i henhold til Europa-Parlamentets og Rådets Forordning (EF) nr. 1760/2000 af 17. juli 2000 om indførelse af en ordning for identifikation og registrering af kvæg og om mærkning af oksekød og oksekødsprodukter og om ophævelse af Rådets forordning (EF) nr. 820/97 betales dog de i bilag 1, nr. 16, anførte afgifter. Stk. 3. For ordinær kontrol af detailsalg, herunder behandling af fødevarer m.v., og for ordinær kontrol udøvet i henhold til økologilovgivningen betales kun afgift, når kontrollen samtidig er omfattet af den frivillige mærkningsordning i henhold til artikel 16 eller artikel 17 i Europa-Parlamentets og Rådets Forordning (EF) nr. 1760/2000 af 17. juli 2000 om indførelse af en ordning for identifikation og registrering af kvæg og mærkning af oksekød og oksekødprodukter og om ophævelse af Rådets forordning (EF) nr. 820/97. Stk. 4. Ved detailvirksomhed forstås i denne bekendtgørelse afsætning, herunder ved servering, og behandling af fødevarer med henblik på afsætning til den endelige forbruger. Ved detailvirksomhed forstås ligeledes virksomhed omfattet af § 9 i bekendtgørelse om autorisation og registrering af fødevarevirksomheder samt egenkontrol. Stk. 5. Virksomheder, bortset fra detailvirksomheder jf. stk. 3-4, der fordi de har opnået status som elitevirksomheder har fået nedsat kontrolhyppigheden, betaler for særlig stikprøvevis kontrol den i bilag 1, nr. 17, anførte afgift."
    },
    {
      "provision_ref": "3:24",
      "chapter": "3",
      "section": "24",
      "content": "§ 24. Kontrolmyndigheden fremsender senest den 31. december til den enkelte virksomhed en kontrolaktivitetsplan for det efterfølgende år. Samtidig med en virksomheds autorisation eller registrering, hvorved kontrolomfanget ændres, fremsendes en kontrolaktivitetsplan for det resterende kalenderår. Stk. 2. Kontrolaktivitetsplanen nævnt i stk. 1 kan ændres i tilfælde, hvor kontrolbehovet er konstateret at overstige det i kontrolplanen skønnede behov, eller hvor kontrolbehovet er konstateret at være mindre end planlagt. Stk. 3. Opkrævning af betaling efter §§ 23-24 fremsendes løbende umiddelbart efter den udførte kontrol. Stk. 4. Bestemmelserne i stk. 1-3 finder kun anvendelse på detailvirksomheder for kontrol vedrørende den frivillige mærkningsordning i henhold til artikel 16 eller artikel 17 i Europa-Parlamentets og Rådets Forordning (EF) nr. 1760/2000 af 17. juli 2000 om indførelse af en ordning for identifikation og registrering af kvæg og mærkning af oksekød og oksekødprodukter og om ophævelse af Rådets forordning (EF) nr. 820/97."
    },
    {
      "provision_ref": "4:25",
      "chapter": "4",
      "section": "25",
      "content": "§ 25. For tilsyn med laboratorier, der er godkendt til at foretage undersøgelser i forbindelse med fødevarevirksomheders egenkontrol betales en afgift som anført i bilag 1, nr. 15. Stk. 2. For tilsyn med laboratorier, der er godkendt til at foretage patologisk anatomiske, mikrobiologiske, parasitologiske, immunologiske eller serologiske undersøgelser med henblik på konstatering af husdyrsygdomme, zoonoser eller zoonotiske smitstoffer hos dyr, i produkter af dyr eller i fødevarer betales en afgift som anført i bilag 1, nr. 1."
    },
    {
      "provision_ref": "5:26",
      "chapter": "5",
      "section": "26",
      "content": "§ 26. Til dækning af udgifterne ved kontrol for visse stoffer og restkoncentrationer i slagtedyr og kød samt fisk, mælk og æg, som foretages i henhold til bekendtgørelse om visse forureninger i fødevarer, bekendtgørelse om pesticidrester i fødevarer og bekendtgørelse om dyreejeres anvendelse af lægemidler til dyr og fødevarevirksomheders egenkontrol med restkoncentrationer betales de i bilag 6 nævnte afgifter. Stk. 2. Betaling af de i stk. 1 nævnte afgifter påhviler følgende virksomheder: 1) Virksomheder, hvor slagtning af husdyr eller opdrættet vildt finder sted, eller hvor slagtemæssig behandling af nedlagt vildt finder sted. 2) Akvakulturbrug, hvor fisk opdrættes med henblik på at anvendes som fødevarer. 3) Virksomheder, der modtager mælk af husdyr direkte fra mælkeproducenter med henblik på anvendelse som fødevare. 4) Ægpakkerier samt hønsehold, hvorfra æg sælges direkte til konsum."
    },
    {
      "provision_ref": "5:27",
      "chapter": "5",
      "section": "27",
      "content": "§ 27. De i § 26 nævnte virksomheder indsender til fødevareregionen senest en måned efter et kvartals udløb, et af regionen udsendt indberetningsskema med oplysninger om produktionsomfanget i det forudgående kvartal. For de fiskeopdrættende akvakulturbrug indberettes dog kun 1 gang årligt. På grundlag af indberetningen fremsendes en opkrævning af skyldigt afgiftsbeløb. Indbetalingen skal ske senest 30 dage efter opkrævningens fremsendelse. Stk. 2. Afgiftsbeløb, der udgør mindre end 25 kr. opkræves ikke. Stk. 3. Fødevarestyrelsen kan for at lette administrationen i de berørte virksomheder lade de i stk. 1 nævnte indberetningsskemaer indgå som en del af andre indberetninger."
    },
    {
      "provision_ref": "5:28",
      "chapter": "5",
      "section": "28",
      "content": "§ 28. Dækker de opkrævede afgifter ikke omkostningerne ved kontrollen, kan Fødevarestyrelsen indregne det manglende beløb ved fastsættelse af afgiftssatser for følgende finansår. Stk. 2. Overstiger de opkrævede afgifter omkostningerne ved kontrollen, kan Fødevarestyrelsen indregne det overskydende beløb ved fastsættelse af afgiftssatser for følgende finansår."
    },
    {
      "provision_ref": "6:29",
      "chapter": "6",
      "section": "29",
      "content": "§ 29. Til dækning af udgifterne ved kontrol med import af levende dyr og animalske produkter m.v. fra lande, der ikke er medlemmer af Den Europæiske Union (tredjelande) samt tilførsel til og fraførsel fra frilagre, lagre i frizoner og skibsprovianteringsoplag af produkter fra tredjelande betales en afgift. Stk. 2. Der skal ikke betales afgift ved import fra Norge eller ved import af fisk og fiskevarer fra Island og Færøerne."
    },
    {
      "provision_ref": "6:30",
      "chapter": "6",
      "section": "30",
      "content": "§ 30. For dokument- og identitetskontrol ved import af et parti kød fra husdyr af arterne kvæg, svin, får, geder og hovdyr betales, jf. dog stk. 5 og §§ 33-34, efter bilag 1, nr. 1. Stk. 2. Udover for den i stk. 1 omhandlede dokument- og identitetskontrol skal der for alle partier ske betaling for stikprøvemæssig fysisk kontrol, herunder stikprøvemæssig laboratorieundersøgelse. Betalingen, der skal erlægges for hvert parti af de i stk. 1 anførte produkter, sker efter den i bilag 7, nr. 1, anførte takst, jf. dog stk. 5. Stk. 3. For kontrol ved import af et parti kød fra husdyr af arterne høns, kyllinger, kalkuner, perlehøns, ænder, gæs og kaniner samt kød fra vildtlevende eller opdrættet vildt betales efter bilag 1, nr. 1. Stk. 4. For kontrol ved import af et parti kødvarer fremstillet af eller med kød, jf. stk. 1 og stk. 3 betales efter bilag 1, nr. 1. Stk. 5. Der betales dog uanset stk. 1-4 mindst det i bilag 7, nr. 2, anførte beløb. Stk. 6. Hvor kontrollen i henhold til lovgivningen alene består i dokument- eller identitetskontrol, betales uanset stk. 5 for kontrol af kød eller kødvarer omfattet af stk. 1-4 alene efter bilag 1, nr. 1."
    },
    {
      "provision_ref": "6:31",
      "chapter": "6",
      "section": "31",
      "content": "§ 31. For kontrol med tilførsel til og fraførsel fra frilagre, lagre i frizoner eller skibsprovianteringsoplag af animalske produkter m.v., der ikke opfylder reglerne for fri omsætning i EU, betales efter bilag 1, nr. 1."
    },
    {
      "provision_ref": "6:32",
      "chapter": "6",
      "section": "32",
      "content": "§ 32. For kontrol af levende dyr og de i bilag 8 anførte produkter, samt for kontrol af animalske produkter m.v., der ikke er omfattet af § 30, 35 eller bilag 8, betales, jf. dog stk. 2 og §§ 33-34, efter bilag 1, nr. 1. Stk. 2. Der betales dog uanset stk. 1 for kontrol af levende dyr mindst det i bilag 7, nr. 2 anførte beløb. Stk. 3. For stikprøvemæssig laboratorieundersøgelse af produkter, der er omfattet af bilag 8, kategori III, nr. 14, for indhold af salmonella betales der ud over den i stk. 1 anførte betaling efter bilag 7, nr. 3."
    },
    {
      "provision_ref": "6:33",
      "chapter": "6",
      "section": "33",
      "content": "§ 33. For kontrol af levende dyr og animalske produkter m.v., bortset fra fisk og fiskevarer, med oprindelse i New Zealand betales uanset §§ 30 og 32 de i bilag 7, nr. 4 anførte takster."
    },
    {
      "provision_ref": "6:34",
      "chapter": "6",
      "section": "34",
      "content": "§ 34. For kontrol af levende dyr og for dokument- og identitetskontrol af animalske produkter m.v., bortset fra fisk og fiskevarer, med oprindelse i Canada betales uanset §§ 30 og 32 de i bilag 1, nr. 1, anførte takster. Stk. 2. Udover for den i stk. 1 omhandlede dokument- og identitetskontrol skal der for animalske fødevarer bortset fra fisk og fiskevarer og for de i bilag 8 anførte produkter ske betaling for stikprøvemæssig fysisk kontrol, herunder stikprøvemæssig laboratorieundersøgelse, for hvert parti. Betalingen sker efter de i bilag 7, nr. 5, anførte takster. Stk. 3. For stikprøvemæssig laboratorieundersøgelse af produkter, der er omfattet af bilag 8, kategori III, nr. 14, for indhold af salmonella betales der ud over den i stk. 1 og stk. 2 anførte betaling efter bilag 7, nr. 3. Stk. 4. Der betales dog uanset stk. 1 og 2 for kontrol af levende dyr og for kontrol af kød og kødvarer mindst det i bilag 7, nr. 2, anførte beløb."
    },
    {
      "provision_ref": "6:35",
      "chapter": "6",
      "section": "35",
      "content": "§ 35. For kontrol med ferske fisk og fiskevarer, der ilandbringes direkte fra søen fra fartøjer hjemmehørende i lande uden for Den Europæiske Union (EU) bortset fra Grønland, Island, Norge og Færøerne, til forbrug, forarbejdning eller videre forsendelse inden for EU betales som anført i bilag 7, nr. 7. Stk. 2. For kontrol med andre fisk og fiskevarer end de i stk. 1 nævnte, der indføres fra lande uden for EU bortset fra Island, Norge og Færøerne, betales som anført i bilag 7, nr. 6, jf. dog stk. 4. Stk. 3. For kontrol med fisk og fiskevarer, som hidrører fra lande uden for EU bortset fra Island, Norge og Færøerne, og som indføres fra lande inden for EU eller fra Island, Norge eller Færøerne betales i tilfælde af forskudt veterinærkontrol som anført i bilag 7, nr. 6, jf. dog stk. 4. Stk. 4. For de af stk. 2 og 3 omfattede fisk og fiskevarer betales dog mindst de i bilag 7, nr. 8 anførte beløb."
    },
    {
      "provision_ref": "6:36",
      "chapter": "6",
      "section": "36",
      "content": "§ 36. Den i § 35, stk. 1 nævnte afgift opkræves i forbindelse med landing. Dog kan afgiften opkræves ved første markedsføring. Afgiften betales af første køber eller dennes repræsentant. Stk. 2. Afgiften for kontrol ved import jf. § 35, stk. 2-3, betales af importøren eller dennes toldklarerer. Stk. 3. Afgiftsbeløb under 100 kr. opkræves ikke."
    },
    {
      "provision_ref": "6:37",
      "chapter": "6",
      "section": "37",
      "content": "§ 37. For importkontrol, der ikke kan gennemføres på grund af rekvirentens forhold, betales der efter bilag 7, nr. 9."
    },
    {
      "provision_ref": "6:38",
      "chapter": "6",
      "section": "38",
      "content": "§ 38. For påbudte laboratorieundersøgelser betales i henhold til bestemmelserne i kapitel 9, jf. bilag 11. Stk. 2. For påbudte laboratorieundersøgelser af produkter, der er anført i bilag 8, kategori III, nr. 14, for indhold af salmonella betales dog efter bilag 7, nr. 10."
    },
    {
      "provision_ref": "6:39",
      "chapter": "6",
      "section": "39",
      "content": "§ 39. Omkostningerne ved håndtering og eventuel oplagring af produkter samt opstaldning og opbevaring af levende dyr i forbindelse med kontrol er Fødevarestyrelsen uvedkommende."
    },
    {
      "provision_ref": "7:40",
      "chapter": "7",
      "section": "40",
      "content": "§ 40. Virksomheder, der til Fødevarestyrelsen anmelder tilsætning af næringsstoffer til fødevarer i henhold til regler fastsat i medfør af §§ 8 og 9 i lov om fødevarer, betaler et gebyr som anført i bilag 9, nr. 1. Stk. 2. Virksomheder, der anmoder Fødevarestyrelsen om godkendelse af aromastoffer i henhold til regler fastsat i medfør af §§ 8 og 9 i lov om fødevarer, eller anmoder om forlængelse af tilladelse til anvendelse af aroma, betaler et gebyr som anført i bilag 9, nr. 2. Stk. 3. Virksomheder, der anmoder Fødevarestyrelsen om godkendelse af et tilsætningsstof, herunder et næringsstof, i henhold til regler fastsat i medfør af §§ 8 og 9 i lov om fødevarer, eller som anmoder om forlængelse af en tilladelse til anvendelse af et tilsætningsstof, betaler et gebyr som anført i bilag 9, nr. 3. Stk. 4. Virksomheder, der anmoder Fødevarestyrelsen om godkendelse af kontrol- og overvågningsudstyr m.v. i henhold til regler fastsat i medfør af § 35, stk. 1, i lov om fødevarer, betaler et gebyr som anført i bilag 9, nr. 4. Stk. 5. Virksomheder, der anmelder bakteriekulturer, skimmel- og gærsvampe til Fødevarestyrelsen i henhold til regler fastsat i medfør af § 9 i lov om fødevarer, betaler et gebyr som anført i bilag 9, nr. 5. Stk. 6. Virksomheder, der anmelder enzymer til Fødevarestyrelsen i henhold til regler fastsat i medfør af § 9 i lov om fødevarer, eller som anmelder ændret anvendelse af et enzym, betaler et gebyr som anført i bilag 9, nr. 6. Stk. 7. Virksomheder, der i henhold til Europa-Parlamentets og Rådets forordning (EF) nr. 258/97 om nye levnedsmidler og nye levnedsmiddelingredienser ansøger om godkendelse af nye levnedsmidler og levnedsmiddelingredienser, betaler et gebyr til Fødevarestyrelsen som anført i bilag 9, nr. 7. Stk. 8. Virksomheder, der anmoder om vurdering af analysemetoder efter NordVal-systemet, betaler et gebyr som anført i bilag 9, nr. 8. Stk. 9. Virksomheder, der anmoder Fødevarestyrelsen om godkendelse af et desinfektionsmiddel, pattedypningsmiddel, pattespraymiddel eller middel som bruges til yverhygiejne, betaler et gebyr som anført i bilag 9, nr. 9."
    },
    {
      "provision_ref": "8:41",
      "chapter": "8",
      "section": "41",
      "content": "§ 41. For udstedelse af attester (sundhedscertifikater) og zoosanitære erklæringer til brug ved eksport til tredjelande af fødevarer, herunder tilsætningsstoffer, betales et gebyr som anført i bilag 10. Stk. 2. Attester til brug ved eksport til Norge og eksport af fisk og fiskevarer til Island og Færøerne er ikke omfattet af afgiften i stk. 1. Stk. 3. Hvor udstedelse af attest forudsætter særlige undersøgelser m.v. betales for den medgående tid efter bilag 1, nr. 15."
    },
    {
      "provision_ref": "9:42",
      "chapter": "9",
      "section": "42",
      "content": "§ 42. For laboratorieundersøgelser udført af Fødevarestyrelsens eller fødevareregionernes laboratorier i forbindelse med myndighedskontrol af fødevarer og slagtedyr m.v. betales som anført i bilag 11."
    },
    {
      "provision_ref": "9:43",
      "chapter": "9",
      "section": "43",
      "content": "§ 43. For kontrol med proteinindhold i skinker til eksport betaler de tilmeldte virksomheder efter bilag 11."
    },
    {
      "provision_ref": "9:44",
      "chapter": "9",
      "section": "44",
      "content": "§ 44. For kvalitetskontrol med leverancer af konserves under Verdensfødevareprogrammet (World Food Programme) betales de udførte analyser efter bilag 11."
    },
    {
      "provision_ref": "10:45",
      "chapter": "10",
      "section": "45",
      "content": "§ 45. Når der i en virksomhed eller en bedrift med primærproduktion omfattet af lov om fødevarer eller af lov om hold af dyr udføres ekstra kontrol (opfølgende kontrol) efter at der er påvist manglende overholdelse af de nævnte love, af bekendtgørelser udstedt i medfør heraf eller af EU-regler inden for området, betales der for de med kontrollen forbundne ekstra omkostninger efter bilag 1, nr. 10, og bilag 11. Betalingen opkræves i overensstemmelse med reglerne i artikel 28 i kontrolforordningen (forordning 882/2004). Stk. 2. Virksomheder omfattet af §§ 6 og 14-16 betaler dog for ekstra kontrol som omhandlet af stk. 1 efter bestemmelserne i §§ 6 og 14-16. Stk. 3. Udover i de i stk. 1 nævnte tilfælde betaler mælkeleverende besætninger de med kontrollen forbundne ekstra omkostninger efter bilag 1, nr. 10, og bilag 11 ved ekstraordinær kontrol som opfølgning på besøg fra Mejeriforeningen/Dansk Kvægs kvalitetsrådgivere i forbindelse med mulige overtrædelser af fødevarelovgivning. Stk. 4. Når der i en virksomhed foretages et rekvireret tilsyn, betaler virksomheden de hermed forbundne ekstra omkostninger efter bilag 1, nr. 10, og bilag 11."
    },
    {
      "provision_ref": "10:46",
      "chapter": "10",
      "section": "46",
      "content": "§ 46. Betalingsforpligtelser, der er fastsat ved forordning, eller som følger af regler fastsat eller opretholdt i henhold til lov om hold af dyr, lov om fødevarer eller økologiloven, og som ikke opfyldes rettidigt over for den afgiftskrævende myndighed, tillægges, medmindre andet er fastsat ved forordning, en årlig rente svarende til renten i henhold til rentelovens § 5. Den tillagte rente udgør dog mindst 50 kr. Stk. 2. For erindringsskrivelser betales et gebyr på 100 kr., som reguleres i henhold til § 3 i lov om en satsreguleringsprocent."
    },
    {
      "provision_ref": "10:47",
      "chapter": "10",
      "section": "47",
      "content": "§ 47. Der er udpantningsret for de i §§ 2-7, §§ 9-19, § 21, § 23, §§ 25-26 og §§ 29-46, jf. bilagene 1-11, omhandlede beløb."
    },
    {
      "provision_ref": "11:48",
      "chapter": "11",
      "section": "48",
      "content": "§ 48. Fødevarestyrelsen kan under overholdelse af EF-reglerne for finansiering af veterinærundersøgelser m.v. i særlige tilfælde nedsætte, herunder helt fritage for, betaling af kontrolafgifter."
    },
    {
      "provision_ref": "12:49",
      "chapter": "12",
      "section": "49",
      "content": "§ 49. Bekendtgørelsen træder i kraft den 2. februar 2008. Stk. 2. Bekendtgørelse nr. 1475 af 14. december 2006 om betaling for kontrol af fødevarer og levende dyr m.v. ophæves."
    },
    {
      "provision_ref": "12:50",
      "chapter": "12",
      "section": "50",
      "content": "§ 50. Indtil videre opkræves følgende former for betaling for kontrol m.v. ikke: 1) Betaling for særlig økologikrydskontrol samt for ordinær kontrol efter økologilov, jf. lovbekendtgørelse nr. 761 af 29. juni 2006, jf. §§ 14, 17 og 23 bortset fra kontrol, der samtidig er omfattet af Europaparlamentets og Rådets Forordning (EF) nr. 1760/2000 af 17. juli 2000 om indførelse af en ordning for identifikation og registrering af kvæg og om mærkning af oksekød og oksekødsprodukter og om ophævelse af Rådets forordning (EF) nr. 820/97. 2) Betaling for registrering og ordinært tilsyn i henhold til § 4. 3) Betaling for ordinær kontrol m.v. i henhold til § 5. 4) Betaling for administration af overvågning af produktionsområder for toskallede bløddyr i henhold til § 18. 5) Betaling for ordinær kontrol i henhold til § 23 og § 42 i små mejerivirksomheder, som producerer på grundlag af under 2 mio. kg. mælk pr. år. 6) Betaling for udstedelse af attester i henhold til § 41, stk. 1. Stk. 2. Afgifter og gebyrer m.v. for tidsrummet før 2. februar 2008 opkræves efter de hidtidige regler."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen omfatter betaling af afgift til finansiering af kontrol, herunder tilsyn, autorisation, registrering, godkendelse, anmeldelse, attestering og undersøgelse i forbindelse med fødevarer, levende dyr og virksomheder samt udstyr og produkter, herunder non-food produkter og ikke animalske produkter. Stk. 2. Betaling for kontrol m.v. i henhold til bekendtgørelse om international transport af letfordærvelige levnedsmidler er ikke omfattet af bekendtgørelsen. Stk. 3. For den kontrol Plantedirektoratet udøver i henhold til fødevarelovgivningen og forskrifter udstedt i medfør heraf jf. § 2 i bekendtgørelse om delegation af visse opgaver til Plantedirektoratet, betaler de kontrollerede primærproducenter for kontrollen efter satserne i bekendtgørelse om betaling for kontrol af foder og foderstofvirksomheder.",
      "valid_from": "2008-01-30",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. For attestering, tilsyn eller kontrol m.v. i forbindelse med levende dyr, landbrugsbedrifter med animalsk produktion og animalske non-food produkter, betales der, bortset fra importkontrol jf. kapitel 6, efter de i bilag 1, nr. 1, anførte takster, jf. dog §§ 3-13. Stk. 2. Omfattet af stk. 1 er endvidere betaling i forbindelse med udførsel af brugte landbrugsmaskiner og –udstyr m.v.",
      "valid_from": "2008-01-30",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. For fødevareregionens attesteringer ved privates medbringelse af hund, kat eller andet selskabsdyr til andre lande betales et gebyr jf. bilag 1, nr. 2.",
      "valid_from": "2008-01-30",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Der betales efter bilag 1, nr. 3, for registrering og efter bilag 1, nr. 4, for ordinært tilsyn for et anlæg, en indhegning eller en bedrift 1) med opdræt af strudsefugle, 2) med opdræt af ræve, 3) med opdræt af fjervildt, 4) med opdræt af hjortevildt eller 5) med dyrehold, der er registreret i henhold til bekendtgørelse om tilladelse til opdræt af visse dyrearter.",
      "valid_from": "2008-01-30",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. For veterinærkontrol m.v. i medfør af bekendtgørelse om bekæmpelse af visse smitsomme sygdomme hos ferskvandsfisk betales i overensstemmelse med bilag 1, nr. 5.",
      "valid_from": "2008-01-30",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Der betales efter bilag 1, nr. 9, for autorisation, godkendelse, registrering, attestering, tilsyn eller kontrol i henhold til Europa-Parlamentets og Rådets forordning (EF) 1774/2002 af 3. oktober 2002 om sundhedsbestemmelser for animalske biprodukter, som ikke er bestemt til konsum (biproduktforordningen), med ændringer.",
      "valid_from": "2008-01-30",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. For sundhedsdokumenter for kvæg og kvægpas, der udskrives automatisk fra Det Centrale Husdyrbrugsregister, betales efter de i bilag 1, nr. 6, anførte takster. Stk. 2. For sundhedsdokumenter for får og geder, der udskrives automatisk fra Det Centrale Husdyrbrugsregister, betales efter de i bilag 1, nr. 6, anførte takster. Stk. 3. Såfremt fødevareregionen efter anmodning manuelt udfærdiger de i stk. 1 og 2 nævnte dokumenter eller erstatningsdokumenter for sådanne samt efter anmodning opretter de i stk. 1 og 2 nævnte dokumenter i Det Centrale Husdyrbrugsregister, betales der for det medgåede tidsforbrug efter bilag 1, nr. 1. Stk. 4. For registrering af kvæg, herunder kontrol med bedriftens registrering og øremærkning, betales årligt et beløb pr. årsdyr (kvæg) i besætningen. Beløbet beregnes på grundlag af antal årsdyr i besætningen i det pågældende år. Der betales efter den i bilag 1, nr. 7, anførte takst. Stk. 5. For registrering af får og geder, herunder kontrol med bedriftens registrering og øremærkning, betales årligt et beløb pr. besætning efter den i bilag 1, nr. 7, anførte takst. Stk. 6. Fødevarestyrelsen er ansvarlig for administrationen af de i stk. 1 – 2 og 4 - 5 anførte bestemmelser.",
      "valid_from": "2008-01-30",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Dækker de i henhold til § 7, stk. 1-2 og 4-5, opkrævede afgifter ikke omkostningerne ved registreringsordningen, kan Fødevarestyrelsen indregne det manglende beløb ved fastsættelse af afgiftssatser for følgende finansår. Stk. 2. Overstiger de opkrævede afgifter omkostningerne ved registreringsordningen, kan Fødevarestyrelsen indregne det overskydende beløb ved fastsættelse af afgiftssatser for følgende finansår.",
      "valid_from": "2008-01-30",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. For ordinær kontrol med mælkeproducerende landbrugsbedrifter betales efter bilag 1, nr. 8. Afgiften opkræves hos de pågældende mælkeproducerende landbrugsbedrifter en gang årligt i andet kvartal, eller den kan på vilkår aftalt med Fødevarestyrelsen indbetales af en brancheorganisation el. lign.",
      "valid_from": "2008-01-30",
      "valid_to": null
    },
    {
      "provision_ref": "2:10",
      "chapter": "2",
      "section": "10",
      "content": "§ 10. For fødevareregionernes kontrol på samlesteder og eksportisolationsstalde i henhold til bekendtgørelse om omsætning af husdyr via samlesteder og eksportisolationsstalde betales der for det medgåede tidsforbrug efter bilag 1, nr.11.",
      "valid_from": "2008-01-30",
      "valid_to": null
    },
    {
      "provision_ref": "2:11",
      "chapter": "2",
      "section": "11",
      "content": "§ 11. For registrering og kontrol af flytning af svin m.v. betales efter bilag 1, nr. 12.",
      "valid_from": "2008-01-30",
      "valid_to": null
    },
    {
      "provision_ref": "2:12",
      "chapter": "2",
      "section": "12",
      "content": "§ 12. For Fødevarestyrelsens tilsendelse til dyrlæger af blanke selskabsdyrpas i henhold til Europa-Parlamentets og Rådets forordning (EF) nr. 998/2003 af 26. maj 2003 om dyresundhedsmæssige betingelser for ikke-kommerciel transport af selskabsdyr og om ændring af Rådets direktiv 92/65/EØF betales i henhold til bilag 1, nr. 13. Passene sendes ikke i antal under 10 ad gangen.",
      "valid_from": "2008-01-30",
      "valid_to": null
    },
    {
      "provision_ref": "2:13",
      "chapter": "2",
      "section": "13",
      "content": "§ 13. For kontrol m.v. i forbindelse med udførsel af levende dyr direkte fra en besætning betales efter bilag 1, nr. 14.",
      "valid_from": "2008-01-30",
      "valid_to": null
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Virksomheder, som i henhold til lov om fødevarer er autoriseret til slagtning, opskæring, tilvirkning af kødvarer, engrosoplagring af kød og kødvarer m.v., og hvor den af fødevareregionen fastsatte kontrolfrekvens indebærer, at veterinærkontrollen er til stede dagligt eller mindst en gang ugentligt, skal betale en afgift til dækning af udgifter til veterinærkontrol. Stk. 2. Virksomheder omfattet af stk. 1, hvor der desuden udøves kontrol af mærkning af oksekød og oksekødsprodukter i henhold til Europaparlamentets og Rådets Forordning (EF) nr. 1760/2000 af 17. juli 2000 om indførelse af en ordning for identifikation og registrering af kvæg og om mærkning af oksekød og oksekødsprodukter og om ophævelse af Rådets forordning (EF) nr. 820/97, skal endvidere betale afgift til dækning af udgifterne ved denne kontrol.",
      "valid_from": "2008-01-30",
      "valid_to": null
    },
    {
      "provision_ref": "3:15",
      "chapter": "3",
      "section": "15",
      "content": "§ 15. Afgifterne nævnt i § 14 beregnes på grundlag af konstaterede direkte og fælles kontroludgifter. Stk. 2. Direkte kontroludgifter på hver enkelt virksomhed omfatter løn m.v. til kontrolpersonalet, herunder den AM-kontrol, der udføres på slagteriet, samt udgifter til laboratoriemæssig undersøgelse af prøver, befordring og administrationsudgifter i forbindelse med kontrollens gennemførelse på den enkelte virksomhed. Stk. 3. Fælles kontroludgifter for flere virksomheder betales i overensstemmelse med bilag 2, nr. 1-10. Stk. 4. Kødvirksomheder godkendt til eksport til USA betaler ud over de i § 14 nævnte direkte og fælles kontroludgifter ligeledes omkostningerne ved driften af Fødevarestyrelsens auditenhed. Stk. 5. Betalingen efter stk. 4 fordeles på direkte og fælles auditudgifter. De direkte auditudgifter omfatter løn m.v. til auditenhedspersonalet i den tid, der medgår til auditering af de enkelte virksomheder. De fælles auditudgifter omfatter auditenhedens øvrige omkostninger og fordeles mellem de tilsluttede virksomheder i forhold til de direkte auditudgifter. Stk. 6. For kontrolpersonale, der er fastansat ved en fødevareregion, men som ikke er fast tilknyttet kødkontrollen ved nogen virksomhed, beregnes kontroludgiften i overensstemmelse med bilag 2, nr. 11. Stk. 7. Til dækning af pensionsforpligtelser for kontrolpersonale, der er omfattet af en statslig pensionsordning uden indbetaling af pensionsbidrag til en pensionskasse, betales en afgift beregnet på grundlag af den pensionsgivende løn, der vedrører dette personale. Stk. 8. Hvis en virksomhed omfattet af § 14 ønsker sin autorisation tilbagekaldt, skal dette meddeles fødevareregionen i så god tid, at tilsynspersonalets opsigelsesvarsler udløber senest den dag, hvor virksomhedens autorisation ikke længere ønskes opretholdt. Hvis dette ikke sker, godtgør virksomheden samtlige lønudgifter for kontrolpersonalet i perioden fra den dag, hvor virksomhedens autorisation ikke længere er gældende, til opsigelsesvarslernes udløb.",
      "valid_from": "2008-01-30",
      "valid_to": null
    },
    {
      "provision_ref": "3:16",
      "chapter": "3",
      "section": "16",
      "content": "§ 16. Afgifterne efter § 15 opkræves som månedlige acontobeløb, efterfulgt af korrektion på grundlag af efterfølgende årsopgørelse. Virksomhederne underrettes forud for hvert finansår om acontobeløbets størrelse. Stk. 2. Virksomhederne betaler ud over de af stk. 1 omfattede afgifter endvidere til delvis finansiering af Fødevarestyrelsens rejsehold med speciale i efterforskning og regnskabskontrol en årlig afgift som anført i bilag 1, nr. 15, litra c. Stk. 3. Afgiftsbeløb under 25 kr. opkræves ikke.",
      "valid_from": "2008-01-30",
      "valid_to": null
    },
    {
      "provision_ref": "3:17",
      "chapter": "3",
      "section": "17",
      "content": "§ 17. For kontrol i små slagterier samt i vildtbehandlingsvirksomheder betaler virksomhederne en afgift beregnet på grundlag af de i bilag 3 anførte satser. Stk. 2. Ved små slagterier forstås slagterier, der på et år ikke slagter over 15.500 dyreenheder, idet antallet af dyreenheder beregnes som anført i bilag 4. Hvert kvartal opgøres antallet af dyreenheder slagtet i en virksomhed gennem de seneste fire kvartaler, og et slagteri, der i de fire seneste kvartaler har haft en produktion, der overskrider grænsen på 15.500 dyreenheder, betragtes fra og med det følgende kvartal ikke mere som et lille slagteri. Stk. 3. I følgende situationer forhøjes de i bilag 3 anførte satser med de nedenfor anførte faktorer: 1) Når kontrollen på virksomhedens foranledning er udført helt eller delvis på en hverdag mellem kl. 17 og 22 forhøjes satserne ved multiplikation med faktoren 4. 2) Når kontrollen på virksomhedens foranledning er udført helt eller delvis på en hverdag mellem kl. 22 og 6, på en lørdag efter kl. 14 eller på en søn- eller helligdag forhøjes satserne ved multiplikation med faktoren 6. 3) Når kontrollen er særligt tidskrævende som følge af hyppige afbrydelser af kapacitetsmæssige eller hygiejniske årsager forhøjes satserne ved multiplikation med faktoren 4. 4) Når kontrollen er særligt ressourcekrævende fordi kontrollen tilkaldes mere end tre gange på samme dag som følge af kapacitetsmæssige eller planlægningsmæssige årsager forhøjes satserne ved multiplikation med faktoren 3 for dagens slagtninger. Stk. 4. De i stk. 3, nr. 1, 2 og 4 nævnte forhøjelser finder ikke anvendelse i forbindelse med tilkald af veterinærkontrollen til en nødslagtning jf. stk. 5. Stk. 5. Anmodning om kontrol skal være fremsat senest kl. 14 hverdagen før kontrollen ønskes udført. Denne varslingsfrist gælder dog ikke når en dyrlæge har attesteret, at slagtning af dyreværnsmæssige årsager bør finde sted uden unødig forsinkelse (nødslagtning). Stk. 6. For kontrol udøvet i henhold til den frivillige mærkningsordning i henhold til artikel 16 eller artikel 17 i Europa-Parlamentets og Rådets Forordning (EF) nr. 1760/2000 af 17. juli 2000 om indførelse af en ordning for identifikation og registrering af kvæg og om mærkning af oksekød og oksekødsprodukter og om ophævelse af Rådets forordning (EF) nr. 820/97 betales de i bilag 1, nr. 16, anførte afgifter. Stk. 7. Afgiften opkræves månedsvis med betalingsfrist 30 dage efter regningens fremsendelse. Afgiftsbeløb, der udgør mindre end 25 kr. opkræves ikke.",
      "valid_from": "2008-01-30",
      "valid_to": null
    },
    {
      "provision_ref": "3:18",
      "chapter": "3",
      "section": "18",
      "content": "§ 18. For overvågning af produktionsområder for toskallede bløddyr og de i områderne producerede bløddyr, betaler fiskere, der har indhentet tilladelse til fiskeri efter toskallede bløddyr, en afgift, som anført i bilag 5, nr. 1. Stk. 2. De i stk. 1 nævnte afgifter opkræves kvartalsvis.",
      "valid_from": "2008-01-30",
      "valid_to": null
    },
    {
      "provision_ref": "3:19",
      "chapter": "3",
      "section": "19",
      "content": "§ 19. For kontrol med fisk og fiskevarer, bortset fra toskallede bløddyr, pighude, sækdyr og havsnegle, der ilandbringes fra fartøjer, herunder fabriksfartøjer, hjemmehørende i Den Europæiske Union, Island, Norge eller Færøerne, til forbrug, forarbejdning eller videre forsendelse, betales en afgift pr. ton eller parti, som anført i bilag 5, nr. 2. Stk. 2. Ved et parti, som anført i stk. 1, forstås en mængde fisk eller fiskevarer, der er ensartet med hensyn til forarbejdning, som transporteres samlet, som præsenteres samlet for kontrollen, og som har samme modtager. Stk. 3. Hvor de faktiske udgifter ved kontrollen ikke vil kunne dækkes af de i stk. 1 anførte afgifter, beregnes afgiften i stedet som anført i bilag 5, nr. 4.",
      "valid_from": "2008-01-30",
      "valid_to": null
    },
    {
      "provision_ref": "3:20",
      "chapter": "3",
      "section": "20",
      "content": "§ 20. Den i § 19 nævnte afgift opkræves i forbindelse med landing. Dog kan afgiften opkræves ved første markedsføring, hvis opkrævning ved landingen er uhensigtsmæssig. Afgiftens betaling påhviler første køber eller dennes repræsentant. Stk. 2. Afgiftsbeløb under 100 kr. opkræves ikke.",
      "valid_from": "2008-01-30",
      "valid_to": null
    },
    {
      "provision_ref": "3:21",
      "chapter": "3",
      "section": "21",
      "content": "§ 21. Autoriserede virksomheder, herunder danske fabriksfartøjer, betaler en tonnageafgift som anført i bilag 5, nr. 3. Afgiften opkræves kvartalsvis. Stk. 2. For kontrol af tilvirkning eller forarbejdning af fiskevarer, hvor den i stk. 1 nævnte afgift ikke vil kunne dække de faktiske omkostninger ved kontrollen, beregnes afgiften i stedet som anført i bilag 5, nr. 5. Stk. 3. For autoriserede og godkendte virksomheder, der kun nedkøler, fryser, emballerer eller oplagrer fisk og fiskevarer, for fabriksfartøjer, der kun fryser og frostlagrer fisk og fiskevarer, for tankkølefartøjer, for dagbåde med kogning af rejer og bløddyr og for virksomheder, der er autoriseret til behandling eller omsætning af levende toskallede bløddyr, skal der uanset stk. 1 betales afgift som anført i bilag 5, nr. 5. Stk. 4. For de af stk. 2 og 3 omfattede virksomheder finder § 24, stk. 1-3, tilsvarende anvendelse. Stk. 5. Virksomheder, der ud over tilvirkning m.v. af fiskevarer er autoriseret eller registreret til tilvirkning eller forhandling af andre fødevarer, betaler for kontrollen heraf efter bestemmelserne i §§ 14-17 og 23-24. Stk. 6. Virksomhederne betaler ud over de af stk. 1 omfattede afgifter endvidere til delvis finansiering af Fødevarestyrelsens rejsehold med speciale i efterforskning og regnskabskontrol en årlig afgift som anført i bilag 1, nr. 15, litra c. Stk. 7. Afgiftsbeløb, der udgør mindre end 25 kr. opkræves ikke.",
      "valid_from": "2008-01-30",
      "valid_to": null
    },
    {
      "provision_ref": "3:22",
      "chapter": "3",
      "section": "22",
      "content": "§ 22. De af § 19 omfattede virksomheder, samt fiskeauktioner, fiskesorteringer, samlecentraler, fiskesalgsforeninger og lignende afgiver oplysning om mængden af ilandbragte fisk, herunder oplysning om førstegangskøber, efter kontrolmyndighedens nærmere anvisning. Stk. 2. De af § 21, stk. 1 og 2, omfattede virksomheder indsender til fødevareregionen senest en måned efter et kvartals udløb et af regionen udsendt indberetningsskema med oplysninger om mængden af fisk og fiskevarer leveret til virksomheden.",
      "valid_from": "2008-01-30",
      "valid_to": null
    },
    {
      "provision_ref": "3:23",
      "chapter": "3",
      "section": "23",
      "content": "§ 23. For kontrol af virksomheder, som ikke er omfattet af bestemmelserne i §§ 14 – 22, jf. dog § 21, stk. 5, betales de i bilag 1, nr. 15, og kapitel 9, jf. bilag 11, anførte afgifter. Stk. 2. For kontrol udøvet i henhold til Europa-Parlamentets og Rådets Forordning (EF) nr. 1760/2000 af 17. juli 2000 om indførelse af en ordning for identifikation og registrering af kvæg og om mærkning af oksekød og oksekødsprodukter og om ophævelse af Rådets forordning (EF) nr. 820/97 betales dog de i bilag 1, nr. 16, anførte afgifter. Stk. 3. For ordinær kontrol af detailsalg, herunder behandling af fødevarer m.v., og for ordinær kontrol udøvet i henhold til økologilovgivningen betales kun afgift, når kontrollen samtidig er omfattet af den frivillige mærkningsordning i henhold til artikel 16 eller artikel 17 i Europa-Parlamentets og Rådets Forordning (EF) nr. 1760/2000 af 17. juli 2000 om indførelse af en ordning for identifikation og registrering af kvæg og mærkning af oksekød og oksekødprodukter og om ophævelse af Rådets forordning (EF) nr. 820/97. Stk. 4. Ved detailvirksomhed forstås i denne bekendtgørelse afsætning, herunder ved servering, og behandling af fødevarer med henblik på afsætning til den endelige forbruger. Ved detailvirksomhed forstås ligeledes virksomhed omfattet af § 9 i bekendtgørelse om autorisation og registrering af fødevarevirksomheder samt egenkontrol. Stk. 5. Virksomheder, bortset fra detailvirksomheder jf. stk. 3-4, der fordi de har opnået status som elitevirksomheder har fået nedsat kontrolhyppigheden, betaler for særlig stikprøvevis kontrol den i bilag 1, nr. 17, anførte afgift.",
      "valid_from": "2008-01-30",
      "valid_to": null
    },
    {
      "provision_ref": "3:24",
      "chapter": "3",
      "section": "24",
      "content": "§ 24. Kontrolmyndigheden fremsender senest den 31. december til den enkelte virksomhed en kontrolaktivitetsplan for det efterfølgende år. Samtidig med en virksomheds autorisation eller registrering, hvorved kontrolomfanget ændres, fremsendes en kontrolaktivitetsplan for det resterende kalenderår. Stk. 2. Kontrolaktivitetsplanen nævnt i stk. 1 kan ændres i tilfælde, hvor kontrolbehovet er konstateret at overstige det i kontrolplanen skønnede behov, eller hvor kontrolbehovet er konstateret at være mindre end planlagt. Stk. 3. Opkrævning af betaling efter §§ 23-24 fremsendes løbende umiddelbart efter den udførte kontrol. Stk. 4. Bestemmelserne i stk. 1-3 finder kun anvendelse på detailvirksomheder for kontrol vedrørende den frivillige mærkningsordning i henhold til artikel 16 eller artikel 17 i Europa-Parlamentets og Rådets Forordning (EF) nr. 1760/2000 af 17. juli 2000 om indførelse af en ordning for identifikation og registrering af kvæg og mærkning af oksekød og oksekødprodukter og om ophævelse af Rådets forordning (EF) nr. 820/97.",
      "valid_from": "2008-01-30",
      "valid_to": null
    },
    {
      "provision_ref": "4:25",
      "chapter": "4",
      "section": "25",
      "content": "§ 25. For tilsyn med laboratorier, der er godkendt til at foretage undersøgelser i forbindelse med fødevarevirksomheders egenkontrol betales en afgift som anført i bilag 1, nr. 15. Stk. 2. For tilsyn med laboratorier, der er godkendt til at foretage patologisk anatomiske, mikrobiologiske, parasitologiske, immunologiske eller serologiske undersøgelser med henblik på konstatering af husdyrsygdomme, zoonoser eller zoonotiske smitstoffer hos dyr, i produkter af dyr eller i fødevarer betales en afgift som anført i bilag 1, nr. 1.",
      "valid_from": "2008-01-30",
      "valid_to": null
    },
    {
      "provision_ref": "5:26",
      "chapter": "5",
      "section": "26",
      "content": "§ 26. Til dækning af udgifterne ved kontrol for visse stoffer og restkoncentrationer i slagtedyr og kød samt fisk, mælk og æg, som foretages i henhold til bekendtgørelse om visse forureninger i fødevarer, bekendtgørelse om pesticidrester i fødevarer og bekendtgørelse om dyreejeres anvendelse af lægemidler til dyr og fødevarevirksomheders egenkontrol med restkoncentrationer betales de i bilag 6 nævnte afgifter. Stk. 2. Betaling af de i stk. 1 nævnte afgifter påhviler følgende virksomheder: 1) Virksomheder, hvor slagtning af husdyr eller opdrættet vildt finder sted, eller hvor slagtemæssig behandling af nedlagt vildt finder sted. 2) Akvakulturbrug, hvor fisk opdrættes med henblik på at anvendes som fødevarer. 3) Virksomheder, der modtager mælk af husdyr direkte fra mælkeproducenter med henblik på anvendelse som fødevare. 4) Ægpakkerier samt hønsehold, hvorfra æg sælges direkte til konsum.",
      "valid_from": "2008-01-30",
      "valid_to": null
    },
    {
      "provision_ref": "5:27",
      "chapter": "5",
      "section": "27",
      "content": "§ 27. De i § 26 nævnte virksomheder indsender til fødevareregionen senest en måned efter et kvartals udløb, et af regionen udsendt indberetningsskema med oplysninger om produktionsomfanget i det forudgående kvartal. For de fiskeopdrættende akvakulturbrug indberettes dog kun 1 gang årligt. På grundlag af indberetningen fremsendes en opkrævning af skyldigt afgiftsbeløb. Indbetalingen skal ske senest 30 dage efter opkrævningens fremsendelse. Stk. 2. Afgiftsbeløb, der udgør mindre end 25 kr. opkræves ikke. Stk. 3. Fødevarestyrelsen kan for at lette administrationen i de berørte virksomheder lade de i stk. 1 nævnte indberetningsskemaer indgå som en del af andre indberetninger.",
      "valid_from": "2008-01-30",
      "valid_to": null
    },
    {
      "provision_ref": "5:28",
      "chapter": "5",
      "section": "28",
      "content": "§ 28. Dækker de opkrævede afgifter ikke omkostningerne ved kontrollen, kan Fødevarestyrelsen indregne det manglende beløb ved fastsættelse af afgiftssatser for følgende finansår. Stk. 2. Overstiger de opkrævede afgifter omkostningerne ved kontrollen, kan Fødevarestyrelsen indregne det overskydende beløb ved fastsættelse af afgiftssatser for følgende finansår.",
      "valid_from": "2008-01-30",
      "valid_to": null
    },
    {
      "provision_ref": "6:29",
      "chapter": "6",
      "section": "29",
      "content": "§ 29. Til dækning af udgifterne ved kontrol med import af levende dyr og animalske produkter m.v. fra lande, der ikke er medlemmer af Den Europæiske Union (tredjelande) samt tilførsel til og fraførsel fra frilagre, lagre i frizoner og skibsprovianteringsoplag af produkter fra tredjelande betales en afgift. Stk. 2. Der skal ikke betales afgift ved import fra Norge eller ved import af fisk og fiskevarer fra Island og Færøerne.",
      "valid_from": "2008-01-30",
      "valid_to": null
    },
    {
      "provision_ref": "6:30",
      "chapter": "6",
      "section": "30",
      "content": "§ 30. For dokument- og identitetskontrol ved import af et parti kød fra husdyr af arterne kvæg, svin, får, geder og hovdyr betales, jf. dog stk. 5 og §§ 33-34, efter bilag 1, nr. 1. Stk. 2. Udover for den i stk. 1 omhandlede dokument- og identitetskontrol skal der for alle partier ske betaling for stikprøvemæssig fysisk kontrol, herunder stikprøvemæssig laboratorieundersøgelse. Betalingen, der skal erlægges for hvert parti af de i stk. 1 anførte produkter, sker efter den i bilag 7, nr. 1, anførte takst, jf. dog stk. 5. Stk. 3. For kontrol ved import af et parti kød fra husdyr af arterne høns, kyllinger, kalkuner, perlehøns, ænder, gæs og kaniner samt kød fra vildtlevende eller opdrættet vildt betales efter bilag 1, nr. 1. Stk. 4. For kontrol ved import af et parti kødvarer fremstillet af eller med kød, jf. stk. 1 og stk. 3 betales efter bilag 1, nr. 1. Stk. 5. Der betales dog uanset stk. 1-4 mindst det i bilag 7, nr. 2, anførte beløb. Stk. 6. Hvor kontrollen i henhold til lovgivningen alene består i dokument- eller identitetskontrol, betales uanset stk. 5 for kontrol af kød eller kødvarer omfattet af stk. 1-4 alene efter bilag 1, nr. 1.",
      "valid_from": "2008-01-30",
      "valid_to": null
    },
    {
      "provision_ref": "6:31",
      "chapter": "6",
      "section": "31",
      "content": "§ 31. For kontrol med tilførsel til og fraførsel fra frilagre, lagre i frizoner eller skibsprovianteringsoplag af animalske produkter m.v., der ikke opfylder reglerne for fri omsætning i EU, betales efter bilag 1, nr. 1.",
      "valid_from": "2008-01-30",
      "valid_to": null
    },
    {
      "provision_ref": "6:32",
      "chapter": "6",
      "section": "32",
      "content": "§ 32. For kontrol af levende dyr og de i bilag 8 anførte produkter, samt for kontrol af animalske produkter m.v., der ikke er omfattet af § 30, 35 eller bilag 8, betales, jf. dog stk. 2 og §§ 33-34, efter bilag 1, nr. 1. Stk. 2. Der betales dog uanset stk. 1 for kontrol af levende dyr mindst det i bilag 7, nr. 2 anførte beløb. Stk. 3. For stikprøvemæssig laboratorieundersøgelse af produkter, der er omfattet af bilag 8, kategori III, nr. 14, for indhold af salmonella betales der ud over den i stk. 1 anførte betaling efter bilag 7, nr. 3.",
      "valid_from": "2008-01-30",
      "valid_to": null
    },
    {
      "provision_ref": "6:33",
      "chapter": "6",
      "section": "33",
      "content": "§ 33. For kontrol af levende dyr og animalske produkter m.v., bortset fra fisk og fiskevarer, med oprindelse i New Zealand betales uanset §§ 30 og 32 de i bilag 7, nr. 4 anførte takster.",
      "valid_from": "2008-01-30",
      "valid_to": null
    },
    {
      "provision_ref": "6:34",
      "chapter": "6",
      "section": "34",
      "content": "§ 34. For kontrol af levende dyr og for dokument- og identitetskontrol af animalske produkter m.v., bortset fra fisk og fiskevarer, med oprindelse i Canada betales uanset §§ 30 og 32 de i bilag 1, nr. 1, anførte takster. Stk. 2. Udover for den i stk. 1 omhandlede dokument- og identitetskontrol skal der for animalske fødevarer bortset fra fisk og fiskevarer og for de i bilag 8 anførte produkter ske betaling for stikprøvemæssig fysisk kontrol, herunder stikprøvemæssig laboratorieundersøgelse, for hvert parti. Betalingen sker efter de i bilag 7, nr. 5, anførte takster. Stk. 3. For stikprøvemæssig laboratorieundersøgelse af produkter, der er omfattet af bilag 8, kategori III, nr. 14, for indhold af salmonella betales der ud over den i stk. 1 og stk. 2 anførte betaling efter bilag 7, nr. 3. Stk. 4. Der betales dog uanset stk. 1 og 2 for kontrol af levende dyr og for kontrol af kød og kødvarer mindst det i bilag 7, nr. 2, anførte beløb.",
      "valid_from": "2008-01-30",
      "valid_to": null
    },
    {
      "provision_ref": "6:35",
      "chapter": "6",
      "section": "35",
      "content": "§ 35. For kontrol med ferske fisk og fiskevarer, der ilandbringes direkte fra søen fra fartøjer hjemmehørende i lande uden for Den Europæiske Union (EU) bortset fra Grønland, Island, Norge og Færøerne, til forbrug, forarbejdning eller videre forsendelse inden for EU betales som anført i bilag 7, nr. 7. Stk. 2. For kontrol med andre fisk og fiskevarer end de i stk. 1 nævnte, der indføres fra lande uden for EU bortset fra Island, Norge og Færøerne, betales som anført i bilag 7, nr. 6, jf. dog stk. 4. Stk. 3. For kontrol med fisk og fiskevarer, som hidrører fra lande uden for EU bortset fra Island, Norge og Færøerne, og som indføres fra lande inden for EU eller fra Island, Norge eller Færøerne betales i tilfælde af forskudt veterinærkontrol som anført i bilag 7, nr. 6, jf. dog stk. 4. Stk. 4. For de af stk. 2 og 3 omfattede fisk og fiskevarer betales dog mindst de i bilag 7, nr. 8 anførte beløb.",
      "valid_from": "2008-01-30",
      "valid_to": null
    },
    {
      "provision_ref": "6:36",
      "chapter": "6",
      "section": "36",
      "content": "§ 36. Den i § 35, stk. 1 nævnte afgift opkræves i forbindelse med landing. Dog kan afgiften opkræves ved første markedsføring. Afgiften betales af første køber eller dennes repræsentant. Stk. 2. Afgiften for kontrol ved import jf. § 35, stk. 2-3, betales af importøren eller dennes toldklarerer. Stk. 3. Afgiftsbeløb under 100 kr. opkræves ikke.",
      "valid_from": "2008-01-30",
      "valid_to": null
    },
    {
      "provision_ref": "6:37",
      "chapter": "6",
      "section": "37",
      "content": "§ 37. For importkontrol, der ikke kan gennemføres på grund af rekvirentens forhold, betales der efter bilag 7, nr. 9.",
      "valid_from": "2008-01-30",
      "valid_to": null
    },
    {
      "provision_ref": "6:38",
      "chapter": "6",
      "section": "38",
      "content": "§ 38. For påbudte laboratorieundersøgelser betales i henhold til bestemmelserne i kapitel 9, jf. bilag 11. Stk. 2. For påbudte laboratorieundersøgelser af produkter, der er anført i bilag 8, kategori III, nr. 14, for indhold af salmonella betales dog efter bilag 7, nr. 10.",
      "valid_from": "2008-01-30",
      "valid_to": null
    },
    {
      "provision_ref": "6:39",
      "chapter": "6",
      "section": "39",
      "content": "§ 39. Omkostningerne ved håndtering og eventuel oplagring af produkter samt opstaldning og opbevaring af levende dyr i forbindelse med kontrol er Fødevarestyrelsen uvedkommende.",
      "valid_from": "2008-01-30",
      "valid_to": null
    },
    {
      "provision_ref": "7:40",
      "chapter": "7",
      "section": "40",
      "content": "§ 40. Virksomheder, der til Fødevarestyrelsen anmelder tilsætning af næringsstoffer til fødevarer i henhold til regler fastsat i medfør af §§ 8 og 9 i lov om fødevarer, betaler et gebyr som anført i bilag 9, nr. 1. Stk. 2. Virksomheder, der anmoder Fødevarestyrelsen om godkendelse af aromastoffer i henhold til regler fastsat i medfør af §§ 8 og 9 i lov om fødevarer, eller anmoder om forlængelse af tilladelse til anvendelse af aroma, betaler et gebyr som anført i bilag 9, nr. 2. Stk. 3. Virksomheder, der anmoder Fødevarestyrelsen om godkendelse af et tilsætningsstof, herunder et næringsstof, i henhold til regler fastsat i medfør af §§ 8 og 9 i lov om fødevarer, eller som anmoder om forlængelse af en tilladelse til anvendelse af et tilsætningsstof, betaler et gebyr som anført i bilag 9, nr. 3. Stk. 4. Virksomheder, der anmoder Fødevarestyrelsen om godkendelse af kontrol- og overvågningsudstyr m.v. i henhold til regler fastsat i medfør af § 35, stk. 1, i lov om fødevarer, betaler et gebyr som anført i bilag 9, nr. 4. Stk. 5. Virksomheder, der anmelder bakteriekulturer, skimmel- og gærsvampe til Fødevarestyrelsen i henhold til regler fastsat i medfør af § 9 i lov om fødevarer, betaler et gebyr som anført i bilag 9, nr. 5. Stk. 6. Virksomheder, der anmelder enzymer til Fødevarestyrelsen i henhold til regler fastsat i medfør af § 9 i lov om fødevarer, eller som anmelder ændret anvendelse af et enzym, betaler et gebyr som anført i bilag 9, nr. 6. Stk. 7. Virksomheder, der i henhold til Europa-Parlamentets og Rådets forordning (EF) nr. 258/97 om nye levnedsmidler og nye levnedsmiddelingredienser ansøger om godkendelse af nye levnedsmidler og levnedsmiddelingredienser, betaler et gebyr til Fødevarestyrelsen som anført i bilag 9, nr. 7. Stk. 8. Virksomheder, der anmoder om vurdering af analysemetoder efter NordVal-systemet, betaler et gebyr som anført i bilag 9, nr. 8. Stk. 9. Virksomheder, der anmoder Fødevarestyrelsen om godkendelse af et desinfektionsmiddel, pattedypningsmiddel, pattespraymiddel eller middel som bruges til yverhygiejne, betaler et gebyr som anført i bilag 9, nr. 9.",
      "valid_from": "2008-01-30",
      "valid_to": null
    },
    {
      "provision_ref": "8:41",
      "chapter": "8",
      "section": "41",
      "content": "§ 41. For udstedelse af attester (sundhedscertifikater) og zoosanitære erklæringer til brug ved eksport til tredjelande af fødevarer, herunder tilsætningsstoffer, betales et gebyr som anført i bilag 10. Stk. 2. Attester til brug ved eksport til Norge og eksport af fisk og fiskevarer til Island og Færøerne er ikke omfattet af afgiften i stk. 1. Stk. 3. Hvor udstedelse af attest forudsætter særlige undersøgelser m.v. betales for den medgående tid efter bilag 1, nr. 15.",
      "valid_from": "2008-01-30",
      "valid_to": null
    },
    {
      "provision_ref": "9:42",
      "chapter": "9",
      "section": "42",
      "content": "§ 42. For laboratorieundersøgelser udført af Fødevarestyrelsens eller fødevareregionernes laboratorier i forbindelse med myndighedskontrol af fødevarer og slagtedyr m.v. betales som anført i bilag 11.",
      "valid_from": "2008-01-30",
      "valid_to": null
    },
    {
      "provision_ref": "9:43",
      "chapter": "9",
      "section": "43",
      "content": "§ 43. For kontrol med proteinindhold i skinker til eksport betaler de tilmeldte virksomheder efter bilag 11.",
      "valid_from": "2008-01-30",
      "valid_to": null
    },
    {
      "provision_ref": "9:44",
      "chapter": "9",
      "section": "44",
      "content": "§ 44. For kvalitetskontrol med leverancer af konserves under Verdensfødevareprogrammet (World Food Programme) betales de udførte analyser efter bilag 11.",
      "valid_from": "2008-01-30",
      "valid_to": null
    },
    {
      "provision_ref": "10:45",
      "chapter": "10",
      "section": "45",
      "content": "§ 45. Når der i en virksomhed eller en bedrift med primærproduktion omfattet af lov om fødevarer eller af lov om hold af dyr udføres ekstra kontrol (opfølgende kontrol) efter at der er påvist manglende overholdelse af de nævnte love, af bekendtgørelser udstedt i medfør heraf eller af EU-regler inden for området, betales der for de med kontrollen forbundne ekstra omkostninger efter bilag 1, nr. 10, og bilag 11. Betalingen opkræves i overensstemmelse med reglerne i artikel 28 i kontrolforordningen (forordning 882/2004). Stk. 2. Virksomheder omfattet af §§ 6 og 14-16 betaler dog for ekstra kontrol som omhandlet af stk. 1 efter bestemmelserne i §§ 6 og 14-16. Stk. 3. Udover i de i stk. 1 nævnte tilfælde betaler mælkeleverende besætninger de med kontrollen forbundne ekstra omkostninger efter bilag 1, nr. 10, og bilag 11 ved ekstraordinær kontrol som opfølgning på besøg fra Mejeriforeningen/Dansk Kvægs kvalitetsrådgivere i forbindelse med mulige overtrædelser af fødevarelovgivning. Stk. 4. Når der i en virksomhed foretages et rekvireret tilsyn, betaler virksomheden de hermed forbundne ekstra omkostninger efter bilag 1, nr. 10, og bilag 11.",
      "valid_from": "2008-01-30",
      "valid_to": null
    },
    {
      "provision_ref": "10:46",
      "chapter": "10",
      "section": "46",
      "content": "§ 46. Betalingsforpligtelser, der er fastsat ved forordning, eller som følger af regler fastsat eller opretholdt i henhold til lov om hold af dyr, lov om fødevarer eller økologiloven, og som ikke opfyldes rettidigt over for den afgiftskrævende myndighed, tillægges, medmindre andet er fastsat ved forordning, en årlig rente svarende til renten i henhold til rentelovens § 5. Den tillagte rente udgør dog mindst 50 kr. Stk. 2. For erindringsskrivelser betales et gebyr på 100 kr., som reguleres i henhold til § 3 i lov om en satsreguleringsprocent.",
      "valid_from": "2008-01-30",
      "valid_to": null
    },
    {
      "provision_ref": "10:47",
      "chapter": "10",
      "section": "47",
      "content": "§ 47. Der er udpantningsret for de i §§ 2-7, §§ 9-19, § 21, § 23, §§ 25-26 og §§ 29-46, jf. bilagene 1-11, omhandlede beløb.",
      "valid_from": "2008-01-30",
      "valid_to": null
    },
    {
      "provision_ref": "11:48",
      "chapter": "11",
      "section": "48",
      "content": "§ 48. Fødevarestyrelsen kan under overholdelse af EF-reglerne for finansiering af veterinærundersøgelser m.v. i særlige tilfælde nedsætte, herunder helt fritage for, betaling af kontrolafgifter.",
      "valid_from": "2008-01-30",
      "valid_to": null
    },
    {
      "provision_ref": "12:49",
      "chapter": "12",
      "section": "49",
      "content": "§ 49. Bekendtgørelsen træder i kraft den 2. februar 2008. Stk. 2. Bekendtgørelse nr. 1475 af 14. december 2006 om betaling for kontrol af fødevarer og levende dyr m.v. ophæves.",
      "valid_from": "2008-01-30",
      "valid_to": null
    },
    {
      "provision_ref": "12:50",
      "chapter": "12",
      "section": "50",
      "content": "§ 50. Indtil videre opkræves følgende former for betaling for kontrol m.v. ikke: 1) Betaling for særlig økologikrydskontrol samt for ordinær kontrol efter økologilov, jf. lovbekendtgørelse nr. 761 af 29. juni 2006, jf. §§ 14, 17 og 23 bortset fra kontrol, der samtidig er omfattet af Europaparlamentets og Rådets Forordning (EF) nr. 1760/2000 af 17. juli 2000 om indførelse af en ordning for identifikation og registrering af kvæg og om mærkning af oksekød og oksekødsprodukter og om ophævelse af Rådets forordning (EF) nr. 820/97. 2) Betaling for registrering og ordinært tilsyn i henhold til § 4. 3) Betaling for ordinær kontrol m.v. i henhold til § 5. 4) Betaling for administration af overvågning af produktionsområder for toskallede bløddyr i henhold til § 18. 5) Betaling for ordinær kontrol i henhold til § 23 og § 42 i små mejerivirksomheder, som producerer på grundlag af under 2 mio. kg. mælk pr. år. 6) Betaling for udstedelse af attester i henhold til § 41, stk. 1. Stk. 2. Afgifter og gebyrer m.v. for tidsrummet før 2. februar 2008 opkræves efter de hidtidige regler.",
      "valid_from": "2008-01-30",
      "valid_to": null
    }
  ],
  "definitions": [
    {
      "term": "små slagterier",
      "definition": "slagterier, der på et år ikke slagter over 15",
      "source_provision": "3:17"
    },
    {
      "term": "detailvirksomhed",
      "definition": "i denne bekendtgørelse afsætning, herunder ved servering, og behandling af fødevarer med henblik på afsætning til den endelige forbruger",
      "source_provision": "3:23"
    }
  ]
}
