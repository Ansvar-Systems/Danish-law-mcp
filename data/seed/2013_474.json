{
  "id": "2013:474",
  "type": "statute",
  "title": "Bekendtgørelse om det Centrale TilskudsRegister (CTR)",
  "short_name": "BEK H#LOKDOK04",
  "status": "in_force",
  "issued_date": "2013-04-29",
  "url": "https://www.retsinformation.dk/eli/lta/2013/474/xml",
  "description": "Retsinformation source. DocumentId=BK001400; AccessionNumber=B20130047405; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Sundhedsstyrelsen fører et elektronisk register, det Centrale TilskudsRegister (CTR), over de oplysninger, der er nødvendige for beregningen af tilskud til lægemidler efter sundhedslovens §§ 143-154 og § 158 a. Stk. 2. CTR indeholder desuden de oplysninger, der er nødvendige for administrationen af en særlig myndigheds- eller apoteksadministreret betalingsordning for lægemiddelkøb, samt oplysninger, der benyttes af apotekerne ved administrationen af helbredstillæg, jf. lov om social pension og lov om højeste, mellemste, forhøjet almindelig og almindelig førtidspension m.v. (kommunale helbredstillæg)."
    },
    {
      "provision_ref": "2",
      "section": "2",
      "content": "§ 2. CTR omfatter oplysninger om personer, der 1) inden for de seneste 2 år har købt lægemidler med tilskud, efter sundhedslovens § 144 eller § 158 a, 2) har fået bevilget individuelt tilskud efter sundhedslovens § 145, (enkelttilskud), § 147, (kronikertilskud), § 148, (terminaltilskud), eller § 151, (forhøjet tilskud), eller 3) er meddelt kommunalt helbredstillæg."
    },
    {
      "provision_ref": "3",
      "section": "3",
      "content": "§ 3. CTR må indeholde følgende oplysninger om betalte eller fakturerede tilskudsberettigede lægemidler til personer omfattet af § 2: 1) Apoteksnummer og/eller ekspeditionsstedets P-nummer. 2) Ekspeditionsnummer. 3) Ordinationsnummer. 4) Dato og tid for betaling eller fakturering, hvis dette tidspunkt ligger før betalingstidspunktet. 5) CPR-nr. eller et entydigt identifikationsnummer, jf. stk. 3. 6) Markering af om personen ved den aktuelle tilskudsperiodes begyndelse var under 18 år. 7) Datoer for udløb af den forrige og aktuelle tilskudsperiode. 8) Udgift til køb af lægemidler opgjort i tilskudspriser for det enkelte lægemiddel samt saldo, jf. sundhedslovens § 146. 9) Tilskud ydet til køb af lægemidler i medfør af sundhedslovens § 146. 10) Beløb, der skal udlignes som følge af for lidt eller for meget udbetalt tilskud. Stk. 2. CTR indeholder følgende oplysninger om personer omfattet af § 2: 1) Tilkendte individuelle tilskud, jf. sundhedslovens § 145, (enkelttilskud), § 147, (kronikertilskud), § 148, (terminaltilskud), eller § 151, (forhøjet tilskud). 2) Oplysning om kommunalt helbredstillæg. Stk. 3. Hvis en person, der er omfattet af sundhedsloven, ikke har et CPR-nr., erstattes CPR-nummeret med et entydigt identifikationsnummer, der tildeles af registret."
    },
    {
      "provision_ref": "4",
      "section": "4",
      "content": "§ 4. Oplysninger i CTR slettes efter 2 år, jf. dog stk. 2-4. Stk. 2. Oplysninger i CTR om afdøde personer slettes 1 år efter personens død. Stk. 3. Oplysninger om bevillinger af individuelle tilskud, jf. § 2, stk. 1, nr. 2 slettes 2 år efter bevillingens udløb. Stk. 4. Udligningsbeløb i forbindelse med køb af lægemidler med tilskud, jf. § 6, stk. 1, slettes 2 år efter udligningsbeløbets opståen."
    },
    {
      "provision_ref": "5",
      "section": "5",
      "content": "§ 5. Apotekere og personale på apoteker har adgang til alle de i § 3, stk. 1, nævnte oplysninger. Oplysningerne må kun anvendes til beregning af tilskud, kommunalt helbredstillæg og egenbetaling i forbindelse med udlevering af lægemidler. Oplysningerne må derudover kun anvendes til information til patienter om køb af tilskudsberettigede lægemidler i de pågældendes aktuelle og forrige tilskudsperiode. Stk. 2. Læger har adgang til de i § 3, stk. 1, nr. 7-10, nævnte oplysninger, når lægen har patienten i aktuel behandling. Stk. 3. Sundhedsstyrelsen og en eventuel operatør, der på Sundhedsstyrelsens vegne fører CTR, har adgang til alle oplysninger i registret. Oplysningerne må kun anvendes med henblik på at sikre registrets drift og datakvalitet."
    },
    {
      "provision_ref": "6",
      "section": "6",
      "content": "§ 6. Er der ved køb af lægemidler ydet tilskud, som afviger fra det, som personen efter reglerne i sundhedsloven er berettiget til, skal apoteket regulere herfor i forbindelse med det førstkommende køb af tilskudsberettigede lægemidler. Stk. 2. En regulering efter stk. 1, som ikke er i personens favør, kan kun ske i det beløb, personen skulle have modtaget i tilskud i forbindelse med det aktuelle køb af tilskudsberettigede lægemidler. Personen kan dog frivilligt tilbagebetale det fulde udligningsbeløb straks. Stk. 3. Reguleringen efter stk. 2 kan i helt særlige tilfælde, hvor personen ikke kan antages at have været bekendt med det skyldige beløb og er ude af stand til at udrede betalingen for det aktuelle køb af tilskudsberettigede lægemidler uden fuldt tilskud, udskydes til det næstfølgende køb af tilskudsberettigede lægemidler."
    },
    {
      "provision_ref": "7",
      "section": "7",
      "content": "§ 7. Apotekere skal indberette de i § 3, stk. 1, nr. 1-5 og 8-9, nævnte oplysninger digitalt til CTR umiddelbart efter hver betaling eller hver fakturering af et lægemiddel, hvortil der ydes tilskud, hvis dette tidspunkt ligger før betalingstidspunktet. Stk. 2. Apotekere skal på opfordring fra en person, der ikke ønsker, at personens lægemiddelkøb registreres, undlade at indberette de i stk. 1 nævnte oplysninger til CTR. Stk. 3. Apotekere skal indberette oplysninger om foretaget udligning af for meget eller for lidt udbetalt tilskud, jf. § 3, stk. 1, nr. 10, til den tilskudsperiode (forrige eller aktuel), hvor udligningsbeløbet er opstået. Stk. 4. Hvis en person, der ikke har et CPR-nr., får tildelt et CPR-nr., eller hvis en person får ændret sit CPR-nr., skal apotekere på opfordring fra den pågældende indberette oplysning om det nye eller ændrede CPR-nr. til CTR. Stk. 5. Sundhedsstyrelsen kan påbyde apotekere at rette fejlbehæftede indberetninger og statusoplysninger i CTR. Stk. 6. Apotekere skal på opfordring fra personer, som har konstateret fejl i oplysninger om den pågældende i CTR, foretage de nødvendige rettelser i CTR eller henvise personen til Sundhedsstyrelsen, såfremt apoteket ikke selv har den fornødne adgang til at foretage rettelserne."
    },
    {
      "provision_ref": "8",
      "section": "8",
      "content": "§ 8. Kommunerne skal indberette de i § 3, stk. 2, nr. 2, nævnte oplysninger digitalt til CTR umiddelbart efter enhver meddelelse eller ændring i meddelelse af kommunale helbredstillæg."
    },
    {
      "provision_ref": "9",
      "section": "9",
      "content": "§ 9. Sundhedsstyrelsen skal indlægge oplysninger om bevilling af følgende individuelle tilskud i CTR: 1) Tilskud i medfør af sundhedslovens § 145 (enkelttilskud). 2) Tilskud i medfør af sundhedslovens § 147 (kronikertilskud). 3) Tilskud i medfør af sundhedslovens § 148 (terminaltilskud). 4) Tilskud i medfør af sundhedslovens § 151 (forhøjet tilskud)."
    },
    {
      "provision_ref": "10",
      "section": "10",
      "content": "§ 10. Sundhedsstyrelsen fastsætter som dataansvarlig en teknisk beskrivelse af indholdet i CTR samt tekniske forskrifter for apotekernes og kommunernes indberetning til CTR. Stk. 2. De tekniske beskrivelser samt forskrifter for indberetning offentliggøres på Sundhedsstyrelsens netsted. Stk. 3. Apotekere skal etablere forbindelse til CTR som angivet i bilag 1."
    },
    {
      "provision_ref": "11",
      "section": "11",
      "content": "§ 11. Bekendtgørelsen træder i kraft den 15. maj 2013. Stk. 2. Bekendtgørelse nr. 1629 af 21. december 2010 om Lægemiddelstyrelsens Centrale Tilskudsregister (CTR) ophæves."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Sundhedsstyrelsen fører et elektronisk register, det Centrale TilskudsRegister (CTR), over de oplysninger, der er nødvendige for beregningen af tilskud til lægemidler efter sundhedslovens §§ 143-154 og § 158 a. Stk. 2. CTR indeholder desuden de oplysninger, der er nødvendige for administrationen af en særlig myndigheds- eller apoteksadministreret betalingsordning for lægemiddelkøb, samt oplysninger, der benyttes af apotekerne ved administrationen af helbredstillæg, jf. lov om social pension og lov om højeste, mellemste, forhøjet almindelig og almindelig førtidspension m.v. (kommunale helbredstillæg).",
      "valid_from": "2013-04-29",
      "valid_to": null
    },
    {
      "provision_ref": "2",
      "section": "2",
      "content": "§ 2. CTR omfatter oplysninger om personer, der 1) inden for de seneste 2 år har købt lægemidler med tilskud, efter sundhedslovens § 144 eller § 158 a, 2) har fået bevilget individuelt tilskud efter sundhedslovens § 145, (enkelttilskud), § 147, (kronikertilskud), § 148, (terminaltilskud), eller § 151, (forhøjet tilskud), eller 3) er meddelt kommunalt helbredstillæg.",
      "valid_from": "2013-04-29",
      "valid_to": null
    },
    {
      "provision_ref": "3",
      "section": "3",
      "content": "§ 3. CTR må indeholde følgende oplysninger om betalte eller fakturerede tilskudsberettigede lægemidler til personer omfattet af § 2: 1) Apoteksnummer og/eller ekspeditionsstedets P-nummer. 2) Ekspeditionsnummer. 3) Ordinationsnummer. 4) Dato og tid for betaling eller fakturering, hvis dette tidspunkt ligger før betalingstidspunktet. 5) CPR-nr. eller et entydigt identifikationsnummer, jf. stk. 3. 6) Markering af om personen ved den aktuelle tilskudsperiodes begyndelse var under 18 år. 7) Datoer for udløb af den forrige og aktuelle tilskudsperiode. 8) Udgift til køb af lægemidler opgjort i tilskudspriser for det enkelte lægemiddel samt saldo, jf. sundhedslovens § 146. 9) Tilskud ydet til køb af lægemidler i medfør af sundhedslovens § 146. 10) Beløb, der skal udlignes som følge af for lidt eller for meget udbetalt tilskud. Stk. 2. CTR indeholder følgende oplysninger om personer omfattet af § 2: 1) Tilkendte individuelle tilskud, jf. sundhedslovens § 145, (enkelttilskud), § 147, (kronikertilskud), § 148, (terminaltilskud), eller § 151, (forhøjet tilskud). 2) Oplysning om kommunalt helbredstillæg. Stk. 3. Hvis en person, der er omfattet af sundhedsloven, ikke har et CPR-nr., erstattes CPR-nummeret med et entydigt identifikationsnummer, der tildeles af registret.",
      "valid_from": "2013-04-29",
      "valid_to": null
    },
    {
      "provision_ref": "4",
      "section": "4",
      "content": "§ 4. Oplysninger i CTR slettes efter 2 år, jf. dog stk. 2-4. Stk. 2. Oplysninger i CTR om afdøde personer slettes 1 år efter personens død. Stk. 3. Oplysninger om bevillinger af individuelle tilskud, jf. § 2, stk. 1, nr. 2 slettes 2 år efter bevillingens udløb. Stk. 4. Udligningsbeløb i forbindelse med køb af lægemidler med tilskud, jf. § 6, stk. 1, slettes 2 år efter udligningsbeløbets opståen.",
      "valid_from": "2013-04-29",
      "valid_to": null
    },
    {
      "provision_ref": "5",
      "section": "5",
      "content": "§ 5. Apotekere og personale på apoteker har adgang til alle de i § 3, stk. 1, nævnte oplysninger. Oplysningerne må kun anvendes til beregning af tilskud, kommunalt helbredstillæg og egenbetaling i forbindelse med udlevering af lægemidler. Oplysningerne må derudover kun anvendes til information til patienter om køb af tilskudsberettigede lægemidler i de pågældendes aktuelle og forrige tilskudsperiode. Stk. 2. Læger har adgang til de i § 3, stk. 1, nr. 7-10, nævnte oplysninger, når lægen har patienten i aktuel behandling. Stk. 3. Sundhedsstyrelsen og en eventuel operatør, der på Sundhedsstyrelsens vegne fører CTR, har adgang til alle oplysninger i registret. Oplysningerne må kun anvendes med henblik på at sikre registrets drift og datakvalitet.",
      "valid_from": "2013-04-29",
      "valid_to": null
    },
    {
      "provision_ref": "6",
      "section": "6",
      "content": "§ 6. Er der ved køb af lægemidler ydet tilskud, som afviger fra det, som personen efter reglerne i sundhedsloven er berettiget til, skal apoteket regulere herfor i forbindelse med det førstkommende køb af tilskudsberettigede lægemidler. Stk. 2. En regulering efter stk. 1, som ikke er i personens favør, kan kun ske i det beløb, personen skulle have modtaget i tilskud i forbindelse med det aktuelle køb af tilskudsberettigede lægemidler. Personen kan dog frivilligt tilbagebetale det fulde udligningsbeløb straks. Stk. 3. Reguleringen efter stk. 2 kan i helt særlige tilfælde, hvor personen ikke kan antages at have været bekendt med det skyldige beløb og er ude af stand til at udrede betalingen for det aktuelle køb af tilskudsberettigede lægemidler uden fuldt tilskud, udskydes til det næstfølgende køb af tilskudsberettigede lægemidler.",
      "valid_from": "2013-04-29",
      "valid_to": null
    },
    {
      "provision_ref": "7",
      "section": "7",
      "content": "§ 7. Apotekere skal indberette de i § 3, stk. 1, nr. 1-5 og 8-9, nævnte oplysninger digitalt til CTR umiddelbart efter hver betaling eller hver fakturering af et lægemiddel, hvortil der ydes tilskud, hvis dette tidspunkt ligger før betalingstidspunktet. Stk. 2. Apotekere skal på opfordring fra en person, der ikke ønsker, at personens lægemiddelkøb registreres, undlade at indberette de i stk. 1 nævnte oplysninger til CTR. Stk. 3. Apotekere skal indberette oplysninger om foretaget udligning af for meget eller for lidt udbetalt tilskud, jf. § 3, stk. 1, nr. 10, til den tilskudsperiode (forrige eller aktuel), hvor udligningsbeløbet er opstået. Stk. 4. Hvis en person, der ikke har et CPR-nr., får tildelt et CPR-nr., eller hvis en person får ændret sit CPR-nr., skal apotekere på opfordring fra den pågældende indberette oplysning om det nye eller ændrede CPR-nr. til CTR. Stk. 5. Sundhedsstyrelsen kan påbyde apotekere at rette fejlbehæftede indberetninger og statusoplysninger i CTR. Stk. 6. Apotekere skal på opfordring fra personer, som har konstateret fejl i oplysninger om den pågældende i CTR, foretage de nødvendige rettelser i CTR eller henvise personen til Sundhedsstyrelsen, såfremt apoteket ikke selv har den fornødne adgang til at foretage rettelserne.",
      "valid_from": "2013-04-29",
      "valid_to": null
    },
    {
      "provision_ref": "8",
      "section": "8",
      "content": "§ 8. Kommunerne skal indberette de i § 3, stk. 2, nr. 2, nævnte oplysninger digitalt til CTR umiddelbart efter enhver meddelelse eller ændring i meddelelse af kommunale helbredstillæg.",
      "valid_from": "2013-04-29",
      "valid_to": null
    },
    {
      "provision_ref": "9",
      "section": "9",
      "content": "§ 9. Sundhedsstyrelsen skal indlægge oplysninger om bevilling af følgende individuelle tilskud i CTR: 1) Tilskud i medfør af sundhedslovens § 145 (enkelttilskud). 2) Tilskud i medfør af sundhedslovens § 147 (kronikertilskud). 3) Tilskud i medfør af sundhedslovens § 148 (terminaltilskud). 4) Tilskud i medfør af sundhedslovens § 151 (forhøjet tilskud).",
      "valid_from": "2013-04-29",
      "valid_to": null
    },
    {
      "provision_ref": "10",
      "section": "10",
      "content": "§ 10. Sundhedsstyrelsen fastsætter som dataansvarlig en teknisk beskrivelse af indholdet i CTR samt tekniske forskrifter for apotekernes og kommunernes indberetning til CTR. Stk. 2. De tekniske beskrivelser samt forskrifter for indberetning offentliggøres på Sundhedsstyrelsens netsted. Stk. 3. Apotekere skal etablere forbindelse til CTR som angivet i bilag 1.",
      "valid_from": "2013-04-29",
      "valid_to": null
    },
    {
      "provision_ref": "11",
      "section": "11",
      "content": "§ 11. Bekendtgørelsen træder i kraft den 15. maj 2013. Stk. 2. Bekendtgørelse nr. 1629 af 21. december 2010 om Lægemiddelstyrelsens Centrale Tilskudsregister (CTR) ophæves.",
      "valid_from": "2013-04-29",
      "valid_to": null
    }
  ],
  "definitions": []
}
