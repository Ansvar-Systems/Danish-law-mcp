{
  "id": "2025:880",
  "type": "statute",
  "title": "Bekendtgørelse om kommuners indberetninger efter lov om forsyning med teknisk vand",
  "short_name": "BEK H#LOKDOK04",
  "status": "in_force",
  "issued_date": "2025-06-24",
  "url": "https://www.retsinformation.dk/eli/lta/2025/880/xml",
  "description": "Retsinformation source. DocumentId=DB001199; AccessionNumber=B20250088005; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Kommunen skal tilrettelægge sit bogholderi således, at registreringen af modtagne uddelinger og vederlag ved afståelser i medfør af lovens § 8, stk. 1, opføres på særskilte konti og sker i overensstemmelse med den regnskabsinstruks, der offentliggøres af Vandsektortilsynet. Stk. 2. Registreringspligtige uddelinger fra eller vederlag ved afståelse af ejerandele i teknisk vandselskaber omfatter enhver form for økonomisk værdi, der tilfalder kommunen, herunder kontante beløb, udbytte, udlodning ved kapitalnedsættelse, kapitalandele, aktier, fysiske aktiver, andre økonomiske fordele, fordringer, konvertible obligationer m.v., serviceydelser, garantiprovisioner og støtte til kommunale aktiviteter eller til anden kommunal interessevaretagelse. Stk. 3. I det omfang, uddelinger og vederlag ikke består af kontante beløb, skal der som grundlag for registreringen foreligge dokumentation for værdiansættelsen. Værdien af et vederlag eller en uddeling ansættes til markedsværdien."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Kommunens indberetning efter lovens § 8, stk. 5, skal ske elektronisk i et format, som fastsættes og offentliggøres af Vandsektortilsynet. Vandsektortilsynet kan herunder fastsætte, at indsendelsen skal ske i et bestemt digitalt format. Der foretages én samlet indberetning pr. kommune."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Kommunen sender sammen med indberetningen efter § 2 en erklæring fra kommunens revisor om rigtigheden og fuldstændigheden af kommunens indberetning, og om hvorvidt kommunen har indrettet sit bogholderi i overensstemmelse med regnskabsinstruksen, jf. § 1. Revisorerklæringen sendes til Vandsektortilsynet på en standarderklæring, der offentliggøres af Vandsektortilsynet. Stk. 2. Revisorerklæringen efter stk. 1 skal være afgivet efter gennemførelse af en revision, der er udført i overensstemmelse med den revisionsinstruks, der offentliggøres af Vandsektortilsynet."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Hvis revisoren ikke uden forbehold kan afgive den erklæring, der er nævnt i § 3, skal kommunen sørge for at indhente revisorens redegørelse om baggrunden herfor. Kommunen skal samtidig bede revisoren redegøre for, om der ud fra de foreliggende oplysninger skønnes at være tilført kommunen midler, der er indberetningspligtige, jf. § 1, stk. 2. Stk. 2. Kommunen sender revisorens redegørelse efter stk. 1 samtidig med indberetningen og erklæringen efter §§ 2 og 3 til Vandsektortilsynet."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Kommunen og de selskaber, som kommunen helt eller delvist og direkte eller indirekte ejer, skal medvirke til, at revisoren får de oplysninger, som må anses for at være af betydning for revisorens arbejde. Kommunen skal sørge for, at revisoren i øvrigt får de oplysninger, som revisoren finder nødvendige. Stk. 2. Kommunen og de selskaber, som kommunen helt eller delvist og direkte eller indirekte ejer, skal give revisoren adgang til at foretage de nødvendige undersøgelser, stikprøver m.v. Kommunen skal sørge for, at revisoren i øvrigt får den bistand, som revisor anser for nødvendig for udførelsen af sit hverv."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Dokumentation for forhold omfattet af bekendtgørelsen skal opbevares i 5 år, medmindre længere opbevaring er påkrævet efter anden lovgivning."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Medmindre højere straf er forskyldt efter anden lovgivning straffes med bøde den, der 1) undlader at indsende revisorerklæringer som foreskrevet i § 3 eller redegørelse fra revisor efter § 4, eller 2) undlader at give revisoren oplysninger eller yde revisor bistand efter § 5. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Bekendtgørelsen træder i kraft den 1. juli 2025."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Kommunen skal tilrettelægge sit bogholderi således, at registreringen af modtagne uddelinger og vederlag ved afståelser i medfør af lovens § 8, stk. 1, opføres på særskilte konti og sker i overensstemmelse med den regnskabsinstruks, der offentliggøres af Vandsektortilsynet. Stk. 2. Registreringspligtige uddelinger fra eller vederlag ved afståelse af ejerandele i teknisk vandselskaber omfatter enhver form for økonomisk værdi, der tilfalder kommunen, herunder kontante beløb, udbytte, udlodning ved kapitalnedsættelse, kapitalandele, aktier, fysiske aktiver, andre økonomiske fordele, fordringer, konvertible obligationer m.v., serviceydelser, garantiprovisioner og støtte til kommunale aktiviteter eller til anden kommunal interessevaretagelse. Stk. 3. I det omfang, uddelinger og vederlag ikke består af kontante beløb, skal der som grundlag for registreringen foreligge dokumentation for værdiansættelsen. Værdien af et vederlag eller en uddeling ansættes til markedsværdien.",
      "valid_from": "2025-06-24",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Kommunens indberetning efter lovens § 8, stk. 5, skal ske elektronisk i et format, som fastsættes og offentliggøres af Vandsektortilsynet. Vandsektortilsynet kan herunder fastsætte, at indsendelsen skal ske i et bestemt digitalt format. Der foretages én samlet indberetning pr. kommune.",
      "valid_from": "2025-06-24",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Kommunen sender sammen med indberetningen efter § 2 en erklæring fra kommunens revisor om rigtigheden og fuldstændigheden af kommunens indberetning, og om hvorvidt kommunen har indrettet sit bogholderi i overensstemmelse med regnskabsinstruksen, jf. § 1. Revisorerklæringen sendes til Vandsektortilsynet på en standarderklæring, der offentliggøres af Vandsektortilsynet. Stk. 2. Revisorerklæringen efter stk. 1 skal være afgivet efter gennemførelse af en revision, der er udført i overensstemmelse med den revisionsinstruks, der offentliggøres af Vandsektortilsynet.",
      "valid_from": "2025-06-24",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Hvis revisoren ikke uden forbehold kan afgive den erklæring, der er nævnt i § 3, skal kommunen sørge for at indhente revisorens redegørelse om baggrunden herfor. Kommunen skal samtidig bede revisoren redegøre for, om der ud fra de foreliggende oplysninger skønnes at være tilført kommunen midler, der er indberetningspligtige, jf. § 1, stk. 2. Stk. 2. Kommunen sender revisorens redegørelse efter stk. 1 samtidig med indberetningen og erklæringen efter §§ 2 og 3 til Vandsektortilsynet.",
      "valid_from": "2025-06-24",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Kommunen og de selskaber, som kommunen helt eller delvist og direkte eller indirekte ejer, skal medvirke til, at revisoren får de oplysninger, som må anses for at være af betydning for revisorens arbejde. Kommunen skal sørge for, at revisoren i øvrigt får de oplysninger, som revisoren finder nødvendige. Stk. 2. Kommunen og de selskaber, som kommunen helt eller delvist og direkte eller indirekte ejer, skal give revisoren adgang til at foretage de nødvendige undersøgelser, stikprøver m.v. Kommunen skal sørge for, at revisoren i øvrigt får den bistand, som revisor anser for nødvendig for udførelsen af sit hverv.",
      "valid_from": "2025-06-24",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Dokumentation for forhold omfattet af bekendtgørelsen skal opbevares i 5 år, medmindre længere opbevaring er påkrævet efter anden lovgivning.",
      "valid_from": "2025-06-24",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Medmindre højere straf er forskyldt efter anden lovgivning straffes med bøde den, der 1) undlader at indsende revisorerklæringer som foreskrevet i § 3 eller redegørelse fra revisor efter § 4, eller 2) undlader at give revisoren oplysninger eller yde revisor bistand efter § 5. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2025-06-24",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Bekendtgørelsen træder i kraft den 1. juli 2025.",
      "valid_from": "2025-06-24",
      "valid_to": null
    }
  ],
  "definitions": []
}
