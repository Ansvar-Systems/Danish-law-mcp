{
  "id": "2011:374",
  "type": "statute",
  "title": "Bekendtgørelse om ændring af bekendtgørelse om fleksibel efterløn",
  "short_name": "BEK Æ#LOKDOK05",
  "status": "in_force",
  "issued_date": "2011-04-28",
  "url": "https://www.retsinformation.dk/eli/lta/2011/374/xml",
  "description": "Retsinformation source. DocumentId=BE004635; AccessionNumber=B20110037405; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "10",
      "section": "10",
      "content": "§ 10. Et medlem, som tidligst overgår til efterløn mindst 2 år efter bevistidspunktet har, jf. dog stk. 2, ret til 1) at få efterløn med den dagpengesats, medlemmet ville være berettiget til i tilfælde af ledighed, dog mindst satsen beregnet efter § 3, stk. 2, 2) at få fradrag for pension mv. i efterlønnen udelukkende efter § 21, og 3) at optjene en skattefri præmie efter § 11. Stk. 2. Det er en betingelse, at medlemmet i perioden, jf. stk. 1, 1) som fuldtidsforsikret medlem har fået indberettet mindst 3.120 løntimer til indkomstregistret, jf. lov om et indkomstregister, eller drevet selvstændig virksomhed i væsentligt omfang i 104 uger, 2) som deltidsforsikret medlem har fået indberettet mindst 2.496 løntimer til indkomstregistret, jf. lov om et indkomstregister, eller 3) som kombinationsforsikret medlem har været beskæftiget i mindst 3.120 timer ved selvstændig virksomhed og lønarbejde, og at løntimerne fra lønarbejdet er indberettet til indkomstregistret, jf. lov om et indkomstregister. Stk. 3. Arbejde, som medgår til at opfylde kravet i stk. 2, opgøres efter reglerne i bekendtgørelse om beskæftigelseskrav for lønmodtagere og dagpengeperiode, bekendtgørelse om drift af selvstændig virksomhed samt i bekendtgørelse om kombinationsforsikring, jf. dog stk. 4-8. Medlemmets status som fuldtids- eller deltidsforsikret medlem på bevistidspunktet er afgørende for opgørelsen af kravet i stk. 2. Stk. 4. I den indberetningsperiode, jf. lov om et indkomstregister, hvor efterlønsbeviset er udstedt, fordeles de indberettede løntimer forholdsmæssigt i forholdet til antallet af kalenderdage i indberetningsperioden. Ved opgørelsen af kravet i stk. 2 medregnes de løntimer, der, jf. 1. pkt., er placeret fra og med udstedelsesdatoen for efterlønsbeviset. Stk. 5. Hvis medlemmet 2 år efter udstedelsen af efterlønsbeviset ikke opfylder kravet i stk. 2, fordeles de indberettede løntimer i den indberetningsperiode, hvor kravet i stk. 2 bliver opfyldt, forholdsmæssigt i forhold til antallet af kalenderdage i indberetningsperioden. De rettigheder, der er nævnt i stk. 1, indtræder fra og med dagen efter den dag, hvor kravet i stk. 2, opgjort efter 1. pkt., opfyldes. Stk. 6. Medlemmer, der ikke er kombinationsforsikrede, og som i perioden efter stk. 1 har haft beskæftigelse både som lønmodtager og som selvstændig erhvervsdrivende, skal opfylde kravet om arbejde i stk. 2 med drift af selvstændig virksomhed i væsentligt omfang i 104 uger. Hvis medlemmet har drevet selvstændig virksomhed i væsentligt omfang i mindre end 104 uger, kan lønarbejde i uger, hvor der ikke er drevet selvstændig virksomhed i væsentligt omfang, medregnes til at opfylde kravet i stk. 2. Et fuldtidsforsikret medlem kan medregne 1 uges lønarbejde, hver gang medlemmet har fået indberettet 30 løntimer. Et deltidsforsikret medlem kan medregne 1 uges lønarbejde, hver gang medlemmet har fået indberettet 24 løntimer. Stk. 7. Arbejde i lande inden for EØS-området, i Grønland, på Færøerne og i Schweiz kan medregnes til optjening af timer til 2-års-reglen. Arbejde i lande uden for EØS-området, Grønland, Færøerne og Schweiz kan kun medregnes, hvis medlemmet er udsendt for en dansk arbejdsgiver eller arbejder på internationale vilkår ved organisationer mv., som Danmark er medlem af. Stk. 8. Et medlem kan medregne timer med dagpenge på grund af sygdom i et ansættelsesforhold. Et medlem, der udøver selvstændig virksomhed i væsentligt omfang eller som kombinationsforsikret, kan medregne timer med dagpenge på grund af sygdom og timer fra de første 14 dages sygdom, selv om medlemmet ikke har modtaget sygedagpenge for denne periode. Det samme gælder for personer, der modtager en tilsvarende ydelse i et andet EØS-land, i Grønland, på Færøerne eller i Schweiz."
    },
    {
      "provision_ref": "11",
      "section": "11",
      "content": "§ 11. Et medlem, der opfylder 2-års-reglen i § 10, kan ved at arbejde herudover optjene timer til en skattefri præmie. Timer til den skattefri præmie kan optjenes indtil den dag, hvor medlemmet når folkepensionsalderen, jf. lov om social pension. Arbejdet skal udføres her i riget, i et andet EØS-land eller i Schweiz, og medlemmet skal have bopæl her i riget, i et andet EØS-land eller i Schweiz, jf. dog stk. 7. Stk. 2. Arbejdet opgøres efter reglerne i bekendtgørelse om beskæftigelseskrav for lønmodtagere og dagpengeperiode, bekendtgørelse om drift af selvstændig virksomhed samt i bekendtgørelse om kombinationsforsikring, jf. dog stk. 4-9. Drift af selvstændig virksomhed i væsentligt omfang medregnes med 37 timer pr. uge. Herudover kan der medregnes alle løntimer fra lønarbejde, som medlemmet har fået indberettet efter lov om et indkomstregister, der udføres sideløbende med drift af selvstændig virksomhed i væsentligt omfang. Kombinationsforsikrede kan medregne 15 timer pr. uge fra den selvstændige virksomhed, hvis de almindelige betingelser herfor er opfyldt. Herudover kan kombinationsforsikrede medregne alle løntimer, som medlemmet har fået indberettet efter lov om et indkomstregister. Stk. 3. Arbejde i perioder, hvor medlemmet har fået lempet fradrag efter §§ 33 og 34, jf. lovens § 74 e, stk. 3, medregnes med det antal løntimer, som medlemmet har fået indberettet efter lov om et indkomstregister. Stk. 4. Præmien optjenes for hver 481 timers arbejde. Det antal timer, som kan medregnes til optjening af præmie, kan højst udgøre 5.772 timer med fradrag for timer, hvor medlemmet har fået udbetalt efterløn eller dagpenge indtil folkepensionsalderen efter lov om social pension, jf. dog lovens § 74 m, stk. 3, 2. pkt. Det gælder, uanset om medlemmet er fuldtids- eller deltidsforsikret. Stk. 5. I den indberetningsperiode, jf. lov om et indkomstregister, hvor medlemmet opfylder kravene i § 10, stk. 1 og 2, fordeles de indberettede løntimer forholdsmæssigt i forhold til antallet af kalenderdage i indberetningsperioden. Ved opgørelse af optjening af præmie, jf. stk. 4, medregnes de løntimer, der, jf. stk. 1, er placeret fra og med dagen efter den dag, hvor kravene i § 10, stk. 1 og 2, er opfyldt. Stk. 6. I den indberetningsperiode, hvor medlemmet når folkepensionsalderen, jf. lov om social pension, fordeles de indberettede løntimer forholdsmæssigt i forhold til antallet af kalenderdage i indberetningsperioden. Ved opgørelse af optjening af præmie, jf. stk. 4, medregnes de løntimer, der, jf. stk. 1, er placeret indtil den dag, hvor medlemmet når folkepensionsalderen, jf. lov om social pension. Stk. 7. Arbejde i lande uden for EØS-området, Grønland, Færøerne og Schweiz kan kun medregnes, hvis medlemmet er udsendt for en dansk arbejdsgiver eller arbejder på internationale vilkår ved organisationer mv., som Danmark er medlem af. Stk. 8. Et medlem kan medregne timer med dagpenge på grund af sygdom i et ansættelsesforhold. Et medlem, der udøver selvstændig virksomhed i væsentligt omfang eller som kombinationsforsikret, kan medregne timer med dagpenge på grund af sygdom og timer fra de første 14 dages sygdom, selv om medlemmet ikke har modtaget sygedagpenge for denne periode. Det samme gælder for personer, der modtager en tilsvarende ydelse i et andet EØS-land, i Grønland, på Færøerne eller i Schweiz. Stk. 9. Alle timer ved godkendt selvstændig virksomhed efter bekendtgørelse om selvstændig virksomhed samtidig med efterløn kan medregnes."
    }
  ],
  "provision_versions": [
    {
      "provision_ref": "10",
      "section": "10",
      "content": "§ 10. Et medlem, som tidligst overgår til efterløn mindst 2 år efter bevistidspunktet har, jf. dog stk. 2, ret til 1) at få efterløn med den dagpengesats, medlemmet ville være berettiget til i tilfælde af ledighed, dog mindst satsen beregnet efter § 3, stk. 2, 2) at få fradrag for pension mv. i efterlønnen udelukkende efter § 21, og 3) at optjene en skattefri præmie efter § 11. Stk. 2. Det er en betingelse, at medlemmet i perioden, jf. stk. 1, 1) som fuldtidsforsikret medlem har fået indberettet mindst 3.120 løntimer til indkomstregistret, jf. lov om et indkomstregister, eller drevet selvstændig virksomhed i væsentligt omfang i 104 uger, 2) som deltidsforsikret medlem har fået indberettet mindst 2.496 løntimer til indkomstregistret, jf. lov om et indkomstregister, eller 3) som kombinationsforsikret medlem har været beskæftiget i mindst 3.120 timer ved selvstændig virksomhed og lønarbejde, og at løntimerne fra lønarbejdet er indberettet til indkomstregistret, jf. lov om et indkomstregister. Stk. 3. Arbejde, som medgår til at opfylde kravet i stk. 2, opgøres efter reglerne i bekendtgørelse om beskæftigelseskrav for lønmodtagere og dagpengeperiode, bekendtgørelse om drift af selvstændig virksomhed samt i bekendtgørelse om kombinationsforsikring, jf. dog stk. 4-8. Medlemmets status som fuldtids- eller deltidsforsikret medlem på bevistidspunktet er afgørende for opgørelsen af kravet i stk. 2. Stk. 4. I den indberetningsperiode, jf. lov om et indkomstregister, hvor efterlønsbeviset er udstedt, fordeles de indberettede løntimer forholdsmæssigt i forholdet til antallet af kalenderdage i indberetningsperioden. Ved opgørelsen af kravet i stk. 2 medregnes de løntimer, der, jf. 1. pkt., er placeret fra og med udstedelsesdatoen for efterlønsbeviset. Stk. 5. Hvis medlemmet 2 år efter udstedelsen af efterlønsbeviset ikke opfylder kravet i stk. 2, fordeles de indberettede løntimer i den indberetningsperiode, hvor kravet i stk. 2 bliver opfyldt, forholdsmæssigt i forhold til antallet af kalenderdage i indberetningsperioden. De rettigheder, der er nævnt i stk. 1, indtræder fra og med dagen efter den dag, hvor kravet i stk. 2, opgjort efter 1. pkt., opfyldes. Stk. 6. Medlemmer, der ikke er kombinationsforsikrede, og som i perioden efter stk. 1 har haft beskæftigelse både som lønmodtager og som selvstændig erhvervsdrivende, skal opfylde kravet om arbejde i stk. 2 med drift af selvstændig virksomhed i væsentligt omfang i 104 uger. Hvis medlemmet har drevet selvstændig virksomhed i væsentligt omfang i mindre end 104 uger, kan lønarbejde i uger, hvor der ikke er drevet selvstændig virksomhed i væsentligt omfang, medregnes til at opfylde kravet i stk. 2. Et fuldtidsforsikret medlem kan medregne 1 uges lønarbejde, hver gang medlemmet har fået indberettet 30 løntimer. Et deltidsforsikret medlem kan medregne 1 uges lønarbejde, hver gang medlemmet har fået indberettet 24 løntimer. Stk. 7. Arbejde i lande inden for EØS-området, i Grønland, på Færøerne og i Schweiz kan medregnes til optjening af timer til 2-års-reglen. Arbejde i lande uden for EØS-området, Grønland, Færøerne og Schweiz kan kun medregnes, hvis medlemmet er udsendt for en dansk arbejdsgiver eller arbejder på internationale vilkår ved organisationer mv., som Danmark er medlem af. Stk. 8. Et medlem kan medregne timer med dagpenge på grund af sygdom i et ansættelsesforhold. Et medlem, der udøver selvstændig virksomhed i væsentligt omfang eller som kombinationsforsikret, kan medregne timer med dagpenge på grund af sygdom og timer fra de første 14 dages sygdom, selv om medlemmet ikke har modtaget sygedagpenge for denne periode. Det samme gælder for personer, der modtager en tilsvarende ydelse i et andet EØS-land, i Grønland, på Færøerne eller i Schweiz.",
      "valid_from": "2011-04-28",
      "valid_to": null
    },
    {
      "provision_ref": "11",
      "section": "11",
      "content": "§ 11. Et medlem, der opfylder 2-års-reglen i § 10, kan ved at arbejde herudover optjene timer til en skattefri præmie. Timer til den skattefri præmie kan optjenes indtil den dag, hvor medlemmet når folkepensionsalderen, jf. lov om social pension. Arbejdet skal udføres her i riget, i et andet EØS-land eller i Schweiz, og medlemmet skal have bopæl her i riget, i et andet EØS-land eller i Schweiz, jf. dog stk. 7. Stk. 2. Arbejdet opgøres efter reglerne i bekendtgørelse om beskæftigelseskrav for lønmodtagere og dagpengeperiode, bekendtgørelse om drift af selvstændig virksomhed samt i bekendtgørelse om kombinationsforsikring, jf. dog stk. 4-9. Drift af selvstændig virksomhed i væsentligt omfang medregnes med 37 timer pr. uge. Herudover kan der medregnes alle løntimer fra lønarbejde, som medlemmet har fået indberettet efter lov om et indkomstregister, der udføres sideløbende med drift af selvstændig virksomhed i væsentligt omfang. Kombinationsforsikrede kan medregne 15 timer pr. uge fra den selvstændige virksomhed, hvis de almindelige betingelser herfor er opfyldt. Herudover kan kombinationsforsikrede medregne alle løntimer, som medlemmet har fået indberettet efter lov om et indkomstregister. Stk. 3. Arbejde i perioder, hvor medlemmet har fået lempet fradrag efter §§ 33 og 34, jf. lovens § 74 e, stk. 3, medregnes med det antal løntimer, som medlemmet har fået indberettet efter lov om et indkomstregister. Stk. 4. Præmien optjenes for hver 481 timers arbejde. Det antal timer, som kan medregnes til optjening af præmie, kan højst udgøre 5.772 timer med fradrag for timer, hvor medlemmet har fået udbetalt efterløn eller dagpenge indtil folkepensionsalderen efter lov om social pension, jf. dog lovens § 74 m, stk. 3, 2. pkt. Det gælder, uanset om medlemmet er fuldtids- eller deltidsforsikret. Stk. 5. I den indberetningsperiode, jf. lov om et indkomstregister, hvor medlemmet opfylder kravene i § 10, stk. 1 og 2, fordeles de indberettede løntimer forholdsmæssigt i forhold til antallet af kalenderdage i indberetningsperioden. Ved opgørelse af optjening af præmie, jf. stk. 4, medregnes de løntimer, der, jf. stk. 1, er placeret fra og med dagen efter den dag, hvor kravene i § 10, stk. 1 og 2, er opfyldt. Stk. 6. I den indberetningsperiode, hvor medlemmet når folkepensionsalderen, jf. lov om social pension, fordeles de indberettede løntimer forholdsmæssigt i forhold til antallet af kalenderdage i indberetningsperioden. Ved opgørelse af optjening af præmie, jf. stk. 4, medregnes de løntimer, der, jf. stk. 1, er placeret indtil den dag, hvor medlemmet når folkepensionsalderen, jf. lov om social pension. Stk. 7. Arbejde i lande uden for EØS-området, Grønland, Færøerne og Schweiz kan kun medregnes, hvis medlemmet er udsendt for en dansk arbejdsgiver eller arbejder på internationale vilkår ved organisationer mv., som Danmark er medlem af. Stk. 8. Et medlem kan medregne timer med dagpenge på grund af sygdom i et ansættelsesforhold. Et medlem, der udøver selvstændig virksomhed i væsentligt omfang eller som kombinationsforsikret, kan medregne timer med dagpenge på grund af sygdom og timer fra de første 14 dages sygdom, selv om medlemmet ikke har modtaget sygedagpenge for denne periode. Det samme gælder for personer, der modtager en tilsvarende ydelse i et andet EØS-land, i Grønland, på Færøerne eller i Schweiz. Stk. 9. Alle timer ved godkendt selvstændig virksomhed efter bekendtgørelse om selvstændig virksomhed samtidig med efterløn kan medregnes.",
      "valid_from": "2011-04-28",
      "valid_to": null
    }
  ],
  "definitions": []
}
