{
  "id": "2017:798",
  "type": "statute",
  "title": "Bekendtgørelse om refusion af udgifter ved Arbejdstilsynets tilsyn og sagsbehandling m.v. i forbindelse med råstof- og vandkraftaktiviteter",
  "short_name": "BEK H#LOKDOK04",
  "status": "in_force",
  "issued_date": "2017-06-12",
  "url": "https://www.retsinformation.dk/eli/lta/2017/798/xml",
  "description": "Retsinformation source. DocumentId=BE007285; AccessionNumber=B20170079805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på Arbejdstilsynets tilsyn med alt arbejde på landområder, der er omfattet af tilladelse efter inatsisartutlov om mineralske råstoffer og aktiviteter af betydning herfor (råstofloven) eller inatsisartutlov om udnyttelse af vandkraftressourcer til produktion af energi (vandkraftloven). Stk. 2. Bekendtgørelsen finder ikke anvendelse på forundersøgelser, videnskabelige undersøgelser samt efterforskningsaktiviteter, der ligger forud for en af Naalakkersuisut godkendt udnyttelsesplan efter råstofloven. Stk. 3. Bekendtgørelsen finder ikke anvendelse på tilsyn med vandkraftværker, der er meddelt tilladelse før 1. oktober 2010."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Rettighedshavere og andre, der har modtaget tilladelse som nævnt i § 1, stk. 1, skal betale et gebyr for Arbejdstilsynets tilsyn inden for det geografiske område tilladelsen dækker, sagsbehandling der knytter sig hertil samt særlig kompetenceudvikling af de tilsynsførende. Stk. 2. Arbejdstilsynets udgifter til tilsyn og sagsbehandling beregnes på grundlag af en opgørelse over det antal timer, der er registreret som medgået ved udførelsen af den enkelte arbejdsopgave, jf. dog stk. 4. Stk. 3. Timesatsen fastsættes på grundlag af den gennemsnitlige lønudgift til medarbejdere, der deltager i tilsynet og sagsbehandlingen, tillagt en forholdsmæssig andel af de øvrige administrative omkostninger forbundet hermed i det pågældende arbejdsår. Stk. 4. Rettighedshavere og andre, som har modtaget tilladelse som nævnt i § 1, stk. 1, skal betale Arbejdstilsynets udgifter til: 1) transport i Grønland af Arbejdstilsynets medarbejdere til og fra tilsynsstedet, 2) tolkning og oversættelse til andet end grønlandsk og engelsk, hvor tolkning og oversættelse er nødvendig for tilsynets udførelse og sagsbehandling i tilknytning til tilsynet, herunder en eventuel klagesag, og 3) kost og logi i forbindelse med udførelsen af tilsynet. Stk. 5. Arbejdstilsynets udgifter som nævnt i stk. 4 opgøres på grundlag af en opgørelse over de udgifter, der efter regning kan henføres til den enkelte opgave."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Inden udgangen af hvert år orienterer Arbejdstilsynet rettighedshavere og andre, der har modtaget tilladelse som nævnt i § 1, hvis Arbejdstilsynet forventer, at omfanget af tilsynet og sagsbehandlingen i det følgende år væsentligt vil overstige det, der normalt vil være en følge af de planlagte aktiviteter. Stk. 2. Indtræder der i årets løb væsentlige ændringer i forhold til oplysninger givet i medfør af stk. 1, eller overstiger omfanget af tilsynet og sagsbehandlingen væsentligt det, der normalt vil være en følge af de planlagte aktiviteter, orienteres rettighedshaveren og andre, der har modtaget tilladelse efter § 1, stk. 1, snarest herom."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Til opfyldelse af betalingsforpligtelser som opgjort efter § 2 udsender Arbejdstilsynet efter udløbet af hvert kvartal foreløbige opkrævninger over udgifterne. Stk. 2. I forbindelse med fremsendelse af opkrævning for første kvartal i betalingsåret meddeler Arbejdstilsynet, hvilken timesats der vil blive anvendt i det pågældende år ved de foreløbige betalinger. Den foreløbige timesats fastsættes på grundlag af den for det afsluttede regnskabsår beregnede timesats, reguleret med de budgetterede omkostningsændringer."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Efter udløbet af et regnskabsår udarbejder Arbejdstilsynet på grundlag af den endeligt beregnede timesats, jf. § 2, stk. 3, en opgørelse over de beløb, som skal betales for det pågældende år. Dette beløb reguleres med de efter § 4 foreløbigt indbetalte beløb. Slutopgørelsen sendes til rettighedshavere og andre, der har opnået tilladelse som nævnt i § 1, stk. 1, senest fire måneder efter regnskabsårets udløb."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Betaling af udgifter efter denne bekendtgørelse skal ske senest 30 dage efter, at opkrævning heraf er afsendt. Gebyret er tillagt udpantningsret."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Bekendtgørelsen træder i kraft den 1. juli 2017 og gælder for refusion af udgifter ved Arbejdstilsynets tilsyn og sagsbehandling i forbindelse med råstof- og vandkraftaktiviteter, der finder sted efter bekendtgørelsens ikrafttræden, samt for udgifter omhandlet i § 2, stk. 4, der afholdes efter bekendtgørelsens ikrafttræden."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på Arbejdstilsynets tilsyn med alt arbejde på landområder, der er omfattet af tilladelse efter inatsisartutlov om mineralske råstoffer og aktiviteter af betydning herfor (råstofloven) eller inatsisartutlov om udnyttelse af vandkraftressourcer til produktion af energi (vandkraftloven). Stk. 2. Bekendtgørelsen finder ikke anvendelse på forundersøgelser, videnskabelige undersøgelser samt efterforskningsaktiviteter, der ligger forud for en af Naalakkersuisut godkendt udnyttelsesplan efter råstofloven. Stk. 3. Bekendtgørelsen finder ikke anvendelse på tilsyn med vandkraftværker, der er meddelt tilladelse før 1. oktober 2010.",
      "valid_from": "2017-06-12",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Rettighedshavere og andre, der har modtaget tilladelse som nævnt i § 1, stk. 1, skal betale et gebyr for Arbejdstilsynets tilsyn inden for det geografiske område tilladelsen dækker, sagsbehandling der knytter sig hertil samt særlig kompetenceudvikling af de tilsynsførende. Stk. 2. Arbejdstilsynets udgifter til tilsyn og sagsbehandling beregnes på grundlag af en opgørelse over det antal timer, der er registreret som medgået ved udførelsen af den enkelte arbejdsopgave, jf. dog stk. 4. Stk. 3. Timesatsen fastsættes på grundlag af den gennemsnitlige lønudgift til medarbejdere, der deltager i tilsynet og sagsbehandlingen, tillagt en forholdsmæssig andel af de øvrige administrative omkostninger forbundet hermed i det pågældende arbejdsår. Stk. 4. Rettighedshavere og andre, som har modtaget tilladelse som nævnt i § 1, stk. 1, skal betale Arbejdstilsynets udgifter til: 1) transport i Grønland af Arbejdstilsynets medarbejdere til og fra tilsynsstedet, 2) tolkning og oversættelse til andet end grønlandsk og engelsk, hvor tolkning og oversættelse er nødvendig for tilsynets udførelse og sagsbehandling i tilknytning til tilsynet, herunder en eventuel klagesag, og 3) kost og logi i forbindelse med udførelsen af tilsynet. Stk. 5. Arbejdstilsynets udgifter som nævnt i stk. 4 opgøres på grundlag af en opgørelse over de udgifter, der efter regning kan henføres til den enkelte opgave.",
      "valid_from": "2017-06-12",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Inden udgangen af hvert år orienterer Arbejdstilsynet rettighedshavere og andre, der har modtaget tilladelse som nævnt i § 1, hvis Arbejdstilsynet forventer, at omfanget af tilsynet og sagsbehandlingen i det følgende år væsentligt vil overstige det, der normalt vil være en følge af de planlagte aktiviteter. Stk. 2. Indtræder der i årets løb væsentlige ændringer i forhold til oplysninger givet i medfør af stk. 1, eller overstiger omfanget af tilsynet og sagsbehandlingen væsentligt det, der normalt vil være en følge af de planlagte aktiviteter, orienteres rettighedshaveren og andre, der har modtaget tilladelse efter § 1, stk. 1, snarest herom.",
      "valid_from": "2017-06-12",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Til opfyldelse af betalingsforpligtelser som opgjort efter § 2 udsender Arbejdstilsynet efter udløbet af hvert kvartal foreløbige opkrævninger over udgifterne. Stk. 2. I forbindelse med fremsendelse af opkrævning for første kvartal i betalingsåret meddeler Arbejdstilsynet, hvilken timesats der vil blive anvendt i det pågældende år ved de foreløbige betalinger. Den foreløbige timesats fastsættes på grundlag af den for det afsluttede regnskabsår beregnede timesats, reguleret med de budgetterede omkostningsændringer.",
      "valid_from": "2017-06-12",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Efter udløbet af et regnskabsår udarbejder Arbejdstilsynet på grundlag af den endeligt beregnede timesats, jf. § 2, stk. 3, en opgørelse over de beløb, som skal betales for det pågældende år. Dette beløb reguleres med de efter § 4 foreløbigt indbetalte beløb. Slutopgørelsen sendes til rettighedshavere og andre, der har opnået tilladelse som nævnt i § 1, stk. 1, senest fire måneder efter regnskabsårets udløb.",
      "valid_from": "2017-06-12",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Betaling af udgifter efter denne bekendtgørelse skal ske senest 30 dage efter, at opkrævning heraf er afsendt. Gebyret er tillagt udpantningsret.",
      "valid_from": "2017-06-12",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Bekendtgørelsen træder i kraft den 1. juli 2017 og gælder for refusion af udgifter ved Arbejdstilsynets tilsyn og sagsbehandling i forbindelse med råstof- og vandkraftaktiviteter, der finder sted efter bekendtgørelsens ikrafttræden, samt for udgifter omhandlet i § 2, stk. 4, der afholdes efter bekendtgørelsens ikrafttræden.",
      "valid_from": "2017-06-12",
      "valid_to": null
    }
  ],
  "definitions": []
}
