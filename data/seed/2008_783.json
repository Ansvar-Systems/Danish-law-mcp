{
  "id": "2008:783",
  "type": "statute",
  "title": "Bekendtgørelse for Grønland om visse aktiebesiddelser i selskaber, som anvender reglerne for statslige aktieselskaber, og om indsendelse og offentliggørelse af meddelelser fra sådanne selskaber",
  "short_name": "BEK H#LOKDOK04",
  "status": "in_force",
  "issued_date": "2008-07-10",
  "url": "https://www.retsinformation.dk/eli/lta/2008/783/xml",
  "description": "Retsinformation source. DocumentId=AU003363; AccessionNumber=B20080078305; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. I selskaber, som anvender reglerne for statslige aktieselskaber, skal der ved opgørelsen af besiddelse efter § 28 a, stk. 1, i lov om aktieselskaber, som sat i kraft for Grønland ved kongelig anordning, medregnes: 1) aktier, den pågældende selv ejer, 2) aktier, hvis stemmeret andre råder over i eget navn for den pågældendes regning, 3) aktier, hvis stemmeret tilkommer en virksomhed, som den pågældende kontrollerer ved at have forbindelse med som nævnt i § 2, stk. 2, jf. stk. 4 og 5, i lov om aktieselskaber, som sat i kraft for Grønland ved kongelig anordning, 4) aktier, hvis stemmeret tilkommer andre, med hvem den pågældende har indgået en skriftlig aftale, som forpligter parterne til ved samordnet brug af deres stemmeret at føre en langsigtet, fælles politik om forvaltningen af selskabet, 5) aktier, hvis stemmeret den pågældende eller en af denne kontrolleret virksomhed, jf. nr. 3, midlertidigt og mod betaling ved skriftlig aftale har overdraget til andre, 6) aktier, som den pågældende har stillet til sikkerhed, medmindre panthaver råder over stemmeretten og erklærer at have til hensigt at udøve den, 7) aktier, den pågældende har i pant, og hvor denne råder over stemmeretten og erklærer at have til hensigt at udøve den, 8) aktier, hvis stemmeret den pågældende har brugsret til, 9) aktier, hvis stemmeret den pågældende eller andre nævnt i de ovenstående numre har ret til at erhverve på eget initiativ efter en skriftlig aftale, samt 10) aktier, som er deponeret hos den pågældende, når denne frit kan udøve stemmeretten."
    },
    {
      "provision_ref": "2",
      "section": "2",
      "content": "§ 2. Enhver, der besidder eller ikke længere besidder de aktieandele, som er nævnt i § 28 a, stk. 1, i lov om aktieselskaber, som sat i kraft for Grønland ved kongelig anordning, i de aktieselskaber, som er nævnt i § 1 i denne bekendtgørelse, skal straks give meddelelse til selskabet. Samtidig skal den pågældende give meddelelse herom til Erhvervs- og Selskabsstyrelsen. Stk. 2. Meddelelsen skal indeholde oplysning om besidderens fulde navn, bopæl eller for virksomheders vedkommende hjemsted, antallet af aktier i selskabet med deres pålydende, hvilken aktieklasse aktierne tilhører, samt oplysning om på hvilket grundlag besiddelsen er opgjort, jf. § 1. For Grønlands Hjemmestyres vedkommende skal adressen på ressortministeriet angives. Stk. 3. Omfatter meddelelsen besiddelse efter § 1, nr. 4, gives denne af en af aftalens parter på alles vegne. Meddelelsen skal indeholde særskilte oplysninger for de af aftalens parter, der hver for sig overskrider grænserne for meddelelsespligt i § 28 a, stk. 1, i lov om aktieselskaber, som sat i kraft for Grønland ved kongelig anordning. Stk. 4. Meddelelse om besiddelse efter § 1, nr. 9, fritager ikke den øjeblikkelige aktiebesidder fra en eventuel meddelelsespligt i medfør af stk. 1. Stk. 5. Meddelelser skal indsendes elektronisk med digital signatur via www.offentlige-selskaber.dk, medmindre Erhvervs- og Selskabsstyrelsen i særlige tilfælde dispenserer herfra. Indsendelse skal ske den dag, hvor et besiddelsesforhold, jf. § 1, etableres eller ændres."
    },
    {
      "provision_ref": "3",
      "section": "3",
      "content": "§ 3. Meddelelser fra de i § 1 nævnte selskaber, jf. § 48 i, § 56, stk. 8, § 73, stk. 3, 2. pkt., § 75, stk. 3, 2. pkt., og § 157 b i lov om aktieselskaber, som sat i kraft for Grønland ved kongelig anordning, skal indeholde oplysning om selskabets navn og registreringsnummer. Stk. 2. Meddelelserne efter stk. 1 skal indsendes elektronisk med digital signatur via www.offentlige-selskaber.dk, medmindre Erhvervs- og Selskabsstyrelsen i særlige tilfælde dispenserer herfra. Stk. 3. Meddelelser efter §§ 48 i og 157 b i lov om aktieselskaber, som sat i kraft for Grønland ved kongelig anordning, skal indsendes til Erhvervs- og Selskabsstyrelsen straks. Stk. 4. Ved »straks« i stk. 3 forstås: 1) den dag, hvor en aktiepost erhverves eller afhændes, jf. § 48 i lov om aktieselskaber, som sat i kraft for Grønland ved kongelig anordning, eller 2) den dag, hvor væsentlige forhold i selskabet indtræder, jf. § 157 b i lov om aktieselskaber, som sat i kraft for Grønland ved kongelig anordning, f.eks. hvor en afgørelse om kontraktsindgåelse reelt er truffet."
    },
    {
      "provision_ref": "4",
      "section": "4",
      "content": "§ 4. De modtagne meddelelser offentliggøres straks i Erhvervs- og Selskabsstyrelsens edb-informationssystem. Meddelelser efter § 3 offentliggøres tillige i Grønlandsposten. Stk. 2. Erhvervs- og Selskabsstyrelsen kan tilbagekalde offentliggjorte meddelelser, hvis væsentlige omstændigheder taler herfor. Anmodningen om tilbagekaldelse skal være modtaget i Erhvervs- og Selskabsstyrelsen senest 7 dage efter offentliggørelsen. En tilbagekaldelse af en meddelelse forudsætter, at selskabet foretager en ny indberetning, hvoraf det fremgår, at selskabet har tilbagekaldt en offentliggjort meddelelse samt begrundelserne herfor."
    },
    {
      "provision_ref": "5",
      "section": "5",
      "content": "§ 5. Der idømmes bøde for undladelse af at give meddelelse om visse aktiebesiddelser efter § 2."
    },
    {
      "provision_ref": "6",
      "section": "6",
      "content": "§ 6. Bekendtgørelsen træder i kraft den 1. august 2008."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. I selskaber, som anvender reglerne for statslige aktieselskaber, skal der ved opgørelsen af besiddelse efter § 28 a, stk. 1, i lov om aktieselskaber, som sat i kraft for Grønland ved kongelig anordning, medregnes: 1) aktier, den pågældende selv ejer, 2) aktier, hvis stemmeret andre råder over i eget navn for den pågældendes regning, 3) aktier, hvis stemmeret tilkommer en virksomhed, som den pågældende kontrollerer ved at have forbindelse med som nævnt i § 2, stk. 2, jf. stk. 4 og 5, i lov om aktieselskaber, som sat i kraft for Grønland ved kongelig anordning, 4) aktier, hvis stemmeret tilkommer andre, med hvem den pågældende har indgået en skriftlig aftale, som forpligter parterne til ved samordnet brug af deres stemmeret at føre en langsigtet, fælles politik om forvaltningen af selskabet, 5) aktier, hvis stemmeret den pågældende eller en af denne kontrolleret virksomhed, jf. nr. 3, midlertidigt og mod betaling ved skriftlig aftale har overdraget til andre, 6) aktier, som den pågældende har stillet til sikkerhed, medmindre panthaver råder over stemmeretten og erklærer at have til hensigt at udøve den, 7) aktier, den pågældende har i pant, og hvor denne råder over stemmeretten og erklærer at have til hensigt at udøve den, 8) aktier, hvis stemmeret den pågældende har brugsret til, 9) aktier, hvis stemmeret den pågældende eller andre nævnt i de ovenstående numre har ret til at erhverve på eget initiativ efter en skriftlig aftale, samt 10) aktier, som er deponeret hos den pågældende, når denne frit kan udøve stemmeretten.",
      "valid_from": "2008-07-10",
      "valid_to": null
    },
    {
      "provision_ref": "2",
      "section": "2",
      "content": "§ 2. Enhver, der besidder eller ikke længere besidder de aktieandele, som er nævnt i § 28 a, stk. 1, i lov om aktieselskaber, som sat i kraft for Grønland ved kongelig anordning, i de aktieselskaber, som er nævnt i § 1 i denne bekendtgørelse, skal straks give meddelelse til selskabet. Samtidig skal den pågældende give meddelelse herom til Erhvervs- og Selskabsstyrelsen. Stk. 2. Meddelelsen skal indeholde oplysning om besidderens fulde navn, bopæl eller for virksomheders vedkommende hjemsted, antallet af aktier i selskabet med deres pålydende, hvilken aktieklasse aktierne tilhører, samt oplysning om på hvilket grundlag besiddelsen er opgjort, jf. § 1. For Grønlands Hjemmestyres vedkommende skal adressen på ressortministeriet angives. Stk. 3. Omfatter meddelelsen besiddelse efter § 1, nr. 4, gives denne af en af aftalens parter på alles vegne. Meddelelsen skal indeholde særskilte oplysninger for de af aftalens parter, der hver for sig overskrider grænserne for meddelelsespligt i § 28 a, stk. 1, i lov om aktieselskaber, som sat i kraft for Grønland ved kongelig anordning. Stk. 4. Meddelelse om besiddelse efter § 1, nr. 9, fritager ikke den øjeblikkelige aktiebesidder fra en eventuel meddelelsespligt i medfør af stk. 1. Stk. 5. Meddelelser skal indsendes elektronisk med digital signatur via www.offentlige-selskaber.dk, medmindre Erhvervs- og Selskabsstyrelsen i særlige tilfælde dispenserer herfra. Indsendelse skal ske den dag, hvor et besiddelsesforhold, jf. § 1, etableres eller ændres.",
      "valid_from": "2008-07-10",
      "valid_to": null
    },
    {
      "provision_ref": "3",
      "section": "3",
      "content": "§ 3. Meddelelser fra de i § 1 nævnte selskaber, jf. § 48 i, § 56, stk. 8, § 73, stk. 3, 2. pkt., § 75, stk. 3, 2. pkt., og § 157 b i lov om aktieselskaber, som sat i kraft for Grønland ved kongelig anordning, skal indeholde oplysning om selskabets navn og registreringsnummer. Stk. 2. Meddelelserne efter stk. 1 skal indsendes elektronisk med digital signatur via www.offentlige-selskaber.dk, medmindre Erhvervs- og Selskabsstyrelsen i særlige tilfælde dispenserer herfra. Stk. 3. Meddelelser efter §§ 48 i og 157 b i lov om aktieselskaber, som sat i kraft for Grønland ved kongelig anordning, skal indsendes til Erhvervs- og Selskabsstyrelsen straks. Stk. 4. Ved »straks« i stk. 3 forstås: 1) den dag, hvor en aktiepost erhverves eller afhændes, jf. § 48 i lov om aktieselskaber, som sat i kraft for Grønland ved kongelig anordning, eller 2) den dag, hvor væsentlige forhold i selskabet indtræder, jf. § 157 b i lov om aktieselskaber, som sat i kraft for Grønland ved kongelig anordning, f.eks. hvor en afgørelse om kontraktsindgåelse reelt er truffet.",
      "valid_from": "2008-07-10",
      "valid_to": null
    },
    {
      "provision_ref": "4",
      "section": "4",
      "content": "§ 4. De modtagne meddelelser offentliggøres straks i Erhvervs- og Selskabsstyrelsens edb-informationssystem. Meddelelser efter § 3 offentliggøres tillige i Grønlandsposten. Stk. 2. Erhvervs- og Selskabsstyrelsen kan tilbagekalde offentliggjorte meddelelser, hvis væsentlige omstændigheder taler herfor. Anmodningen om tilbagekaldelse skal være modtaget i Erhvervs- og Selskabsstyrelsen senest 7 dage efter offentliggørelsen. En tilbagekaldelse af en meddelelse forudsætter, at selskabet foretager en ny indberetning, hvoraf det fremgår, at selskabet har tilbagekaldt en offentliggjort meddelelse samt begrundelserne herfor.",
      "valid_from": "2008-07-10",
      "valid_to": null
    },
    {
      "provision_ref": "5",
      "section": "5",
      "content": "§ 5. Der idømmes bøde for undladelse af at give meddelelse om visse aktiebesiddelser efter § 2.",
      "valid_from": "2008-07-10",
      "valid_to": null
    },
    {
      "provision_ref": "6",
      "section": "6",
      "content": "§ 6. Bekendtgørelsen træder i kraft den 1. august 2008.",
      "valid_from": "2008-07-10",
      "valid_to": null
    }
  ],
  "definitions": []
}
