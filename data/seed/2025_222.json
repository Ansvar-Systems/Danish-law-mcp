{
  "id": "2025:222",
  "type": "statute",
  "title": "Bekendtgørelse om risikovurdering og risikostyring af tilstrømningsområder for indvindingssteder af drikkevand",
  "short_name": "BEK H#LOKDOK04",
  "status": "in_force",
  "issued_date": "2025-02-25",
  "url": "https://www.retsinformation.dk/eli/lta/2025/222/xml",
  "description": "Retsinformation source. DocumentId=DD000538; AccessionNumber=B20250022205; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse fastsætter nærmere regler for risikovurdering og risikostyring af tilstrømningsområder for indvindingssteder af drikkevand efter § 10 a, stk. 1, i lov om vandforsyning m.v."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved følgende: 1) Fare: En biologisk, kemisk, fysisk eller radiologisk agens i vand eller et andet aspekt af vandtilstanden, som potentielt kan skade menneskers sundhed. 2) Farlig hændelse: En hændelse, som medfører farer for, eller undlader at fjerne farer fra, drikkevandsforsyningssystemet. 3) Risiko: En kombination af sandsynligheden for en farlig hændelse og alvoren af konsekvenserne, hvis faren og den farlige hændelse indtræffer i drikkevandsforsyningssystemet. 4) Tilstrømningsområder for indvindingssteder: Tilstrømningsområder for indvindingssteder for grundvand og tilstrømningsområder for indvindingssteder for overfladevand. 5) Tilstrømningsområder for indvindingssteder for grundvand: Drikkevandsforekomster udpeget efter § 10, stk. 2, i lov om vandforsyning m.v., hvorfra der aktuelt indvindes drikkevand, projiceret til terræn. 6) Tilstrømningsområder for indvindingssteder for overfladevand: Deloplande som defineret i § 2, nr. 14, i lov om vandplanlægning, hvorfra der indvindes drikkevand. 7) Vandforsyning: En enhed, der leverer drikkevand. 8) Drikkevandsbekendtgørelsen: Bekendtgørelse om vandkvalitet og tilsyn med vandforsyningsanlæg. 9) Overvågningsbekendtgørelsen: Bekendtgørelse om overvågning af overfladevandets, grundvandets og beskyttede områders tilstand og om naturovervågning af internationale naturbeskyttelsesområder."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Miljøstyrelsen udøver beføjelsen til at foretage risikovurdering af tilstrømningsområder for indvindingssteder af drikkevand efter § 10 a, stk. 1, i lov om vandforsyning m.v. Stk. 2. Risikovurderingen skal omfatte de elementer, der er nævnt i bilag 1, herunder de oplysninger, der indberettes til Miljøstyrelsen i henhold til bekendtgørelse om indsatsplaner. Miljøstyrelsen sender et udkast til risikovurderingen i offentlig høring. Stk. 3. Risikovurderingen skal være udført første gang senest den 1. juni 2026. Denne risikovurdering revideres med jævne mellemrum på højst seks år, idet der tages hensyn til kravene i § 10 i lov om vandforsyning m.v., og ajourføres om nødvendigt."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Miljøstyrelsen sikrer, at kommunalbestyrelser, regionsråd og andre relevante myndigheder samt vandforsyninger har adgang til de oplysninger, som ligger til grund for den risikovurdering, der er udført i henhold til § 3 i denne bekendtgørelse."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Miljøministeren foretager risikostyring af tilstrømningsområder for indvindingssteder af drikkevand, jf. § 10 a, stk. 1, i lov om vandforsyning. Ministeren foretager risikostyringen på grundlag af resultatet af den risikovurdering, der er udført i henhold til § 3 i denne bekendtgørelse. Ministeren skal i risikostyringen sikre, at der træffes de relevante foranstaltninger til forebyggelse eller kontrol af de risici, der er identificeret i forbindelse med risikovurderingen, idet der indledes med de forebyggende foranstaltninger. Ministeren skal tage foranstaltninger angivet i bilag 2 i betragtning ved vurderingen af om og i givet fald hvilke foranstaltninger, der skal træffes. Stk. 2. Til brug for miljøministerens risikostyring og under hensyn til foranstaltningerne angivet i bilag 2 udarbejder Miljøstyrelsen anbefalinger med forslag til relevante foranstaltninger, der kan træffes. Forslag fremsendes første gang til miljøministeren senest den 1. december 2026, og efterfølgende senest 6 måneder efter at en revideret risikovurdering skal foreligge i henhold til § 3. Stk. 3. Risikostyringen skal være udført og de relevante foranstaltninger i risikostyringen truffet første gang senest den 1. juni 2027. Risikostyringen revideres efterfølgende senest 1 år efter, at en revideret risikovurdering efter § 3 skal foreligge, idet der tages hensyn til kravene i § 10 i lov om vandforsyning m.v., og ajourføres om fornødent."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. På baggrund af den udførte risikovurdering og risikostyring af tilstrømningsområder for indvindingssteder af drikkevand, jf. § 10 a, stk. 1, i lov om vandforsyning m.v. og reglerne i denne bekendtgørelse, indberetter Miljøstyrelsen senest den 12. juli 2027 et datasæt til Europa-Kommissionen med oplysninger om risikovurderingen og risikostyringen af tilstrømningsområder for indvindingssteder af drikkevand med henblik på, at Europa-Kommissionen, Det Europæiske Miljøagentur (EEA) og Det Europæiske Center for Forebyggelse af og Kontrol med Sygdomme har adgang til dataene. Datasættet ajourføres efterfølgende hvert sjette år. Der skal om muligt benyttes geodatatjenester, som defineret i § 2, nr. 4, i lov om infrastruktur for geografisk information i Den Europæiske Union, til at fremlægge datasættet."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Bekendtgørelsen træder i kraft den 1. marts 2025."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse fastsætter nærmere regler for risikovurdering og risikostyring af tilstrømningsområder for indvindingssteder af drikkevand efter § 10 a, stk. 1, i lov om vandforsyning m.v.",
      "valid_from": "2025-02-25",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved følgende: 1) Fare: En biologisk, kemisk, fysisk eller radiologisk agens i vand eller et andet aspekt af vandtilstanden, som potentielt kan skade menneskers sundhed. 2) Farlig hændelse: En hændelse, som medfører farer for, eller undlader at fjerne farer fra, drikkevandsforsyningssystemet. 3) Risiko: En kombination af sandsynligheden for en farlig hændelse og alvoren af konsekvenserne, hvis faren og den farlige hændelse indtræffer i drikkevandsforsyningssystemet. 4) Tilstrømningsområder for indvindingssteder: Tilstrømningsområder for indvindingssteder for grundvand og tilstrømningsområder for indvindingssteder for overfladevand. 5) Tilstrømningsområder for indvindingssteder for grundvand: Drikkevandsforekomster udpeget efter § 10, stk. 2, i lov om vandforsyning m.v., hvorfra der aktuelt indvindes drikkevand, projiceret til terræn. 6) Tilstrømningsområder for indvindingssteder for overfladevand: Deloplande som defineret i § 2, nr. 14, i lov om vandplanlægning, hvorfra der indvindes drikkevand. 7) Vandforsyning: En enhed, der leverer drikkevand. 8) Drikkevandsbekendtgørelsen: Bekendtgørelse om vandkvalitet og tilsyn med vandforsyningsanlæg. 9) Overvågningsbekendtgørelsen: Bekendtgørelse om overvågning af overfladevandets, grundvandets og beskyttede områders tilstand og om naturovervågning af internationale naturbeskyttelsesområder.",
      "valid_from": "2025-02-25",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Miljøstyrelsen udøver beføjelsen til at foretage risikovurdering af tilstrømningsområder for indvindingssteder af drikkevand efter § 10 a, stk. 1, i lov om vandforsyning m.v. Stk. 2. Risikovurderingen skal omfatte de elementer, der er nævnt i bilag 1, herunder de oplysninger, der indberettes til Miljøstyrelsen i henhold til bekendtgørelse om indsatsplaner. Miljøstyrelsen sender et udkast til risikovurderingen i offentlig høring. Stk. 3. Risikovurderingen skal være udført første gang senest den 1. juni 2026. Denne risikovurdering revideres med jævne mellemrum på højst seks år, idet der tages hensyn til kravene i § 10 i lov om vandforsyning m.v., og ajourføres om nødvendigt.",
      "valid_from": "2025-02-25",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Miljøstyrelsen sikrer, at kommunalbestyrelser, regionsråd og andre relevante myndigheder samt vandforsyninger har adgang til de oplysninger, som ligger til grund for den risikovurdering, der er udført i henhold til § 3 i denne bekendtgørelse.",
      "valid_from": "2025-02-25",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Miljøministeren foretager risikostyring af tilstrømningsområder for indvindingssteder af drikkevand, jf. § 10 a, stk. 1, i lov om vandforsyning. Ministeren foretager risikostyringen på grundlag af resultatet af den risikovurdering, der er udført i henhold til § 3 i denne bekendtgørelse. Ministeren skal i risikostyringen sikre, at der træffes de relevante foranstaltninger til forebyggelse eller kontrol af de risici, der er identificeret i forbindelse med risikovurderingen, idet der indledes med de forebyggende foranstaltninger. Ministeren skal tage foranstaltninger angivet i bilag 2 i betragtning ved vurderingen af om og i givet fald hvilke foranstaltninger, der skal træffes. Stk. 2. Til brug for miljøministerens risikostyring og under hensyn til foranstaltningerne angivet i bilag 2 udarbejder Miljøstyrelsen anbefalinger med forslag til relevante foranstaltninger, der kan træffes. Forslag fremsendes første gang til miljøministeren senest den 1. december 2026, og efterfølgende senest 6 måneder efter at en revideret risikovurdering skal foreligge i henhold til § 3. Stk. 3. Risikostyringen skal være udført og de relevante foranstaltninger i risikostyringen truffet første gang senest den 1. juni 2027. Risikostyringen revideres efterfølgende senest 1 år efter, at en revideret risikovurdering efter § 3 skal foreligge, idet der tages hensyn til kravene i § 10 i lov om vandforsyning m.v., og ajourføres om fornødent.",
      "valid_from": "2025-02-25",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. På baggrund af den udførte risikovurdering og risikostyring af tilstrømningsområder for indvindingssteder af drikkevand, jf. § 10 a, stk. 1, i lov om vandforsyning m.v. og reglerne i denne bekendtgørelse, indberetter Miljøstyrelsen senest den 12. juli 2027 et datasæt til Europa-Kommissionen med oplysninger om risikovurderingen og risikostyringen af tilstrømningsområder for indvindingssteder af drikkevand med henblik på, at Europa-Kommissionen, Det Europæiske Miljøagentur (EEA) og Det Europæiske Center for Forebyggelse af og Kontrol med Sygdomme har adgang til dataene. Datasættet ajourføres efterfølgende hvert sjette år. Der skal om muligt benyttes geodatatjenester, som defineret i § 2, nr. 4, i lov om infrastruktur for geografisk information i Den Europæiske Union, til at fremlægge datasættet.",
      "valid_from": "2025-02-25",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Bekendtgørelsen træder i kraft den 1. marts 2025.",
      "valid_from": "2025-02-25",
      "valid_to": null
    }
  ],
  "definitions": []
}
