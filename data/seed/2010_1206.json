{
  "id": "2010:1206",
  "type": "statute",
  "title": "Bekendtgørelse om udloddende investeringsforeningers oplysnings- og dokumentationspligt",
  "short_name": "BEK H#LOKDOK04",
  "status": "in_force",
  "issued_date": "2010-09-28",
  "url": "https://www.retsinformation.dk/eli/lta/2010/1206/xml",
  "description": "Retsinformation source. DocumentId=AN010493; AccessionNumber=B20100120605; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Investeringsforeninger, der udsteder omsættelige beviser for medlemmernes indskud, og som opgør en minimumsudlodning, der beskattes i overensstemmelse med, at foreningen har valgt, at foreningens indkomst skal beskattes hos medlemmerne efter reglerne for udloddende foreninger, jf. ligningsloven § 16 C, stk. 1, skal indsende oplysningerne i stk. 2 til told- og skatteforvaltningen. Stk. 2. Følgende oplysninger skal indsendes: 1) Oplysninger om foreningens eller afdelingens navn. 2) Oplysninger om foreningens eller afdelingens adresse, foreningens hjemsted (ISO hjemlandskode). 3) Oplysninger om foreningens eller afdelingens CVR-nr. eller SE-nr., foreningens ISIN-fondskode. 4) Foreningen eller afdelingens vedtægter. Stk. 3. En udloddende investeringsforening, der i medfør af ligningsloven § 16 C, stk. 13, har valgt at opgøre minimumsudlodningen som årets nettofortjeneste opgjort efter aktieavancebeskatningslovens § 23, stk. 2 (summarisk opgørelse) i stedet for at opgøre minimumsudlodningen efter ligningsloven § 16 C, stk. 2, skal udover de i stk. 2 nævnte oplysninger m.v. indsende oplysning til told- og skatteforvaltningen om, at beslutning om beskatning efter ligningsloven § 16 C, stk. 13 er truffet i forbindelse med foreningens eller afdelingens stiftelse, inden markedsføring her i landet."
    },
    {
      "provision_ref": "2",
      "section": "2",
      "content": "§ 2. De i § 1 nævnte oplysninger skal indsendes til told- og skatteforvaltningen senest ved udgangen af det første indkomstår, valget skal gælde for."
    },
    {
      "provision_ref": "3",
      "section": "3",
      "content": "§ 3. Udloddende investeringsforeninger der har valgt at opgøre en minimumsudlodning efter ligningsloven § 16 C, stk. 2, skal årligt indsende nedenstående oplysninger til told- og skatteforvaltningen: 1) Oplysning om størrelsen af minimumsudlodningen og dens sammensætning. Det skal vises, hvorledes minimumsudlodningen opgjort efter reglerne i ligningsloven § 16 C, stk. 3-9, har sammenhæng med foreningens eller afdelingens indkomst (den godkendte og reviderede årsrapport) i det år, som udlodningen hidrører fra. Det skal vises, hvorledes minimumsudlodningen er sammensat i henholdsvis aktieindkomst, jf. personskatteloven § 4 a, kapitalindkomst, jf. personskatteloven § 4 og skattefri indkomst, jf. ligningsloven § 16 A, stk. 4, nr. 3, og stk. 5. For at belyse sammenhængen mellem minimumsudlodning og foreningens eller afdelingens indkomst skal der udarbejdes nødvendige skattemæssige korrektioner og specifikationer til den reviderede og godkendte årsrapport. 2) Oplysning om det faktisk udloddede beløb fordelt på indkomsttyper, jf. ligningsloven § 16 C, stk. 3. Det skal vises, hvorledes det faktisk udloddede beløb opgjort efter reglerne i ligningsloven § 16 C, stk. 3-9, har sammenhæng med foreningens eller afdelingens indkomst (den godkendte og reviderede årsrapport) i det år, som udlodningen hidrører fra. Det skal vises, hvorledes det faktisk udloddede beløb er sammensat i henholdsvis aktieindkomst, jf. personskatteloven § 4 a, kapitalindkomst, jf. personskatteloven § 4 og skattefri indkomst, jf. ligningsloven § 16 A, stk. 4, nr. 3, og stk. 5. For at belyse sammenhængen mellem det faktisk udloddede beløb og foreningens eller afdelingens indkomst skal der udarbejdes nødvendige skattemæssige korrektioner og specifikationer til den reviderede og godkendte årsrapport. 3) Foreningens eller afdelingens godkendte og reviderede årsrapport. 4) Oplysning om antal cirkulerende beviser, der indgår i beregningen af udlodningen. 5) Beslutningsdatoen for vedtagelsen af udlodningen (tidspunktet for foreningens årlige godkendelse af regnskabet)."
    },
    {
      "provision_ref": "4",
      "section": "4",
      "content": "§ 4. Udloddende investeringsforeninger, der efter ligningsloven § 16 C, stk. 13, har valgt at opgøre minimumsudlodningen som årets nettofortjeneste opgjort efter aktieavancebeskatningslovens § 23, stk. 2, skal årligt indsende nedenstående oplysninger til told- og skatteforvaltningen: 1) Oplysning om minimumsudlodning opgjort efter ligningslovens § 16 C, stk. 13, og faktisk udloddede beløb. For at belyse sammenhængen mellem minimumsudlodning henholdsvis det faktisk udloddede beløb og foreningens eller afdelingens indkomst skal der udarbejdes nødvendige skattemæssige korrektioner og specifikationer til den reviderede og godkendte årsrapport. 2) Foreningens eller afdelingens godkendte og reviderede årsrapport. 3) Oplysning om antal cirkulerende beviser, der indgår i beregningen af udlodningen. 4) Beslutningsdatoen for vedtagelsen af udlodningen (tidspunktet for foreningens årlige godkendelse af regnskabet)."
    },
    {
      "provision_ref": "5",
      "section": "5",
      "content": "§ 5. De i §§ 3 og 4 nævnte oplysninger m.v. skal indsendes inden 2 måneder efter foreningens årlige godkendelse af regnskabet, dog senest 6 måneder efter udløbet af foreningens indkomstår."
    },
    {
      "provision_ref": "6",
      "section": "6",
      "content": "§ 6. Bekendtgørelsen træder i kraft den 1. november 2010 med virkning for oplysninger om udbytte fra investeringsbeviser, der tilskrives ejeren efter denne dato. Stk. 2. Samtidig ophæves bekendtgørelse nr. 432 af 3. maj 2006 om udloddende investeringsforeningers oplysnings- og dokumentationspligt."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Investeringsforeninger, der udsteder omsættelige beviser for medlemmernes indskud, og som opgør en minimumsudlodning, der beskattes i overensstemmelse med, at foreningen har valgt, at foreningens indkomst skal beskattes hos medlemmerne efter reglerne for udloddende foreninger, jf. ligningsloven § 16 C, stk. 1, skal indsende oplysningerne i stk. 2 til told- og skatteforvaltningen. Stk. 2. Følgende oplysninger skal indsendes: 1) Oplysninger om foreningens eller afdelingens navn. 2) Oplysninger om foreningens eller afdelingens adresse, foreningens hjemsted (ISO hjemlandskode). 3) Oplysninger om foreningens eller afdelingens CVR-nr. eller SE-nr., foreningens ISIN-fondskode. 4) Foreningen eller afdelingens vedtægter. Stk. 3. En udloddende investeringsforening, der i medfør af ligningsloven § 16 C, stk. 13, har valgt at opgøre minimumsudlodningen som årets nettofortjeneste opgjort efter aktieavancebeskatningslovens § 23, stk. 2 (summarisk opgørelse) i stedet for at opgøre minimumsudlodningen efter ligningsloven § 16 C, stk. 2, skal udover de i stk. 2 nævnte oplysninger m.v. indsende oplysning til told- og skatteforvaltningen om, at beslutning om beskatning efter ligningsloven § 16 C, stk. 13 er truffet i forbindelse med foreningens eller afdelingens stiftelse, inden markedsføring her i landet.",
      "valid_from": "2010-09-28",
      "valid_to": null
    },
    {
      "provision_ref": "2",
      "section": "2",
      "content": "§ 2. De i § 1 nævnte oplysninger skal indsendes til told- og skatteforvaltningen senest ved udgangen af det første indkomstår, valget skal gælde for.",
      "valid_from": "2010-09-28",
      "valid_to": null
    },
    {
      "provision_ref": "3",
      "section": "3",
      "content": "§ 3. Udloddende investeringsforeninger der har valgt at opgøre en minimumsudlodning efter ligningsloven § 16 C, stk. 2, skal årligt indsende nedenstående oplysninger til told- og skatteforvaltningen: 1) Oplysning om størrelsen af minimumsudlodningen og dens sammensætning. Det skal vises, hvorledes minimumsudlodningen opgjort efter reglerne i ligningsloven § 16 C, stk. 3-9, har sammenhæng med foreningens eller afdelingens indkomst (den godkendte og reviderede årsrapport) i det år, som udlodningen hidrører fra. Det skal vises, hvorledes minimumsudlodningen er sammensat i henholdsvis aktieindkomst, jf. personskatteloven § 4 a, kapitalindkomst, jf. personskatteloven § 4 og skattefri indkomst, jf. ligningsloven § 16 A, stk. 4, nr. 3, og stk. 5. For at belyse sammenhængen mellem minimumsudlodning og foreningens eller afdelingens indkomst skal der udarbejdes nødvendige skattemæssige korrektioner og specifikationer til den reviderede og godkendte årsrapport. 2) Oplysning om det faktisk udloddede beløb fordelt på indkomsttyper, jf. ligningsloven § 16 C, stk. 3. Det skal vises, hvorledes det faktisk udloddede beløb opgjort efter reglerne i ligningsloven § 16 C, stk. 3-9, har sammenhæng med foreningens eller afdelingens indkomst (den godkendte og reviderede årsrapport) i det år, som udlodningen hidrører fra. Det skal vises, hvorledes det faktisk udloddede beløb er sammensat i henholdsvis aktieindkomst, jf. personskatteloven § 4 a, kapitalindkomst, jf. personskatteloven § 4 og skattefri indkomst, jf. ligningsloven § 16 A, stk. 4, nr. 3, og stk. 5. For at belyse sammenhængen mellem det faktisk udloddede beløb og foreningens eller afdelingens indkomst skal der udarbejdes nødvendige skattemæssige korrektioner og specifikationer til den reviderede og godkendte årsrapport. 3) Foreningens eller afdelingens godkendte og reviderede årsrapport. 4) Oplysning om antal cirkulerende beviser, der indgår i beregningen af udlodningen. 5) Beslutningsdatoen for vedtagelsen af udlodningen (tidspunktet for foreningens årlige godkendelse af regnskabet).",
      "valid_from": "2010-09-28",
      "valid_to": null
    },
    {
      "provision_ref": "4",
      "section": "4",
      "content": "§ 4. Udloddende investeringsforeninger, der efter ligningsloven § 16 C, stk. 13, har valgt at opgøre minimumsudlodningen som årets nettofortjeneste opgjort efter aktieavancebeskatningslovens § 23, stk. 2, skal årligt indsende nedenstående oplysninger til told- og skatteforvaltningen: 1) Oplysning om minimumsudlodning opgjort efter ligningslovens § 16 C, stk. 13, og faktisk udloddede beløb. For at belyse sammenhængen mellem minimumsudlodning henholdsvis det faktisk udloddede beløb og foreningens eller afdelingens indkomst skal der udarbejdes nødvendige skattemæssige korrektioner og specifikationer til den reviderede og godkendte årsrapport. 2) Foreningens eller afdelingens godkendte og reviderede årsrapport. 3) Oplysning om antal cirkulerende beviser, der indgår i beregningen af udlodningen. 4) Beslutningsdatoen for vedtagelsen af udlodningen (tidspunktet for foreningens årlige godkendelse af regnskabet).",
      "valid_from": "2010-09-28",
      "valid_to": null
    },
    {
      "provision_ref": "5",
      "section": "5",
      "content": "§ 5. De i §§ 3 og 4 nævnte oplysninger m.v. skal indsendes inden 2 måneder efter foreningens årlige godkendelse af regnskabet, dog senest 6 måneder efter udløbet af foreningens indkomstår.",
      "valid_from": "2010-09-28",
      "valid_to": null
    },
    {
      "provision_ref": "6",
      "section": "6",
      "content": "§ 6. Bekendtgørelsen træder i kraft den 1. november 2010 med virkning for oplysninger om udbytte fra investeringsbeviser, der tilskrives ejeren efter denne dato. Stk. 2. Samtidig ophæves bekendtgørelse nr. 432 af 3. maj 2006 om udloddende investeringsforeningers oplysnings- og dokumentationspligt.",
      "valid_from": "2010-09-28",
      "valid_to": null
    }
  ],
  "definitions": []
}
