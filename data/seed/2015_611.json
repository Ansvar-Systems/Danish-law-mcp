{
  "id": "2015:611",
  "type": "statute",
  "title": "Bekendtgørelse om skolefrugt- og grøntordningen",
  "short_name": "BEK H#LOKDOK04",
  "status": "in_force",
  "issued_date": "2015-05-05",
  "url": "https://www.retsinformation.dk/eli/lta/2015/611/xml",
  "description": "Retsinformation source. DocumentId=AH005579; AccessionNumber=B20150061105; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. NaturErhvervstyrelsen kan give tilsagn om tilskud til uddeling af frugt og grønt til børn på undervisningsinstitutioner inden for de af EU fastsatte rammer for skolefrugt- og grøntordningen under Den Europæiske Unions fælles markedsordning for landbrugsprodukter. Der kan også gives tilskud til ledsageforanstaltninger. Stk. 2. Der ydes tilskud til frisk, uforarbejdet frugt og grønt. Produkter kan dog tilberedes eller købes tilberedte, såfremt de lever op til kravene under Fødevarestyrelsens nøglehulsmærke for frugt og grønt."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Ved en skolefrugt- og grøntordning forstås i denne bekendtgørelse en ordning, der indebærer, at elever på en given skole tilbydes frugt og grønt på undervisningsdage fra 1. august til 30. juni. Stk. 2. Ved en skole forstås en undervisningsinstitution, hvor der i børnehaveklassen og 1.-10. klassetrin eller på tilsvarende niveau undervises i overensstemmelse med folkeskoleloven eller gives en undervisning, der står mål med, hvad der almindeligvis kræves i folkeskolen. Stk. 3. Ved en undervisningsdag forstås en dag, hvor der foretages aktiv, skemalagt undervisning, og hvor der er mødepligt for eleverne. Stk. 4. Ved en ledsageforanstaltning forstås et tiltag, der skal fremme elevernes viden om ernæring, sundhed og om frugt og grønt, herunder også økologi, eksempelvis ved læsning og drøftelse af undervisningsmateriale. Stk. 5. Ved forordning nr. 288/2009 forstås Kommissionens forordning nr. 288/2009/EF af 7. april 2009 om gennemførelsesbestemmelser til Rådets forordning (EF) nr. 1234/2007 for så vidt angår EF-støtte til uddeling af frugt -og grøntsagsprodukter, forarbejdede frugt - og grøntsagsprodukter og bananprodukter til børn på undervisningsinstitutioner inden for rammerne af en skolefrugtordning. Stk. 6. Ved forordning nr. 1308/2013 forstås Europa-Parlamentets og Rådets forordning (EU) nr. 1308/2013 af 17. december 2013 om en fælles markedsordning for landbrugsprodukter og om ophævelse af Rådets forordning (EØF) nr. 922/72, (EØF) nr. 234/79, (EF) nr. 1037/2001 og (EF) nr. 1234/2007."
    },
    {
      "provision_ref": "3:3",
      "chapter": "3",
      "section": "3",
      "content": "§ 3. NaturErhvervstyrelsen forestår den administrative og fysiske kontrol i forbindelse med administrationen af ordningen. Stk. 2. Det påhviler tilsagnshaverne at yde den nødvendige bistand ved kontroleftersyn og at sikre, at skolerne medvirker ved kontroleftersyn. Stk. 3. NaturErhvervstyrelsen kan efter lovens § 22 a hos andre offentlige myndigheder indhente de oplysninger, der er nødvendige for at foretage kontrol."
    },
    {
      "provision_ref": "4:4",
      "chapter": "4",
      "section": "4",
      "content": "§ 4. Følgende kan søge tilskud, jf. forordning 288/2009, artikel 6, stk. 2: 1) Undervisningsinstitutioner. 2) Kommuner. 3) Leverandører og/eller distributører af frugt og grønt. 4) Organisationer, der specifikt er oprettet for at deltage i skolefrugt- og grøntordningen. Stk. 2. Skolefritidsordninger kan ikke søge om tilskud. Stk. 3. Ansøgere, som omhandlet i stk. 1, nr. 2, 3 og 4, er forpligtet til at registrere navn og adresse på undervisningsinstitutionerne og/eller evt. undervisningsmyndighederne og de mængder af produkter, der er blevet solgt eller leveret til undervisningsinstitutionerne eller undervisningsmyndighederne, jf. forordning 288/2009, artikel 7, stk. 3."
    },
    {
      "provision_ref": "4:5",
      "chapter": "4",
      "section": "5",
      "content": "§ 5. Ansøgning om tilsagn og ansøgning om udbetaling af tilskud indgives på et særligt skema, der fås ved henvendelse til NaturErhvervstyrelsen, og findes på NaturErhvervstyrelsens hjemmeside. Stk. 2. Ansøgning om tilsagn skal for skoleåret 2015/2016 være modtaget i NaturErhvervstyrelsen senest 4. juni 2015. Stk. 3. Ansøgning om udbetaling af tilskud kan indgives tre gange årligt dækkende perioderne: 1) 1. august til 31. december, 2) 1. januar til 31. maj, og 3) 1. juni til 30. juni. Stk. 4. En ansøgning om udbetaling af tilskud skal være modtaget i NaturErhvervstyrelsen senest den sidste dag i den tredje måned efter udløbet af den af perioderne nævnt i stk. 3, hvori produkterne er uddelt. Stk. 5. Ved ansøgning om tilsagn skal ansøger oplyse, hvilken eller hvilke ledsageforanstaltninger man agter at anvende, jf. § 2, stk. 4. Stk. 6. I bilag 1 til denne bekendtgørelse er nævnt en række forslag til ledsageforanstaltninger. NaturErhvervstyrelsen stiller ledsageforanstaltninger gratis til rådighed, jf. bilag 1, nr. 1. Såfremt ansøger ikke ønsker at anvende NaturErhvervstyrelsens ledsageforanstaltninger, kan ansøger i stedet søge om tilskud til udgifter til ledsageforanstaltninger, som ansøger selv iværksætter."
    },
    {
      "provision_ref": "4:6",
      "chapter": "4",
      "section": "6",
      "content": "§ 6. NaturErhvervstyrelsen træffer afgørelse om tilsagn efter ansøgningsfristens udløb, jf. § 5, stk. 2. Stk. 2. De i § 4, stk. 1, nr. 3 nævnte leverandører, kan uanset fristen i § 5 stk. 2 yderligere en gang i løbet af skoleåret søge om tildeling af eventuelle ubrugte midler under skolefrugt- og grøntordningen. Stk. 3. Hvis der samlet er ansøgt om tilsagn om tilskud for et større beløb end den af EU afsatte ramme, jf. § 1, træffes afgørelse på baggrund af en prioritering af ansøgerne jf. dog § 7. Ansøgerne prioriteres i følgende rækkefølge: 1) Der gives prioritet til ansøgninger for skoler, der ikke tidligere har modtaget EU-tilskud under skolefrugtordningen. 2) Der gives prioritet til ansøgninger for skoler, som alene aftager økologisk frugt og grønt under skolefrugt- og grøntordningen. 3) Der gives prioritet til ansøgninger fra kommuner eller leverandører, der søger til hele klassetrin eller skoler. 4) Der gives prioritet til ansøgninger for skoler med en høj dækningsgrad for deltagende elever i børnehaveklassen og 1.-8. klassetrin på den berørte skole. Stk. 4. I tilfælde af at tilskuddet fra EU reduceres, kan NaturErhvervstyrelsen reducere i allerede bevilligede tilsagn. Tilsagnene vil blive reduceret forholdsmæssigt."
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Uanset § 6, stk. 3, og 4, kan op til 10 pct. af den samlede tilsagnspulje tildeles skolefrugt- og grøntordninger med planlagt effektmåling af øget indtag af frugt og grønt. Skolefrugt- og grøntordninger med effektmålinger skal overholde alle øvrige betingelser i §§ 8-9. Stk. 2. Klasser, der deltager i andre ordninger med fokus på ernæring, motion og sund levevis, kan også opnå tilsagn efter stk. 1. Prioritet gives dog til ansøgninger med planlagt effektmåling. Stk. 3. Ansøgninger efter stk. 1, skal omfatte mindst fire skoler og skal indgives af organisationen ansvarlig for initiativet. Stk. 4. NaturErhvervstyrelsen vurderer på baggrund af den enkelte ansøgning, om der kan opnås tilsagn efter stk. 1."
    },
    {
      "provision_ref": "5:8",
      "chapter": "5",
      "section": "8",
      "content": "§ 8. Tilsagn om tilskud er betinget af, at følgende betingelser er opfyldt: 1) Uddelingsperioden skal dække undervisningsdage i skoleåret 2015/2016. 2) Tilsagn kan ikke overføres til kommende skoleår eller anvendes med tilbagevirkende kraft. 3) Skolen skal hænge en plakat op ved hovedindgangen eller anvende et internetbanner på sin hjemmeside, der oplyser, at skolen deltager i ordningen. NaturErhvervstyrelsen stiller plakat og banner til rådighed. 4) Ansøger skal sikre, at ansøgningen om tilskud og tilhørende originale regnskabsbilag holdes tilgængelige i mindst 5 år fra datoen for udbetaling af tilskud. 5) Ansøger skal iværksætte ledsageforanstaltning, f.eks. som opført i bilag 1, jf. forordning 288/2009, artikel 5. 6) Ansøger skal, hvis projektet eller dele heraf er omfattet af EU's udbudsregler eller tilbudslovens regler, holde dokumentation for, at EU's udbudsregler eller tilbudslovens regler er overholdt, tilgængelig i mindst fem år fra datoen for afsluttende udbetaling."
    },
    {
      "provision_ref": "5:9",
      "chapter": "5",
      "section": "9",
      "content": "§ 9. Der ydes ikke tilskud til produkter udelukket af forordning 1308/2013, jf. forordning 1308/2013 artikel 23, stk. 3."
    },
    {
      "provision_ref": "5:10",
      "chapter": "5",
      "section": "10",
      "content": "§ 10. De tilskudsberettigede udgifter kan ikke omfatte udgifter, hvortil der er modtaget anden EU-støtte."
    },
    {
      "provision_ref": "6:11",
      "chapter": "6",
      "section": "11",
      "content": "§ 11. Udbetaling af tilskud er betinget af, at følgende betingelser opfyldes: 1) Alle ansøgte udgifter for årets skolefrugt- og grøntordning er afholdt og dokumenterbare. 2) De i §§ 8 og 9 anførte betingelser er opfyldte. Stk. 2. Udbetaling af tilskud sker på baggrund af tilsagnshavers opgørelse over betalte tilskudsberettigede udgifter. Anmodning om udbetaling af tilskud skal indsendes på et særligt skema og vedlægges dokumentation for de faktisk leverede mængder. Skema til udbetalingsanmodning findes på NaturErhvervstyrelsens hjemmeside."
    },
    {
      "provision_ref": "6:12",
      "chapter": "6",
      "section": "12",
      "content": "§ 12. Det maksimale tilskud til uddeling er på 75 % af udgifterne dog højst: 1) 2,00 kr. pr. elev pr. undervisningsdag for økologisk frugt og grønt og 2) 1,25 kr. pr. elev pr. undervisningsdag for konventionel frugt og grønt. Stk. 2. Leveres produkterne gratis til skolen, kan de i § 4, stk. 1, nr. 2-4, nævnte tilsagnshavere ansøge om de i stk. 1 nævnte maksimumbeløb pr. elev pr. undervisningsdag. Stk. 3. Det maksimale tilskud til ledsageforanstaltninger er på 75 % af de faktiske udgifter, dog kan tilskuddet ikke udgøre mere end 15 % af det anvendte tilsagn til uddeling. Stk. 4. Tilskuddet kan ikke overstige det seneste godkendte tilsagn. Stk. 5. Der ydes ikke tilskud til moms. Stk. 6. Udbetaling af tilskud sker til ansøgers NemKonto."
    },
    {
      "provision_ref": "6:13",
      "chapter": "6",
      "section": "13",
      "content": "§ 13. NaturErhvervstyrelsen kan forlange rigtigheden af oplysninger, der skal danne grundlag for udbetaling af tilskud, bekræftet af den kommunale revisor eller af registreret revisor."
    },
    {
      "provision_ref": "7:14",
      "chapter": "7",
      "section": "14",
      "content": "§ 14. Ændringer i ansøgningen efter at tilsagnet er givet, kan godkendes af NaturErhvervstyrelsen på betingelse af, at ændringen efter NaturErhvervstyrelsens vurdering er i overensstemmelse med ordningens formål og inden for ordningens rammer, som fastsat i EU's retsakter. Anmodning om ændring af en ansøgning skal godkendes af NaturErhvervstyrelsen, inden ændringen iværksættes."
    },
    {
      "provision_ref": "7:15",
      "chapter": "7",
      "section": "15",
      "content": "§ 15. Tilsagnshaver er forpligtet til uden ugrundet ophold at give NaturErhvervstyrelsen meddelelse om forhold, der kan medføre, at betingelserne for udbetaling af hele eller dele af tilskuddet er bortfaldet, og derfor ikke skal udbetales, eller som medfører, at allerede udbetalte tilskud skal tilbagebetales. Det gælder også, hvis tilsagnet ikke anvendes. Stk. 2. Alle, der har modtaget tilsagn i medfør af denne bekendtgørelse, er forpligtet til at underrette NaturErhvervstyrelsen såfremt de bliver vidende om, at de ikke vil blive i stand til at udnytte tilsagnet fuldt ud. For skoleåret 2015/2016 skal underretning gives senest 13. november 2015."
    },
    {
      "provision_ref": "8:16",
      "chapter": "8",
      "section": "16",
      "content": "§ 16. NaturErhvervstyrelsen kan træffe afgørelse om bortfald af tilsagn og tilbagebetaling af tilskud, hvis: 1) ansøger har afgivet urigtige eller vildledende oplysninger eller fortiet oplysninger af betydning for sagens afgørelse, 2) ansøger undlader at yde den fornødne vejledning og hjælp ved gennemførelse af den i kapitel 3 nævnte kontrol, undlader at sikre, at skolerne medvirker til at yde den fornødne vejledning og hjælp ved gennemførelse af den i kapitel 3 nævnte kontrol, eller undlader at udlevere regnskaber, betalingsbeviser m.v., som er nødvendige for gennemførelsen af kontrollen, 3) underretningsforpligtelsen ikke er opfyldt jf. §§ 14 og 15, eller 4) betingelserne for tilskud ikke er opfyldt jf. §§ 8, 9 og 10. Stk. 2. Uanset stk. 1 kan NaturErhvervstyrelsen opretholde tilsagnet eller foretage en proportional nedsættelse af den samlede værdi af de tilskudsberettigede udgifter, hvis EU’s udbudsregler eller reglerne i tilbudsloven ikke er overholdt. Stk. 3. I de stk. 1, nævnte tilfælde træffer NaturErhvervstyrelsen afgørelse om tilbagebetaling af tilskud. Ved opgørelsen af tilbagebetalingskravet tillægges der renter. Rentetillægget beregnes fra tidspunktet for meddelelsen af tilbagebetalingskravet til betaling sker og med den i lov om renter ved forsinket betaling (Renteloven) fastsatte referencesats med tillæg. Rentetillægget udgør dog mindst 50 kr."
    },
    {
      "provision_ref": "9:17",
      "chapter": "9",
      "section": "17",
      "content": "§ 17. Afgørelser truffet af NaturErhvervstyrelsen kan påklages til Fødevareministeriets Klagecenter. Stk. 2. Klagen skal være skriftlig og skal indgives gennem NaturErhvervstyrelsen. Stk. 3. Klagefristen er 4 uger for afgørelser, der er truffet i medfør af denne bekendtgørelse. Stk. 4. Fødevareministeriets Klagecenter kan inden for seks måneder efter afgørelsen se bort fra overskridelse af klagefristen, når overskridelsen af særlige grunde er undskyldelig. Stk. 5. NaturErhvervstyrelsen kan genoptage en sag, efter der er indgivet en klage. Stk. 6. Afgørelser truffet af Fødevareministeriets Klagecenter i klagesager kan ikke indbringes for anden administrativ myndighed."
    },
    {
      "provision_ref": "10:18",
      "chapter": "10",
      "section": "18",
      "content": "§ 18. Bekendtgørelsen træder i kraft den 8. maj 2015. Stk. 2. Bekendtgørelse nr. 522 af 26. maj 2014 om skolefrugtordningen ophæves. Bekendtgørelsen finder dog fortsat anvendelse for tilsagn, der er meddelt i medfør heraf og for udbetalingsansøgninger, som er indgivet men endnu ikke er færdigbehandlede."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. NaturErhvervstyrelsen kan give tilsagn om tilskud til uddeling af frugt og grønt til børn på undervisningsinstitutioner inden for de af EU fastsatte rammer for skolefrugt- og grøntordningen under Den Europæiske Unions fælles markedsordning for landbrugsprodukter. Der kan også gives tilskud til ledsageforanstaltninger. Stk. 2. Der ydes tilskud til frisk, uforarbejdet frugt og grønt. Produkter kan dog tilberedes eller købes tilberedte, såfremt de lever op til kravene under Fødevarestyrelsens nøglehulsmærke for frugt og grønt.",
      "valid_from": "2015-05-05",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Ved en skolefrugt- og grøntordning forstås i denne bekendtgørelse en ordning, der indebærer, at elever på en given skole tilbydes frugt og grønt på undervisningsdage fra 1. august til 30. juni. Stk. 2. Ved en skole forstås en undervisningsinstitution, hvor der i børnehaveklassen og 1.-10. klassetrin eller på tilsvarende niveau undervises i overensstemmelse med folkeskoleloven eller gives en undervisning, der står mål med, hvad der almindeligvis kræves i folkeskolen. Stk. 3. Ved en undervisningsdag forstås en dag, hvor der foretages aktiv, skemalagt undervisning, og hvor der er mødepligt for eleverne. Stk. 4. Ved en ledsageforanstaltning forstås et tiltag, der skal fremme elevernes viden om ernæring, sundhed og om frugt og grønt, herunder også økologi, eksempelvis ved læsning og drøftelse af undervisningsmateriale. Stk. 5. Ved forordning nr. 288/2009 forstås Kommissionens forordning nr. 288/2009/EF af 7. april 2009 om gennemførelsesbestemmelser til Rådets forordning (EF) nr. 1234/2007 for så vidt angår EF-støtte til uddeling af frugt -og grøntsagsprodukter, forarbejdede frugt - og grøntsagsprodukter og bananprodukter til børn på undervisningsinstitutioner inden for rammerne af en skolefrugtordning. Stk. 6. Ved forordning nr. 1308/2013 forstås Europa-Parlamentets og Rådets forordning (EU) nr. 1308/2013 af 17. december 2013 om en fælles markedsordning for landbrugsprodukter og om ophævelse af Rådets forordning (EØF) nr. 922/72, (EØF) nr. 234/79, (EF) nr. 1037/2001 og (EF) nr. 1234/2007.",
      "valid_from": "2015-05-05",
      "valid_to": null
    },
    {
      "provision_ref": "3:3",
      "chapter": "3",
      "section": "3",
      "content": "§ 3. NaturErhvervstyrelsen forestår den administrative og fysiske kontrol i forbindelse med administrationen af ordningen. Stk. 2. Det påhviler tilsagnshaverne at yde den nødvendige bistand ved kontroleftersyn og at sikre, at skolerne medvirker ved kontroleftersyn. Stk. 3. NaturErhvervstyrelsen kan efter lovens § 22 a hos andre offentlige myndigheder indhente de oplysninger, der er nødvendige for at foretage kontrol.",
      "valid_from": "2015-05-05",
      "valid_to": null
    },
    {
      "provision_ref": "4:4",
      "chapter": "4",
      "section": "4",
      "content": "§ 4. Følgende kan søge tilskud, jf. forordning 288/2009, artikel 6, stk. 2: 1) Undervisningsinstitutioner. 2) Kommuner. 3) Leverandører og/eller distributører af frugt og grønt. 4) Organisationer, der specifikt er oprettet for at deltage i skolefrugt- og grøntordningen. Stk. 2. Skolefritidsordninger kan ikke søge om tilskud. Stk. 3. Ansøgere, som omhandlet i stk. 1, nr. 2, 3 og 4, er forpligtet til at registrere navn og adresse på undervisningsinstitutionerne og/eller evt. undervisningsmyndighederne og de mængder af produkter, der er blevet solgt eller leveret til undervisningsinstitutionerne eller undervisningsmyndighederne, jf. forordning 288/2009, artikel 7, stk. 3.",
      "valid_from": "2015-05-05",
      "valid_to": null
    },
    {
      "provision_ref": "4:5",
      "chapter": "4",
      "section": "5",
      "content": "§ 5. Ansøgning om tilsagn og ansøgning om udbetaling af tilskud indgives på et særligt skema, der fås ved henvendelse til NaturErhvervstyrelsen, og findes på NaturErhvervstyrelsens hjemmeside. Stk. 2. Ansøgning om tilsagn skal for skoleåret 2015/2016 være modtaget i NaturErhvervstyrelsen senest 4. juni 2015. Stk. 3. Ansøgning om udbetaling af tilskud kan indgives tre gange årligt dækkende perioderne: 1) 1. august til 31. december, 2) 1. januar til 31. maj, og 3) 1. juni til 30. juni. Stk. 4. En ansøgning om udbetaling af tilskud skal være modtaget i NaturErhvervstyrelsen senest den sidste dag i den tredje måned efter udløbet af den af perioderne nævnt i stk. 3, hvori produkterne er uddelt. Stk. 5. Ved ansøgning om tilsagn skal ansøger oplyse, hvilken eller hvilke ledsageforanstaltninger man agter at anvende, jf. § 2, stk. 4. Stk. 6. I bilag 1 til denne bekendtgørelse er nævnt en række forslag til ledsageforanstaltninger. NaturErhvervstyrelsen stiller ledsageforanstaltninger gratis til rådighed, jf. bilag 1, nr. 1. Såfremt ansøger ikke ønsker at anvende NaturErhvervstyrelsens ledsageforanstaltninger, kan ansøger i stedet søge om tilskud til udgifter til ledsageforanstaltninger, som ansøger selv iværksætter.",
      "valid_from": "2015-05-05",
      "valid_to": null
    },
    {
      "provision_ref": "4:6",
      "chapter": "4",
      "section": "6",
      "content": "§ 6. NaturErhvervstyrelsen træffer afgørelse om tilsagn efter ansøgningsfristens udløb, jf. § 5, stk. 2. Stk. 2. De i § 4, stk. 1, nr. 3 nævnte leverandører, kan uanset fristen i § 5 stk. 2 yderligere en gang i løbet af skoleåret søge om tildeling af eventuelle ubrugte midler under skolefrugt- og grøntordningen. Stk. 3. Hvis der samlet er ansøgt om tilsagn om tilskud for et større beløb end den af EU afsatte ramme, jf. § 1, træffes afgørelse på baggrund af en prioritering af ansøgerne jf. dog § 7. Ansøgerne prioriteres i følgende rækkefølge: 1) Der gives prioritet til ansøgninger for skoler, der ikke tidligere har modtaget EU-tilskud under skolefrugtordningen. 2) Der gives prioritet til ansøgninger for skoler, som alene aftager økologisk frugt og grønt under skolefrugt- og grøntordningen. 3) Der gives prioritet til ansøgninger fra kommuner eller leverandører, der søger til hele klassetrin eller skoler. 4) Der gives prioritet til ansøgninger for skoler med en høj dækningsgrad for deltagende elever i børnehaveklassen og 1.-8. klassetrin på den berørte skole. Stk. 4. I tilfælde af at tilskuddet fra EU reduceres, kan NaturErhvervstyrelsen reducere i allerede bevilligede tilsagn. Tilsagnene vil blive reduceret forholdsmæssigt.",
      "valid_from": "2015-05-05",
      "valid_to": null
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Uanset § 6, stk. 3, og 4, kan op til 10 pct. af den samlede tilsagnspulje tildeles skolefrugt- og grøntordninger med planlagt effektmåling af øget indtag af frugt og grønt. Skolefrugt- og grøntordninger med effektmålinger skal overholde alle øvrige betingelser i §§ 8-9. Stk. 2. Klasser, der deltager i andre ordninger med fokus på ernæring, motion og sund levevis, kan også opnå tilsagn efter stk. 1. Prioritet gives dog til ansøgninger med planlagt effektmåling. Stk. 3. Ansøgninger efter stk. 1, skal omfatte mindst fire skoler og skal indgives af organisationen ansvarlig for initiativet. Stk. 4. NaturErhvervstyrelsen vurderer på baggrund af den enkelte ansøgning, om der kan opnås tilsagn efter stk. 1.",
      "valid_from": "2015-05-05",
      "valid_to": null
    },
    {
      "provision_ref": "5:8",
      "chapter": "5",
      "section": "8",
      "content": "§ 8. Tilsagn om tilskud er betinget af, at følgende betingelser er opfyldt: 1) Uddelingsperioden skal dække undervisningsdage i skoleåret 2015/2016. 2) Tilsagn kan ikke overføres til kommende skoleår eller anvendes med tilbagevirkende kraft. 3) Skolen skal hænge en plakat op ved hovedindgangen eller anvende et internetbanner på sin hjemmeside, der oplyser, at skolen deltager i ordningen. NaturErhvervstyrelsen stiller plakat og banner til rådighed. 4) Ansøger skal sikre, at ansøgningen om tilskud og tilhørende originale regnskabsbilag holdes tilgængelige i mindst 5 år fra datoen for udbetaling af tilskud. 5) Ansøger skal iværksætte ledsageforanstaltning, f.eks. som opført i bilag 1, jf. forordning 288/2009, artikel 5. 6) Ansøger skal, hvis projektet eller dele heraf er omfattet af EU's udbudsregler eller tilbudslovens regler, holde dokumentation for, at EU's udbudsregler eller tilbudslovens regler er overholdt, tilgængelig i mindst fem år fra datoen for afsluttende udbetaling.",
      "valid_from": "2015-05-05",
      "valid_to": null
    },
    {
      "provision_ref": "5:9",
      "chapter": "5",
      "section": "9",
      "content": "§ 9. Der ydes ikke tilskud til produkter udelukket af forordning 1308/2013, jf. forordning 1308/2013 artikel 23, stk. 3.",
      "valid_from": "2015-05-05",
      "valid_to": null
    },
    {
      "provision_ref": "5:10",
      "chapter": "5",
      "section": "10",
      "content": "§ 10. De tilskudsberettigede udgifter kan ikke omfatte udgifter, hvortil der er modtaget anden EU-støtte.",
      "valid_from": "2015-05-05",
      "valid_to": null
    },
    {
      "provision_ref": "6:11",
      "chapter": "6",
      "section": "11",
      "content": "§ 11. Udbetaling af tilskud er betinget af, at følgende betingelser opfyldes: 1) Alle ansøgte udgifter for årets skolefrugt- og grøntordning er afholdt og dokumenterbare. 2) De i §§ 8 og 9 anførte betingelser er opfyldte. Stk. 2. Udbetaling af tilskud sker på baggrund af tilsagnshavers opgørelse over betalte tilskudsberettigede udgifter. Anmodning om udbetaling af tilskud skal indsendes på et særligt skema og vedlægges dokumentation for de faktisk leverede mængder. Skema til udbetalingsanmodning findes på NaturErhvervstyrelsens hjemmeside.",
      "valid_from": "2015-05-05",
      "valid_to": null
    },
    {
      "provision_ref": "6:12",
      "chapter": "6",
      "section": "12",
      "content": "§ 12. Det maksimale tilskud til uddeling er på 75 % af udgifterne dog højst: 1) 2,00 kr. pr. elev pr. undervisningsdag for økologisk frugt og grønt og 2) 1,25 kr. pr. elev pr. undervisningsdag for konventionel frugt og grønt. Stk. 2. Leveres produkterne gratis til skolen, kan de i § 4, stk. 1, nr. 2-4, nævnte tilsagnshavere ansøge om de i stk. 1 nævnte maksimumbeløb pr. elev pr. undervisningsdag. Stk. 3. Det maksimale tilskud til ledsageforanstaltninger er på 75 % af de faktiske udgifter, dog kan tilskuddet ikke udgøre mere end 15 % af det anvendte tilsagn til uddeling. Stk. 4. Tilskuddet kan ikke overstige det seneste godkendte tilsagn. Stk. 5. Der ydes ikke tilskud til moms. Stk. 6. Udbetaling af tilskud sker til ansøgers NemKonto.",
      "valid_from": "2015-05-05",
      "valid_to": null
    },
    {
      "provision_ref": "6:13",
      "chapter": "6",
      "section": "13",
      "content": "§ 13. NaturErhvervstyrelsen kan forlange rigtigheden af oplysninger, der skal danne grundlag for udbetaling af tilskud, bekræftet af den kommunale revisor eller af registreret revisor.",
      "valid_from": "2015-05-05",
      "valid_to": null
    },
    {
      "provision_ref": "7:14",
      "chapter": "7",
      "section": "14",
      "content": "§ 14. Ændringer i ansøgningen efter at tilsagnet er givet, kan godkendes af NaturErhvervstyrelsen på betingelse af, at ændringen efter NaturErhvervstyrelsens vurdering er i overensstemmelse med ordningens formål og inden for ordningens rammer, som fastsat i EU's retsakter. Anmodning om ændring af en ansøgning skal godkendes af NaturErhvervstyrelsen, inden ændringen iværksættes.",
      "valid_from": "2015-05-05",
      "valid_to": null
    },
    {
      "provision_ref": "7:15",
      "chapter": "7",
      "section": "15",
      "content": "§ 15. Tilsagnshaver er forpligtet til uden ugrundet ophold at give NaturErhvervstyrelsen meddelelse om forhold, der kan medføre, at betingelserne for udbetaling af hele eller dele af tilskuddet er bortfaldet, og derfor ikke skal udbetales, eller som medfører, at allerede udbetalte tilskud skal tilbagebetales. Det gælder også, hvis tilsagnet ikke anvendes. Stk. 2. Alle, der har modtaget tilsagn i medfør af denne bekendtgørelse, er forpligtet til at underrette NaturErhvervstyrelsen såfremt de bliver vidende om, at de ikke vil blive i stand til at udnytte tilsagnet fuldt ud. For skoleåret 2015/2016 skal underretning gives senest 13. november 2015.",
      "valid_from": "2015-05-05",
      "valid_to": null
    },
    {
      "provision_ref": "8:16",
      "chapter": "8",
      "section": "16",
      "content": "§ 16. NaturErhvervstyrelsen kan træffe afgørelse om bortfald af tilsagn og tilbagebetaling af tilskud, hvis: 1) ansøger har afgivet urigtige eller vildledende oplysninger eller fortiet oplysninger af betydning for sagens afgørelse, 2) ansøger undlader at yde den fornødne vejledning og hjælp ved gennemførelse af den i kapitel 3 nævnte kontrol, undlader at sikre, at skolerne medvirker til at yde den fornødne vejledning og hjælp ved gennemførelse af den i kapitel 3 nævnte kontrol, eller undlader at udlevere regnskaber, betalingsbeviser m.v., som er nødvendige for gennemførelsen af kontrollen, 3) underretningsforpligtelsen ikke er opfyldt jf. §§ 14 og 15, eller 4) betingelserne for tilskud ikke er opfyldt jf. §§ 8, 9 og 10. Stk. 2. Uanset stk. 1 kan NaturErhvervstyrelsen opretholde tilsagnet eller foretage en proportional nedsættelse af den samlede værdi af de tilskudsberettigede udgifter, hvis EU’s udbudsregler eller reglerne i tilbudsloven ikke er overholdt. Stk. 3. I de stk. 1, nævnte tilfælde træffer NaturErhvervstyrelsen afgørelse om tilbagebetaling af tilskud. Ved opgørelsen af tilbagebetalingskravet tillægges der renter. Rentetillægget beregnes fra tidspunktet for meddelelsen af tilbagebetalingskravet til betaling sker og med den i lov om renter ved forsinket betaling (Renteloven) fastsatte referencesats med tillæg. Rentetillægget udgør dog mindst 50 kr.",
      "valid_from": "2015-05-05",
      "valid_to": null
    },
    {
      "provision_ref": "9:17",
      "chapter": "9",
      "section": "17",
      "content": "§ 17. Afgørelser truffet af NaturErhvervstyrelsen kan påklages til Fødevareministeriets Klagecenter. Stk. 2. Klagen skal være skriftlig og skal indgives gennem NaturErhvervstyrelsen. Stk. 3. Klagefristen er 4 uger for afgørelser, der er truffet i medfør af denne bekendtgørelse. Stk. 4. Fødevareministeriets Klagecenter kan inden for seks måneder efter afgørelsen se bort fra overskridelse af klagefristen, når overskridelsen af særlige grunde er undskyldelig. Stk. 5. NaturErhvervstyrelsen kan genoptage en sag, efter der er indgivet en klage. Stk. 6. Afgørelser truffet af Fødevareministeriets Klagecenter i klagesager kan ikke indbringes for anden administrativ myndighed.",
      "valid_from": "2015-05-05",
      "valid_to": null
    },
    {
      "provision_ref": "10:18",
      "chapter": "10",
      "section": "18",
      "content": "§ 18. Bekendtgørelsen træder i kraft den 8. maj 2015. Stk. 2. Bekendtgørelse nr. 522 af 26. maj 2014 om skolefrugtordningen ophæves. Bekendtgørelsen finder dog fortsat anvendelse for tilsagn, der er meddelt i medfør heraf og for udbetalingsansøgninger, som er indgivet men endnu ikke er færdigbehandlede.",
      "valid_from": "2015-05-05",
      "valid_to": null
    }
  ],
  "definitions": [
    {
      "term": "en skolefrugt- og grøntordning",
      "definition": "i denne bekendtgørelse en ordning, der indebærer, at elever på en given skole tilbydes frugt og grønt på undervisningsdage fra 1",
      "source_provision": "2:2"
    }
  ]
}
