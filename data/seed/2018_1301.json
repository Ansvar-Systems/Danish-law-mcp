{
  "id": "2018:1301",
  "type": "statute",
  "title": "Bekendtgørelse om digital kommunikation på Skatteministeriets område",
  "short_name": "BEK H#LOKDOK04",
  "status": "in_force",
  "issued_date": "2018-11-14",
  "url": "https://www.retsinformation.dk/eli/lta/2018/1301/xml",
  "description": "Retsinformation source. DocumentId=AN013541; AccessionNumber=B20180130105; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Fysiske personer, der efter skattekontrolloven § 11 har pligt til at give oplysninger om skattepligtig indkomst senest den 1. juli i året efter indkomstårets udløb, skal indgive oplysningsskemaet digitalt ved brug af de digitale kanaler, som Skatteforvaltningen anviser, jf. dog stk. 2 og §§ 2 og 4. Stk. 2. Undtaget for pligten til at give oplysninger om skattepligtig indkomst digitalt efter stk. 1 er fysiske personer, der ikke er moms- eller lønsumsafgiftspligtige, som er fritaget for tilslutning til Offentlig Digital Post, jf. bekendtgørelse om fritagelse af fysiske personer fra tilslutning til Offentlig Digital Post m.v. eller bekendtgørelse om fritagelse af juridiske enheder med CVR-nummer samt fysiske personer med erhvervsaktiviteter for tilslutning til Digital Post."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Pligten til at indgive oplysningsskemaet digitalt omfatter ikke: 1) Skattepligtige, der er eller i løbet af indkomståret har været begrænset skattepligtige efter kildeskatteloven. 2) Skattepligtige, der i løbet af indkomståret indtræder eller udtræder af skattepligten efter kildeskatteloven § 1. 3) Skattepligtige efter kildeskattelovens § 1, der har skattemæssigt hjemsted i udlandet eller i løbet af indkomståret får skattemæssigt hjemsted i udlandet og for det pågældende indkomstår ønsker at blive beskattet efter reglerne om grænsegængere. 4) Skattepligtige, der ved indkomstopgørelsen skal medregne gevinst og tab af fordringer efter reglerne om næring i kursgevinstloven. 5) Skattepligtige, der efter regler fastsat af skatteministeren efter indstilling fra Skatterådet i medfør af skattekontrollovens § 6, stk. 2, nr. 1, har pligt til at indsende skatteregnskab sammen med oplysningsskemaet. 6) Skattepligtige, der har omdannet virksomheden til selskab efter reglerne i lov om skattefri virksomhedsomdannelse og sammen med oplysningsskemaet indsender de selskabsretlige dokumenter, jf. § 2, stk. 1, nr. 7, i lov om skattefri virksomhedsomdannelse. 7) Skattepligtige, der i løbet af indkomståret overdrager virksomhed efter kildeskattelovens regler om skattemæssig succession. 8) Skattepligtige, der har modtaget erstatnings- eller forsikringssum og efter ejendomsavancebeskatningsloven skal indsende meddelelse om genopførelse af fast ejendom sammen med indkomstårets oplysningsskema. 9) Skattepligtige, der efter kursgevinstlovens § 32, stk. 3, har opgjort et tab på visse aktiebaserede finansielle kontrakter, og som kun ønsker at bruge en del af det opgjorte tab. 10) Skattepligtige, der i indkomståret sidder i uskiftet bo, og hvor skatten beregnes efter dødsboskattelovens kapitel 10. 11) Skattepligtige, der ikke er fyldt 18 år ved indkomstårets begyndelse. 12) Skattepligtige, der efter værgemålsloven er umyndiggjorte."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Hvis en fysisk person, som skal give oplysninger om skattepligtig indkomst digitalt efter § 1, stk. 1, anmoder om genoptagelse efter skatteforvaltningslovens § 26, stk. 2, eller § 27, stk. 1, skal anmodningen indgives digitalt ved brug af de digitale kanaler, som Skatteforvaltningen anviser."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. En skattepligtig, der er afskåret fra at anvende TastSelv efter skattekontrollovens § 71, er undtaget fra pligten i §§ 1 og 3 til at oplyse den skattepligtige indkomst m.v. digitalt. Oplysninger om skattepligtig indkomst til Skatteforvaltningen, genoptagelse af årsopgørelse eller ændring af forskudsopgørelse kan ske ved at rette henvendelse til Skatteforvaltningen telefonisk, via www.skat.dk, ved brev eller ved personlig henvendelse."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Skatteforvaltningen kan sende meddelelser, forslag til afgørelser og afgørelser m.v., som indeholder fortrolige oplysninger, til borgeren eller virksomheden ved, at den pågældende meddelelse m.v. lægges i borgerens eller virksomhedens skattemappe. Stk. 2. Nye årsopgørelser for indkomståret 2013 og tidligere år sendes dog som almindelig post, medmindre borgeren har valgt at modtage henvendelser fra Skatteforvaltningen digitalt i skattemappen og har oplyst e-mail‌adresse eller sms-nummer i TastSelv-borger på www.skat.dk. Stk. 3. Er en borger tilsluttet Offentlig Digital Post, jf. lov om Digital Post fra offentlige afsendere, vil vedkommende blive adviseret af Skatteforvaltningen gennem den fællesoffentlige digitale postkasse for så vidt angår forskudsopgørelsen, som er ændret på initiativ af Skatteforvaltningen, og årsopgørelsen m.v., medmindre borgeren har oplyst e-mail‌adresse eller mobiltelefonnummer til Skatteforvaltningen, hvorefter vedkommende vil blive adviseret gennem disse kanaler. Stk. 4. Er borgeren fritaget for tilslutning til Offentlig Digital Post, jf. bekendtgørelse om fritagelse af fysiske personer fra tilslutning til Offentlig Digital Post m.v. eller bekendtgørelse om fritagelse af juridiske enheder med CVR-nummer samt fysiske personer med erhvervsaktiviteter for tilslutning til Digital Post, vil vedkommende modtage forskudsopgørelsen, som er ændret på initiativ af Skatteforvaltningen, og årsopgørelsen m.v. med almindelig post."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Anmodning om tilbagebetaling af indeholdt udbytteskat skal ske via de digitale kanaler, som Skatteforvaltningen anviser. Stk. 2. Undtaget fra stk. 1 er anmodninger efter kildeskattelovens § 55 og selskabsskattelovens § 29 D."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Krav i skattelovgivningen om skriftlighed eller underskrift anses for opfyldt, når meddelelser m.v. til Skatteforvaltningen sendes via TastSelv på www.skat.dk."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Bekendtgørelsen træder i kraft den 1. januar 2019. Stk. 2. §§ 1 og 2 har virkning fra og med indkomståret 2018. Stk. 3. Bekendtgørelse nr. 147 af 4. februar 2015 om digital kommunikation på Skatteministeriets område ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Fysiske personer, der efter skattekontrolloven § 11 har pligt til at give oplysninger om skattepligtig indkomst senest den 1. juli i året efter indkomstårets udløb, skal indgive oplysningsskemaet digitalt ved brug af de digitale kanaler, som Skatteforvaltningen anviser, jf. dog stk. 2 og §§ 2 og 4. Stk. 2. Undtaget for pligten til at give oplysninger om skattepligtig indkomst digitalt efter stk. 1 er fysiske personer, der ikke er moms- eller lønsumsafgiftspligtige, som er fritaget for tilslutning til Offentlig Digital Post, jf. bekendtgørelse om fritagelse af fysiske personer fra tilslutning til Offentlig Digital Post m.v. eller bekendtgørelse om fritagelse af juridiske enheder med CVR-nummer samt fysiske personer med erhvervsaktiviteter for tilslutning til Digital Post.",
      "valid_from": "2018-11-14",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Pligten til at indgive oplysningsskemaet digitalt omfatter ikke: 1) Skattepligtige, der er eller i løbet af indkomståret har været begrænset skattepligtige efter kildeskatteloven. 2) Skattepligtige, der i løbet af indkomståret indtræder eller udtræder af skattepligten efter kildeskatteloven § 1. 3) Skattepligtige efter kildeskattelovens § 1, der har skattemæssigt hjemsted i udlandet eller i løbet af indkomståret får skattemæssigt hjemsted i udlandet og for det pågældende indkomstår ønsker at blive beskattet efter reglerne om grænsegængere. 4) Skattepligtige, der ved indkomstopgørelsen skal medregne gevinst og tab af fordringer efter reglerne om næring i kursgevinstloven. 5) Skattepligtige, der efter regler fastsat af skatteministeren efter indstilling fra Skatterådet i medfør af skattekontrollovens § 6, stk. 2, nr. 1, har pligt til at indsende skatteregnskab sammen med oplysningsskemaet. 6) Skattepligtige, der har omdannet virksomheden til selskab efter reglerne i lov om skattefri virksomhedsomdannelse og sammen med oplysningsskemaet indsender de selskabsretlige dokumenter, jf. § 2, stk. 1, nr. 7, i lov om skattefri virksomhedsomdannelse. 7) Skattepligtige, der i løbet af indkomståret overdrager virksomhed efter kildeskattelovens regler om skattemæssig succession. 8) Skattepligtige, der har modtaget erstatnings- eller forsikringssum og efter ejendomsavancebeskatningsloven skal indsende meddelelse om genopførelse af fast ejendom sammen med indkomstårets oplysningsskema. 9) Skattepligtige, der efter kursgevinstlovens § 32, stk. 3, har opgjort et tab på visse aktiebaserede finansielle kontrakter, og som kun ønsker at bruge en del af det opgjorte tab. 10) Skattepligtige, der i indkomståret sidder i uskiftet bo, og hvor skatten beregnes efter dødsboskattelovens kapitel 10. 11) Skattepligtige, der ikke er fyldt 18 år ved indkomstårets begyndelse. 12) Skattepligtige, der efter værgemålsloven er umyndiggjorte.",
      "valid_from": "2018-11-14",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Hvis en fysisk person, som skal give oplysninger om skattepligtig indkomst digitalt efter § 1, stk. 1, anmoder om genoptagelse efter skatteforvaltningslovens § 26, stk. 2, eller § 27, stk. 1, skal anmodningen indgives digitalt ved brug af de digitale kanaler, som Skatteforvaltningen anviser.",
      "valid_from": "2018-11-14",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. En skattepligtig, der er afskåret fra at anvende TastSelv efter skattekontrollovens § 71, er undtaget fra pligten i §§ 1 og 3 til at oplyse den skattepligtige indkomst m.v. digitalt. Oplysninger om skattepligtig indkomst til Skatteforvaltningen, genoptagelse af årsopgørelse eller ændring af forskudsopgørelse kan ske ved at rette henvendelse til Skatteforvaltningen telefonisk, via www.skat.dk, ved brev eller ved personlig henvendelse.",
      "valid_from": "2018-11-14",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Skatteforvaltningen kan sende meddelelser, forslag til afgørelser og afgørelser m.v., som indeholder fortrolige oplysninger, til borgeren eller virksomheden ved, at den pågældende meddelelse m.v. lægges i borgerens eller virksomhedens skattemappe. Stk. 2. Nye årsopgørelser for indkomståret 2013 og tidligere år sendes dog som almindelig post, medmindre borgeren har valgt at modtage henvendelser fra Skatteforvaltningen digitalt i skattemappen og har oplyst e-mail‌adresse eller sms-nummer i TastSelv-borger på www.skat.dk. Stk. 3. Er en borger tilsluttet Offentlig Digital Post, jf. lov om Digital Post fra offentlige afsendere, vil vedkommende blive adviseret af Skatteforvaltningen gennem den fællesoffentlige digitale postkasse for så vidt angår forskudsopgørelsen, som er ændret på initiativ af Skatteforvaltningen, og årsopgørelsen m.v., medmindre borgeren har oplyst e-mail‌adresse eller mobiltelefonnummer til Skatteforvaltningen, hvorefter vedkommende vil blive adviseret gennem disse kanaler. Stk. 4. Er borgeren fritaget for tilslutning til Offentlig Digital Post, jf. bekendtgørelse om fritagelse af fysiske personer fra tilslutning til Offentlig Digital Post m.v. eller bekendtgørelse om fritagelse af juridiske enheder med CVR-nummer samt fysiske personer med erhvervsaktiviteter for tilslutning til Digital Post, vil vedkommende modtage forskudsopgørelsen, som er ændret på initiativ af Skatteforvaltningen, og årsopgørelsen m.v. med almindelig post.",
      "valid_from": "2018-11-14",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Anmodning om tilbagebetaling af indeholdt udbytteskat skal ske via de digitale kanaler, som Skatteforvaltningen anviser. Stk. 2. Undtaget fra stk. 1 er anmodninger efter kildeskattelovens § 55 og selskabsskattelovens § 29 D.",
      "valid_from": "2018-11-14",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Krav i skattelovgivningen om skriftlighed eller underskrift anses for opfyldt, når meddelelser m.v. til Skatteforvaltningen sendes via TastSelv på www.skat.dk.",
      "valid_from": "2018-11-14",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Bekendtgørelsen træder i kraft den 1. januar 2019. Stk. 2. §§ 1 og 2 har virkning fra og med indkomståret 2018. Stk. 3. Bekendtgørelse nr. 147 af 4. februar 2015 om digital kommunikation på Skatteministeriets område ophæves.",
      "valid_from": "2018-11-14",
      "valid_to": null
    }
  ],
  "definitions": []
}
