{
  "id": "2010:189",
  "type": "statute",
  "title": "Bekendtgørelse af lov om adgang til udøvelse af visse erhverv i Danmark",
  "short_name": "LBK H#LOKDOK03",
  "status": "in_force",
  "issued_date": "2010-02-12",
  "url": "https://www.retsinformation.dk/eli/lta/2010/189/xml",
  "description": "Retsinformation source. DocumentId=BD000556; AccessionNumber=A20100018929; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Denne lov finder anvendelse på sager om, hvorvidt en person, der ansøger om adgang til udøvelse af et lovreguleret erhverv, opfylder de betingelser, som er en forudsætning for adgang til som selvstændig eller lønmodtager at udøve dette erhverv, når personen påberåber sig anerkendelse af udenlandske erhvervsmæssige kvalifikationer. Loven finder tillige anvendelse på sager, hvor der skal foretages anmeldelse ved midlertidig eller lejlighedsvis udøvelse af et lovreguleret erhverv. Stk. 2. Efter forhandling med økonomi- og erhvervsministeren kan ministeren for videnskab, teknologi og udvikling, for så vidt angår nærmere angivne erhverv, bestemme, at lovens bestemmelser kun finder anvendelse, hvis ansøgningen skal behandles efter EU’s direktiv om anerkendelse af erhvervsmæssige kvalifikationer. Stk. 3. § 4 finder dog i alle tilfælde anvendelse på erhverv omfattet af regler fastsat i medfør af stk. 2."
    },
    {
      "provision_ref": "2",
      "section": "2",
      "content": "§ 2. Personer, der er statsborgere i et EU/EØS-land eller i et land, som EU har indgået aftale med om adgang til udøvelse af lovregulerede erhverv, har adgang til at udøve et lovreguleret erhverv her i landet på samme vilkår, som gælder for personer med danske erhvervsmæssige kvalifikationer, hvis de opfylder betingelserne i 1) EU’s direktiv om anerkendelse af erhvervsmæssige kvalifikationer eller 2) aftaler indgået mellem Danmark og andre nordiske lande om anerkendelse af erhvervsmæssige kvalifikationer."
    },
    {
      "provision_ref": "3",
      "section": "3",
      "content": "§ 3. Personer, der er omfattet af EU’s direktiv om anerkendelse af erhvervsmæssige kvalifikationer og de aftaler, der er nævnt i § 2, indgiver ansøgning om adgang til at udøve et lovreguleret erhverv i Danmark til den myndighed, der administrerer det pågældende erhverv (den kompetente myndighed). Stk. 2. Personer, der uden at være omfattet af EU’s direktiv om anerkendelse af erhvervsmæssige kvalifikationer og de aftaler, der er nævnt i § 2, påberåber sig erhvervsmæssige kvalifikationer opnået i udlandet som grundlag for en ansøgning om adgang til udøvelse af et lovreguleret erhverv i Danmark, indgiver ligeledes ansøgning om adgang til at udøve et lovreguleret erhverv til den kompetente myndighed. Stk. 3. Den kompetente myndighed påser, at personer, jf. stk. 1, der ansøger om adgang til at udøve et lovreguleret erhverv, opfylder de i § 2 nævnte betingelser. Den kompetente myndighed påser tillige, at personer, jf. stk. 1 og 2, opfylder de betingelser for udøvelsen af det lovregulerede erhverv, der fremgår af reglerne for det enkelte erhverv. Stk. 4. Personer, jf. stk. 1, der midlertidigt eller lejlighedsvis agter at udøve et lovreguleret erhverv her i landet, skal inden erhvervsudøvelsen indgive skriftlig anmeldelse til den kompetente myndighed, hvis der er fastsat krav herom i de regler, der gælder for erhvervet. Anmeldelsen skal fornyes en gang om året, hvis personen ønsker at udføre midlertidige eller lejlighedsvise tjenesteydelser i løbet af det kommende år. I reglerne, der gælder for erhvervet, fastsættes endvidere, hvorvidt reglerne om anmeldelse også kan finde anvendelse på personer, der er omfattet af stk. 2."
    },
    {
      "provision_ref": "4",
      "section": "4",
      "content": "§ 4. En kompetent myndighed, der modtager anmeldelser eller træffer afgørelser i en sag, der er omfattet af denne lov, jf. § 3, skal én gang årligt indberette statistiske oplysninger om anmeldelserne og afgørelserne til Ministeriet for Videnskab, Teknologi og Udvikling. Ministeriet for Videnskab, Teknologi og Udvikling kan på baggrund af de indberettede oplysninger anmode de kompetente myndigheder om uddybende oplysninger til brug for den beretning, ministeren for videnskab, teknologi og udvikling skal afgive til Folketinget, jf. lov om vurdering af udenlandske uddannelseskvalifikationer m.v., og den rapport, der skal afgives til Kommissionen. Stk. 2. Ministeren for videnskab, teknologi og udvikling fastsætter nærmere regler om de oplysninger, der skal indberettes, og indberetningernes form."
    },
    {
      "provision_ref": "5",
      "section": "5",
      "content": "§ 5. Ministeriet for Videnskab, Teknologi og Udvikling koordinerer gennemførelse af direktivet, jf. § 2, nr. 1, og ministeren for videnskab, teknologi og udvikling fastsætter nærmere regler med henblik på opfyldelse af direktivet."
    },
    {
      "provision_ref": "6",
      "section": "6",
      "content": "§ 6. Ansøgeren kan pålægges betaling for afholdelse af udgifter til gennemførelse af egnethedsprøve eller supplerende uddannelse. Betalingens størrelse må ikke overstige de beløb, som opkræves i forbindelse med gennemførelse af undervisning, eksamination m.v. på det pågældende område. Betalingen fastsættes og opkræves af den myndighed, der forestår gennemførelse af undervisning, eksamination m.v."
    },
    {
      "provision_ref": "7",
      "section": "7",
      "content": "§ 7. Ministeren for videnskab, teknologi og udvikling kan bemyndige en under ministeriet oprettet statslig myndighed eller efter forhandling med vedkommende minister andre statslige myndigheder til at udøve de beføjelser, der i denne lov er tillagt ministeren for videnskab, teknologi og udvikling. Stk. 2. Ministeren for videnskab, teknologi og udvikling kan fastsætte regler om adgangen til at påklage afgørelser, der er truffet i henhold til bemyndigelse efter stk. 1, herunder at afgørelserne ikke kan påklages. Stk. 3. Ministeren for videnskab, teknologi og udvikling kan fastsætte regler om udøvelsen af de beføjelser, som en anden statslig myndighed efter forhandling med vedkommende minister bliver bemyndiget til at udøve efter stk. 1."
    },
    {
      "provision_ref": "7a",
      "section": "7a",
      "content": "§ 7 a. Økonomi- og erhvervsministeren kan fastsætte nærmere regler om 1) prøver og attestation af eksamensbeviser for bygningskonstruktører og 2) attestation af arkitekters eksamensbeviser, certifikater og uddannelsesbeviser."
    },
    {
      "provision_ref": "8",
      "section": "8",
      "content": "§ 8. Loven træder i kraft den 1. august 2004."
    },
    {
      "provision_ref": "9",
      "section": "9",
      "content": "§ 9. Lov nr. 291 af 8. maj 1991 om adgang til udøvelse af visse erhverv i Danmark for statsborgere i De Europæiske Fællesskaber og de nordiske lande ophæves. Stk. 2. Regler udstedt i medfør af lov nr. 291 af 8. maj 1991 forbliver i kraft, indtil de ophæves, ændres eller erstattes af regler udstedt i medfør af denne lov."
    },
    {
      "provision_ref": "10",
      "section": "10",
      "content": "§ 10. Loven gælder ikke for Færøerne og Grønland."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Denne lov finder anvendelse på sager om, hvorvidt en person, der ansøger om adgang til udøvelse af et lovreguleret erhverv, opfylder de betingelser, som er en forudsætning for adgang til som selvstændig eller lønmodtager at udøve dette erhverv, når personen påberåber sig anerkendelse af udenlandske erhvervsmæssige kvalifikationer. Loven finder tillige anvendelse på sager, hvor der skal foretages anmeldelse ved midlertidig eller lejlighedsvis udøvelse af et lovreguleret erhverv. Stk. 2. Efter forhandling med økonomi- og erhvervsministeren kan ministeren for videnskab, teknologi og udvikling, for så vidt angår nærmere angivne erhverv, bestemme, at lovens bestemmelser kun finder anvendelse, hvis ansøgningen skal behandles efter EU’s direktiv om anerkendelse af erhvervsmæssige kvalifikationer. Stk. 3. § 4 finder dog i alle tilfælde anvendelse på erhverv omfattet af regler fastsat i medfør af stk. 2.",
      "valid_from": "2010-02-12",
      "valid_to": null
    },
    {
      "provision_ref": "2",
      "section": "2",
      "content": "§ 2. Personer, der er statsborgere i et EU/EØS-land eller i et land, som EU har indgået aftale med om adgang til udøvelse af lovregulerede erhverv, har adgang til at udøve et lovreguleret erhverv her i landet på samme vilkår, som gælder for personer med danske erhvervsmæssige kvalifikationer, hvis de opfylder betingelserne i 1) EU’s direktiv om anerkendelse af erhvervsmæssige kvalifikationer eller 2) aftaler indgået mellem Danmark og andre nordiske lande om anerkendelse af erhvervsmæssige kvalifikationer.",
      "valid_from": "2010-02-12",
      "valid_to": null
    },
    {
      "provision_ref": "3",
      "section": "3",
      "content": "§ 3. Personer, der er omfattet af EU’s direktiv om anerkendelse af erhvervsmæssige kvalifikationer og de aftaler, der er nævnt i § 2, indgiver ansøgning om adgang til at udøve et lovreguleret erhverv i Danmark til den myndighed, der administrerer det pågældende erhverv (den kompetente myndighed). Stk. 2. Personer, der uden at være omfattet af EU’s direktiv om anerkendelse af erhvervsmæssige kvalifikationer og de aftaler, der er nævnt i § 2, påberåber sig erhvervsmæssige kvalifikationer opnået i udlandet som grundlag for en ansøgning om adgang til udøvelse af et lovreguleret erhverv i Danmark, indgiver ligeledes ansøgning om adgang til at udøve et lovreguleret erhverv til den kompetente myndighed. Stk. 3. Den kompetente myndighed påser, at personer, jf. stk. 1, der ansøger om adgang til at udøve et lovreguleret erhverv, opfylder de i § 2 nævnte betingelser. Den kompetente myndighed påser tillige, at personer, jf. stk. 1 og 2, opfylder de betingelser for udøvelsen af det lovregulerede erhverv, der fremgår af reglerne for det enkelte erhverv. Stk. 4. Personer, jf. stk. 1, der midlertidigt eller lejlighedsvis agter at udøve et lovreguleret erhverv her i landet, skal inden erhvervsudøvelsen indgive skriftlig anmeldelse til den kompetente myndighed, hvis der er fastsat krav herom i de regler, der gælder for erhvervet. Anmeldelsen skal fornyes en gang om året, hvis personen ønsker at udføre midlertidige eller lejlighedsvise tjenesteydelser i løbet af det kommende år. I reglerne, der gælder for erhvervet, fastsættes endvidere, hvorvidt reglerne om anmeldelse også kan finde anvendelse på personer, der er omfattet af stk. 2.",
      "valid_from": "2010-02-12",
      "valid_to": null
    },
    {
      "provision_ref": "4",
      "section": "4",
      "content": "§ 4. En kompetent myndighed, der modtager anmeldelser eller træffer afgørelser i en sag, der er omfattet af denne lov, jf. § 3, skal én gang årligt indberette statistiske oplysninger om anmeldelserne og afgørelserne til Ministeriet for Videnskab, Teknologi og Udvikling. Ministeriet for Videnskab, Teknologi og Udvikling kan på baggrund af de indberettede oplysninger anmode de kompetente myndigheder om uddybende oplysninger til brug for den beretning, ministeren for videnskab, teknologi og udvikling skal afgive til Folketinget, jf. lov om vurdering af udenlandske uddannelseskvalifikationer m.v., og den rapport, der skal afgives til Kommissionen. Stk. 2. Ministeren for videnskab, teknologi og udvikling fastsætter nærmere regler om de oplysninger, der skal indberettes, og indberetningernes form.",
      "valid_from": "2010-02-12",
      "valid_to": null
    },
    {
      "provision_ref": "5",
      "section": "5",
      "content": "§ 5. Ministeriet for Videnskab, Teknologi og Udvikling koordinerer gennemførelse af direktivet, jf. § 2, nr. 1, og ministeren for videnskab, teknologi og udvikling fastsætter nærmere regler med henblik på opfyldelse af direktivet.",
      "valid_from": "2010-02-12",
      "valid_to": null
    },
    {
      "provision_ref": "6",
      "section": "6",
      "content": "§ 6. Ansøgeren kan pålægges betaling for afholdelse af udgifter til gennemførelse af egnethedsprøve eller supplerende uddannelse. Betalingens størrelse må ikke overstige de beløb, som opkræves i forbindelse med gennemførelse af undervisning, eksamination m.v. på det pågældende område. Betalingen fastsættes og opkræves af den myndighed, der forestår gennemførelse af undervisning, eksamination m.v.",
      "valid_from": "2010-02-12",
      "valid_to": null
    },
    {
      "provision_ref": "7",
      "section": "7",
      "content": "§ 7. Ministeren for videnskab, teknologi og udvikling kan bemyndige en under ministeriet oprettet statslig myndighed eller efter forhandling med vedkommende minister andre statslige myndigheder til at udøve de beføjelser, der i denne lov er tillagt ministeren for videnskab, teknologi og udvikling. Stk. 2. Ministeren for videnskab, teknologi og udvikling kan fastsætte regler om adgangen til at påklage afgørelser, der er truffet i henhold til bemyndigelse efter stk. 1, herunder at afgørelserne ikke kan påklages. Stk. 3. Ministeren for videnskab, teknologi og udvikling kan fastsætte regler om udøvelsen af de beføjelser, som en anden statslig myndighed efter forhandling med vedkommende minister bliver bemyndiget til at udøve efter stk. 1.",
      "valid_from": "2010-02-12",
      "valid_to": null
    },
    {
      "provision_ref": "7a",
      "section": "7a",
      "content": "§ 7 a. Økonomi- og erhvervsministeren kan fastsætte nærmere regler om 1) prøver og attestation af eksamensbeviser for bygningskonstruktører og 2) attestation af arkitekters eksamensbeviser, certifikater og uddannelsesbeviser.",
      "valid_from": "2010-02-12",
      "valid_to": null
    },
    {
      "provision_ref": "8",
      "section": "8",
      "content": "§ 8. Loven træder i kraft den 1. august 2004.",
      "valid_from": "2010-02-12",
      "valid_to": null
    },
    {
      "provision_ref": "9",
      "section": "9",
      "content": "§ 9. Lov nr. 291 af 8. maj 1991 om adgang til udøvelse af visse erhverv i Danmark for statsborgere i De Europæiske Fællesskaber og de nordiske lande ophæves. Stk. 2. Regler udstedt i medfør af lov nr. 291 af 8. maj 1991 forbliver i kraft, indtil de ophæves, ændres eller erstattes af regler udstedt i medfør af denne lov.",
      "valid_from": "2010-02-12",
      "valid_to": null
    },
    {
      "provision_ref": "10",
      "section": "10",
      "content": "§ 10. Loven gælder ikke for Færøerne og Grønland.",
      "valid_from": "2010-02-12",
      "valid_to": null
    }
  ],
  "definitions": []
}
