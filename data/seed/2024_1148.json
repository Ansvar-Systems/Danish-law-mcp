{
  "id": "2024:1148",
  "type": "statute",
  "title": "Bekendtgørelse om oplysnings- og dokumentationspligt for investeringsinstitutter med minimumsbeskatning",
  "short_name": "BEK H#LOKDOK04",
  "status": "in_force",
  "issued_date": "2024-11-07",
  "url": "https://www.retsinformation.dk/eli/lta/2024/1148/xml",
  "description": "Retsinformation source. DocumentId=AN016451; AccessionNumber=B20240114805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Meddelelse om, at et investeringsinstitut vælger at være minimumsbeskattet, skal af det pågældende investeringsinstitut eller instituttets forvaltningsselskab indsendes til Skatteforvaltningen senest den 31. december i kalenderåret før det kalenderår, som meddelelsen skal have virkning fra. Stk. 2. Hvis et nyoprettet investeringsinstitut indsender meddelelse om valg af status som investeringsinstitut med minimumsbeskatning til Skatteforvaltningen senest 2 måneder efter oprettelsen, dog senest den 31. december i oprettelsesåret, har valget virkning fra det kalenderår, hvor investeringsinstituttet er oprettet. Det er en betingelse, at valget om at være minimumsbeskattet er truffet samtidig med oprettelsen. Stk. 3. En meddelelse efter stk. 1 eller 2 skal indeholde følgende oplysninger: 1) For danske investeringsinstitutter m.v. navn, adresse og skattemæssigt hjemsted og for udenlandske investeringsinstitutter navn, adresse, skattemæssigt hjemsted og hjemland. 2) CVR-nummer, SE-nummer eller tilsvarende udenlandsk identifikation. 3) Investeringsinstituttets m.v. ISIN-kode og eventuelle LEI-kode. 4) Vedtægter og dokumentation for at bestyrelsen i investeringsinstituttet m.v. har truffet beslutning om, at investeringsinstituttet m.v. skal være minimumsbeskattet. 5) Hvis investeringsinstituttet ikke er dansk, skal det oplyses, hvilken type juridisk enhed investeringsinstituttet anses for i hjemlandet. 6) Er investeringsinstituttet opdelt i andelsklasser, skal investeringsinstituttet oplyse navn, SE-nummer og ISIN-kode på hver andelsklasse samt hvilken afdeling andelsklasserne tilhører. 7) Kontaktoplysninger til anmelder, herunder navn, e-mail og telefonnummer inklusive landekode. Stk. 4. Meddelelse skal indsendes for det investeringsinstitut, som efter dansk skattepraksis anses for at være et selvstændigt skattesubjekt. I de tilfælde, hvor et investeringsinstitut er opdelt i afdelinger m.v., som hver udgør et selvstændigt skattesubjekt, skal der indsendes en meddelelse om hver enkelt afdeling. For et investeringsinstitut, som er opdelt i andelsklasser, sker vurderingen samlet for hele investeringsinstituttet henholdsvis afdelingen. Det er en betingelse for, at et investeringsinstitut opdelt i andelsklasser kan opnå status som investeringsinstitut med minimumsbeskatning, at forskellen mellem andelsklasserne kun består i, at administrationsudgifterne skævdeles og/eller at der er forskel på, hvilken valuta der anvendes, og/eller at den ene andelsklasse rent faktisk udbetaler minimumsindkomsten, mens den anden andelsklasse er teknisk udbetalende. Stk. 5. Oprettes der efterfølgende nye andelsklasser i et investeringsinstitut, der fortsat opfylder betingelserne for at være minimumsbeskattet, skal der indsendes oplysning herom. I den forbindelse skal andelsklassens navn og ISIN-kode oplyses. Stk. 6. Overflyttes en minimumsbeskattet afdeling i en UCITS til en anden UCITS, eller overflyttes en minimumsbeskattet afdeling i en kapitalforening, AIF-SIKAV eller AIF-værdipapirfond til en anden kapitalforening, AIF-SIKAV eller AIF-værdipapirfond, skal der inden den i stk. 1 nævnte frist indsendes oplysninger, som nævnt i stk. 3, om den nye, overflyttede afdeling."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. En meddelelse om valg af status som minimumsbeskattet, skal indeholde oplysning om, hvorvidt investeringsinstitut er aktiebaseret, jf. aktieavancebeskatningslovens § 21, eller obligationsbaseret, jf. aktieavancebeskatningslovens § 22. Stk. 2. Skifter et investeringsinstitut, efter at der er indsendt oplysning, som nævnt i stk. 1, mellem at være aktiebaseret eller obligationsbaseret, skal dette oplyses til Skatteforvaltningen. Denne oplysning skal indsendes senest den 31. december i kalenderåret før det kalenderår, som oplysningen skal have virkning fra."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Investeringsinstitutter med minimumsbeskatning skal senest 2 måneder efter instituttets godkendelse af regnskabet, dog senest den 30. juni i året efter det kalenderår, som minimumsindkomsten hidrører fra, indsende nedenstående oplysninger til Skatteforvaltningen: 1) Oplysning om investeringsinstituttets CVR-nummer, SE-nummer eller tilsvarende udenlandsk identifikation. 2) Oplysning om investeringsinstituttets ISIN-fondskode. 3) Oplysning om størrelsen af minimumsindkomsten og dens sammensætning. 4) Oplysning om størrelsen af differencen, hvor det beløb, der faktisk henføres til deltagerne, overstiger minimumsindkomsten. 5) Oplysning om det faktisk udloddede beløb. 6) Oplysning om, hvorledes minimumsindkomsten opgjort efter reglerne i ligningslovens § 16 C, stk. 4-8, og ligningslovens § 16 C, stk. 9, hvor investeringsinstituttet har valgt at foretage udlodningsregulering, har sammenhæng med investeringsinstituttets eller afdelingens indkomst (som fremgår af den godkendte og reviderede årsrapport) i det år, som indkomsten hidrører fra. For at belyse sammenhængen mellem minimumsindkomsten og investeringsinstituttets eller afdelingens indkomst skal der udarbejdes nødvendige skattemæssige korrektioner og specifikationer til den reviderede og godkendte årsrapport. 7) Investeringsinstituttets eller afdelingens godkendte og reviderede årsrapport. 8) Oplysning om antal cirkulerende beviser, der indgår i beregningen af indkomsten. 9) Den dato, investeringsinstituttets regnskab er godkendt. 10) Investeringsinstituttets eller afdelingens vedtægter. Stk. 2. For udenlandske investeringsinstitutter, der ikke udarbejder en egentlig årsrapport, skal ved udtrykket ”årsrapport” forstås tilsvarende rapportering. Stk. 3. De oplysninger, der er omfattet af stk. 1, nr. 3-5, skal være angivet i danske kroner. Er årsrapporten eller en tilsvarende rapport, jf. stk. 2, udarbejdet i fremmed valuta, skal omregning af de i stk. 1, nr. 3-5, nævnte beløbsstørrelser til danske kroner ske ud fra årsrapporten eller den tilsvarende rapportering med valutakursen på datoen for regnskabsårets afslutning. Stk. 4. Indsendelse af investeringsinstituttets eller afdelingens vedtægter kan undlades, hvis Skatteforvaltningen én gang har modtaget de pågældende vedtægter. I så fald skal vedtægterne kun indsendes, hvis der efterfølgende er gennemført ændring af vedtægterne."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Senest samtidig med, at investeringsinstituttet indsender oplysninger til Skatteforvaltningen om kalenderårets minimumsindkomst m.v. efter § 3, skal investeringsinstituttet indsende oplysninger til Skatteforvaltningen til bedømmelse af, om anbringelsesgrænsen i aktieavancebeskatningslovens § 21, stk. 2, eller § 22 stk. 2, i det forudgående kalenderår er overholdt. Stk. 2. Vurderingen efter aktieavancebeskatningslovens § 21, stk. 2, af, om 50 pct. eller mere af instituttets aktivmasse i løbet af hvert kalenderår gennemsnitligt er placeret i værdipapirer m.v. omfattet af aktieavancebeskatningsloven, bortset fra aktier m.v. omfattet af aktieavancebeskatningslovens § 19 C og investeringsbeviser omfattet af aktieavancebeskatningslovens § 22, skal ske på grundlag af et gennemsnit opgjort over kalenderåret. Der kan f.eks. vælges måling pr. kalenderdag, en gang om måneden eller en gang i kvartalet. Opgørelsen skal ske på grundlag af minimum fire målepunkter, som skal være jævnt fordelt over året. Instituttet må ikke ændre opgørelsesmetode uden tilladelse fra Skatteforvaltningen."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Meddelelse om fravalg af skattemæssig status som investeringsinstitut med minimumsbeskatning skal af det pågældende investeringsinstitut eller instituttets forvaltningsselskab indsendes til Skatteforvaltningen senest den 31. december i kalenderåret før det kalenderår, som meddelelsen skal have virkning fra. Det skal samtidigt oplyses, hvilke status investeringsinstituttet ønsker at overgå til."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Skatteforvaltningen kan efter modtagelse af en meddelelse efter § 1 eller oplysninger indsendt efter §§ 2-4, anmode om yderligere oplysninger af betydning for bedømmelsen af, om betingelserne er overholdt. Skatteforvaltningen fastsætter en frist herfor på mindst 14 dage."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Meddelelser efter §§ 1 og 5 og indsendelse af oplysninger efter §§ 2-4 skal ske elektronisk efter Skatteforvaltningens nærmere anvisning."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. I tilfælde, hvor investeringsinstituttets indkomstår afviger fra kalenderåret, skal meddelelse efter § 1, jf. § 2 indgives senest den 31. december i kalenderåret før det kalenderår, som indkomståret træder i stedet for. Såfremt et nyoprettet investeringsinstitut har et indkomstår, som afviger fra kalenderåret, og ønsker at være minimumsbeskattet fra stiftelsen, skal meddelelse om valg af status som investeringsinstitut med minimumsbeskatning, sendes til Skatteforvaltningen senest 2 måneder efter oprettelsen, dog senest den 31. december i det kalenderår, som indkomståret træder i stedet for. Stk. 2. I tilfælde, hvor investeringsinstituttets indkomstår afviger fra kalenderåret, skal oplysninger efter §§ 3 og 4 indsendes senest 2 måneder efter instituttets godkendelse af regnskabet, dog senest den 30. juni i året efter det kalenderår, som indkomståret træder i stedet for. Vurderingen foretages på grundlag af det kalenderår, som indkomståret træder i stedet for."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Indsendelse af meddelelser og oplysninger efter denne bekendtgørelse kan ske på dansk, norsk, svensk eller engelsk."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Bekendtgørelsen træder i kraft den 1. januar 2025. Stk. 2. § 3 har virkning for oplysninger om udbytte fra beviser, der vedrører investeringsinstituttets kalenderår 2024 og senere indkomstår. Stk. 3. Bekendtgørelse nr. 1003 af 9. august 2013 om oplysnings- og dokumentationspligt for investeringsinstitutter med minimumsbeskatning ophæves. Stk. 4. Hvis en investeringsforening med minimumsbeskatning i medfør af § 15, stk. 10, i lov nr. 433 af 16. maj 2012, som ændret ved § 23 i lov nr. 1354 af 21. december 2012, før den 1. januar 2013 har truffet beslutning om beskatning efter ligningslovens § 16 C, stk. 13, jf. lovbekendtgørelse nr. 1017 af 28. oktober 2011, hvorefter minimumsindkomsten opgøres som årets nettofortjeneste opgjort efter aktieavancebeskatningslovens § 23, stk. 2 (summarisk opgørelse), finder §§ 4 og 5 i den tidligere gældende bekendtgørelse nr. 1206 af 28. september 2010 om udloddende investeringsforeningers oplysnings- og dokumentationspligt dog fortsat anvendelse."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Meddelelse om, at et investeringsinstitut vælger at være minimumsbeskattet, skal af det pågældende investeringsinstitut eller instituttets forvaltningsselskab indsendes til Skatteforvaltningen senest den 31. december i kalenderåret før det kalenderår, som meddelelsen skal have virkning fra. Stk. 2. Hvis et nyoprettet investeringsinstitut indsender meddelelse om valg af status som investeringsinstitut med minimumsbeskatning til Skatteforvaltningen senest 2 måneder efter oprettelsen, dog senest den 31. december i oprettelsesåret, har valget virkning fra det kalenderår, hvor investeringsinstituttet er oprettet. Det er en betingelse, at valget om at være minimumsbeskattet er truffet samtidig med oprettelsen. Stk. 3. En meddelelse efter stk. 1 eller 2 skal indeholde følgende oplysninger: 1) For danske investeringsinstitutter m.v. navn, adresse og skattemæssigt hjemsted og for udenlandske investeringsinstitutter navn, adresse, skattemæssigt hjemsted og hjemland. 2) CVR-nummer, SE-nummer eller tilsvarende udenlandsk identifikation. 3) Investeringsinstituttets m.v. ISIN-kode og eventuelle LEI-kode. 4) Vedtægter og dokumentation for at bestyrelsen i investeringsinstituttet m.v. har truffet beslutning om, at investeringsinstituttet m.v. skal være minimumsbeskattet. 5) Hvis investeringsinstituttet ikke er dansk, skal det oplyses, hvilken type juridisk enhed investeringsinstituttet anses for i hjemlandet. 6) Er investeringsinstituttet opdelt i andelsklasser, skal investeringsinstituttet oplyse navn, SE-nummer og ISIN-kode på hver andelsklasse samt hvilken afdeling andelsklasserne tilhører. 7) Kontaktoplysninger til anmelder, herunder navn, e-mail og telefonnummer inklusive landekode. Stk. 4. Meddelelse skal indsendes for det investeringsinstitut, som efter dansk skattepraksis anses for at være et selvstændigt skattesubjekt. I de tilfælde, hvor et investeringsinstitut er opdelt i afdelinger m.v., som hver udgør et selvstændigt skattesubjekt, skal der indsendes en meddelelse om hver enkelt afdeling. For et investeringsinstitut, som er opdelt i andelsklasser, sker vurderingen samlet for hele investeringsinstituttet henholdsvis afdelingen. Det er en betingelse for, at et investeringsinstitut opdelt i andelsklasser kan opnå status som investeringsinstitut med minimumsbeskatning, at forskellen mellem andelsklasserne kun består i, at administrationsudgifterne skævdeles og/eller at der er forskel på, hvilken valuta der anvendes, og/eller at den ene andelsklasse rent faktisk udbetaler minimumsindkomsten, mens den anden andelsklasse er teknisk udbetalende. Stk. 5. Oprettes der efterfølgende nye andelsklasser i et investeringsinstitut, der fortsat opfylder betingelserne for at være minimumsbeskattet, skal der indsendes oplysning herom. I den forbindelse skal andelsklassens navn og ISIN-kode oplyses. Stk. 6. Overflyttes en minimumsbeskattet afdeling i en UCITS til en anden UCITS, eller overflyttes en minimumsbeskattet afdeling i en kapitalforening, AIF-SIKAV eller AIF-værdipapirfond til en anden kapitalforening, AIF-SIKAV eller AIF-værdipapirfond, skal der inden den i stk. 1 nævnte frist indsendes oplysninger, som nævnt i stk. 3, om den nye, overflyttede afdeling.",
      "valid_from": "2024-11-07",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. En meddelelse om valg af status som minimumsbeskattet, skal indeholde oplysning om, hvorvidt investeringsinstitut er aktiebaseret, jf. aktieavancebeskatningslovens § 21, eller obligationsbaseret, jf. aktieavancebeskatningslovens § 22. Stk. 2. Skifter et investeringsinstitut, efter at der er indsendt oplysning, som nævnt i stk. 1, mellem at være aktiebaseret eller obligationsbaseret, skal dette oplyses til Skatteforvaltningen. Denne oplysning skal indsendes senest den 31. december i kalenderåret før det kalenderår, som oplysningen skal have virkning fra.",
      "valid_from": "2024-11-07",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Investeringsinstitutter med minimumsbeskatning skal senest 2 måneder efter instituttets godkendelse af regnskabet, dog senest den 30. juni i året efter det kalenderår, som minimumsindkomsten hidrører fra, indsende nedenstående oplysninger til Skatteforvaltningen: 1) Oplysning om investeringsinstituttets CVR-nummer, SE-nummer eller tilsvarende udenlandsk identifikation. 2) Oplysning om investeringsinstituttets ISIN-fondskode. 3) Oplysning om størrelsen af minimumsindkomsten og dens sammensætning. 4) Oplysning om størrelsen af differencen, hvor det beløb, der faktisk henføres til deltagerne, overstiger minimumsindkomsten. 5) Oplysning om det faktisk udloddede beløb. 6) Oplysning om, hvorledes minimumsindkomsten opgjort efter reglerne i ligningslovens § 16 C, stk. 4-8, og ligningslovens § 16 C, stk. 9, hvor investeringsinstituttet har valgt at foretage udlodningsregulering, har sammenhæng med investeringsinstituttets eller afdelingens indkomst (som fremgår af den godkendte og reviderede årsrapport) i det år, som indkomsten hidrører fra. For at belyse sammenhængen mellem minimumsindkomsten og investeringsinstituttets eller afdelingens indkomst skal der udarbejdes nødvendige skattemæssige korrektioner og specifikationer til den reviderede og godkendte årsrapport. 7) Investeringsinstituttets eller afdelingens godkendte og reviderede årsrapport. 8) Oplysning om antal cirkulerende beviser, der indgår i beregningen af indkomsten. 9) Den dato, investeringsinstituttets regnskab er godkendt. 10) Investeringsinstituttets eller afdelingens vedtægter. Stk. 2. For udenlandske investeringsinstitutter, der ikke udarbejder en egentlig årsrapport, skal ved udtrykket ”årsrapport” forstås tilsvarende rapportering. Stk. 3. De oplysninger, der er omfattet af stk. 1, nr. 3-5, skal være angivet i danske kroner. Er årsrapporten eller en tilsvarende rapport, jf. stk. 2, udarbejdet i fremmed valuta, skal omregning af de i stk. 1, nr. 3-5, nævnte beløbsstørrelser til danske kroner ske ud fra årsrapporten eller den tilsvarende rapportering med valutakursen på datoen for regnskabsårets afslutning. Stk. 4. Indsendelse af investeringsinstituttets eller afdelingens vedtægter kan undlades, hvis Skatteforvaltningen én gang har modtaget de pågældende vedtægter. I så fald skal vedtægterne kun indsendes, hvis der efterfølgende er gennemført ændring af vedtægterne.",
      "valid_from": "2024-11-07",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Senest samtidig med, at investeringsinstituttet indsender oplysninger til Skatteforvaltningen om kalenderårets minimumsindkomst m.v. efter § 3, skal investeringsinstituttet indsende oplysninger til Skatteforvaltningen til bedømmelse af, om anbringelsesgrænsen i aktieavancebeskatningslovens § 21, stk. 2, eller § 22 stk. 2, i det forudgående kalenderår er overholdt. Stk. 2. Vurderingen efter aktieavancebeskatningslovens § 21, stk. 2, af, om 50 pct. eller mere af instituttets aktivmasse i løbet af hvert kalenderår gennemsnitligt er placeret i værdipapirer m.v. omfattet af aktieavancebeskatningsloven, bortset fra aktier m.v. omfattet af aktieavancebeskatningslovens § 19 C og investeringsbeviser omfattet af aktieavancebeskatningslovens § 22, skal ske på grundlag af et gennemsnit opgjort over kalenderåret. Der kan f.eks. vælges måling pr. kalenderdag, en gang om måneden eller en gang i kvartalet. Opgørelsen skal ske på grundlag af minimum fire målepunkter, som skal være jævnt fordelt over året. Instituttet må ikke ændre opgørelsesmetode uden tilladelse fra Skatteforvaltningen.",
      "valid_from": "2024-11-07",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Meddelelse om fravalg af skattemæssig status som investeringsinstitut med minimumsbeskatning skal af det pågældende investeringsinstitut eller instituttets forvaltningsselskab indsendes til Skatteforvaltningen senest den 31. december i kalenderåret før det kalenderår, som meddelelsen skal have virkning fra. Det skal samtidigt oplyses, hvilke status investeringsinstituttet ønsker at overgå til.",
      "valid_from": "2024-11-07",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Skatteforvaltningen kan efter modtagelse af en meddelelse efter § 1 eller oplysninger indsendt efter §§ 2-4, anmode om yderligere oplysninger af betydning for bedømmelsen af, om betingelserne er overholdt. Skatteforvaltningen fastsætter en frist herfor på mindst 14 dage.",
      "valid_from": "2024-11-07",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Meddelelser efter §§ 1 og 5 og indsendelse af oplysninger efter §§ 2-4 skal ske elektronisk efter Skatteforvaltningens nærmere anvisning.",
      "valid_from": "2024-11-07",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. I tilfælde, hvor investeringsinstituttets indkomstår afviger fra kalenderåret, skal meddelelse efter § 1, jf. § 2 indgives senest den 31. december i kalenderåret før det kalenderår, som indkomståret træder i stedet for. Såfremt et nyoprettet investeringsinstitut har et indkomstår, som afviger fra kalenderåret, og ønsker at være minimumsbeskattet fra stiftelsen, skal meddelelse om valg af status som investeringsinstitut med minimumsbeskatning, sendes til Skatteforvaltningen senest 2 måneder efter oprettelsen, dog senest den 31. december i det kalenderår, som indkomståret træder i stedet for. Stk. 2. I tilfælde, hvor investeringsinstituttets indkomstår afviger fra kalenderåret, skal oplysninger efter §§ 3 og 4 indsendes senest 2 måneder efter instituttets godkendelse af regnskabet, dog senest den 30. juni i året efter det kalenderår, som indkomståret træder i stedet for. Vurderingen foretages på grundlag af det kalenderår, som indkomståret træder i stedet for.",
      "valid_from": "2024-11-07",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Indsendelse af meddelelser og oplysninger efter denne bekendtgørelse kan ske på dansk, norsk, svensk eller engelsk.",
      "valid_from": "2024-11-07",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Bekendtgørelsen træder i kraft den 1. januar 2025. Stk. 2. § 3 har virkning for oplysninger om udbytte fra beviser, der vedrører investeringsinstituttets kalenderår 2024 og senere indkomstår. Stk. 3. Bekendtgørelse nr. 1003 af 9. august 2013 om oplysnings- og dokumentationspligt for investeringsinstitutter med minimumsbeskatning ophæves. Stk. 4. Hvis en investeringsforening med minimumsbeskatning i medfør af § 15, stk. 10, i lov nr. 433 af 16. maj 2012, som ændret ved § 23 i lov nr. 1354 af 21. december 2012, før den 1. januar 2013 har truffet beslutning om beskatning efter ligningslovens § 16 C, stk. 13, jf. lovbekendtgørelse nr. 1017 af 28. oktober 2011, hvorefter minimumsindkomsten opgøres som årets nettofortjeneste opgjort efter aktieavancebeskatningslovens § 23, stk. 2 (summarisk opgørelse), finder §§ 4 og 5 i den tidligere gældende bekendtgørelse nr. 1206 af 28. september 2010 om udloddende investeringsforeningers oplysnings- og dokumentationspligt dog fortsat anvendelse.",
      "valid_from": "2024-11-07",
      "valid_to": null
    }
  ],
  "definitions": []
}
