{
  "id": "2016:1175",
  "type": "statute",
  "title": "Bekendtgørelse om begrænsning af udslip af dampe ved benzinpåfyldning af motorkøretøjer",
  "short_name": "BEK H#LOKDOK04",
  "status": "in_force",
  "issued_date": "2016-09-22",
  "url": "https://www.retsinformation.dk/eli/lta/2016/1175/xml",
  "description": "Retsinformation source. DocumentId=CK000924; AccessionNumber=B20160117505; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse fastsætter regler om begrænsning af udslip af dampe ved benzinpåfyldning af motorkøretøjer fra tankstationer, hvor den faktiske eller påtænkte gennemstrømningsmængde af benzin fra samtlige standere 1) overstiger 500 m3 pr. år eller 2) overstiger 100 m3 pr. år, når tankstationen er beliggende under permanente boliger eller arbejdspladsområder. Stk. 2. Bekendtgørelsen finder ikke anvendelse på den første benzinpåfyldning af motorkøretøjer på tankstationer, der udelukkende anvendes i forbindelse med fabrikation og levering af nye motorkøretøjer."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Benzin: Ethvert oliedestillationsprodukt med eller uden additiver, som har et Reid damptryk (RVP) på 27,6 kPa eller derover, og som er bestemt til brug i motorkøretøjer, bortset fra flaskegas (LPG). 2) Benzindampe: Enhver luftformig forbindelse, som fordamper fra benzin. 3) Benzinstander: Enhver stander, hvor benzin fra stationære lagertanke overføres til motorkøretøjers brændstoftanke. 4) Benzindampgenvindingsgrad (genvindingsgrad): Forholdet mellem mængden af benzindampe, der tilbageføres med fase II-systemet til benzindampgenvinding, og mængden af benzindampe, som ville være udledt til atmosfæren uden dette system, udtrykt i procent. 5) Damp/benzin-forholdet: Forholdet mellem mængden af benzindamp, der tilbageføres med fase II-systemet til benzindampgenvinding ved atmosfærisk tryk, og mængden af påfyldt benzin. 6) Eksisterende benzinstander: Benzinstander, der var i drift 31. december 2011 eller før. 7) Eksisterende tankstation: Tankstation, der var i drift 31. december 2011 eller før. 8) Fase II-system til benzindampgenvinding: Udstyr, hvormed benzindampe, der fortrænges fra brændstoftanken i et motorkøretøj ved benzinpåfyldning på en tankstation, genvindes og overføres til en tank på stationen eller tilbage til benzinstanderen med henblik på gensalg. 9) Gennemstrømningsmængde: Den samlede årlige benzinmængde, der overføres fra mobile beholdere til en tankstation. 10) Idriftsættelse: Første anvendelse af genvindingsudstyret efter etablering. 11) Kompetent firma: Firma, som er bekendt med måleprincipper, som benyttes til at kontrollere efter europæisk standard DS/EN 16321-2:2013. 12) Ny tankstation: Tankstation, der var i drift fra 1. januar 2012 eller derefter. 13) Større modernisering: En væsentlig ændring eller fornyelse af stationens brændstofsystem, navnlig standere, tanke og rørledninger. 14) Tankstation: Ethvert anlæg med en eller flere standere, hvor motorkøretøjers brændstoftanke påfyldes benzin fra stationære tanke. 15) Typecertifikat: Typecertifikat for det installerede genvindingsudstyr, som dokumenterer, at udstyret opfylder denne bekendtgørelses krav."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Benzinstandere på eksisterende tankstationer, der er omfattet af § 1, stk. 1, nr. 1, skal være forsynet med fase-II system til genvinding af benzindampe. Stk. 2. Udstyret skal være typegodkendt, og certifikatet skal dokumentere, at systemet opfylder de danske krav om en genvindingsgrad på mindst 85 % under kontrollerede forhold. Systemet skal desuden have en genvindingsgrad på mindst 70 % under forhold, som forekommer i praksis. Stk. 3. Damp/benzin-forholdet skal ligge mellem 0,87 og 1,13. Stk. 4. Eksisterende tankstationer med en gennemstrømningsmængde over 3000 m3 pr. år skal senest den 31. december 2018 overholde kravene i § 4. Stk. 5. Eksisterende tankstationer omfattet af § 1, stk. 1, nr. 1 eller 2, som gennemgår en større modernisering, skal efter moderniseringen overholde kravene i § 4."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Nye tankstationer skal være forsynet med fase-II system til benzindampgenvinding. Benzingenvindingsgraden ved systemet skal være større end eller lig med 85 % som attesteret af fabrikanten i henhold til standard DS/EN 16321-1:2013. Stk. 2. Ved overførsel af de genvundne benzindampe til en tank på tankstationen, skal damp/benzin-forholdet være lig med eller større end 0,95, men mindre end eller lig med 1,05."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Automatiske overvågningssystemer skal automatisk afsløre funktionsfejl i udstyret til benzindampgenvinding og i selve det automatiske overvågningssystem påvise fejl over for den ansvarlige for tankstationen og automatisk standse udleveringen af benzin fra den defekte benzinstander, hvis fejlen ikke udbedres inden for syv dage."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Tankstationer omfattet af § 4, stk. 1, skal oplyse forbrugerne om, at de har installeret fase-II system til benzindampgenvinding, ved at anbringe et skilt, et mærkat eller anden form for meddelelse på eller i nærheden af benzinstanderen."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Ved etablering eller fornyelse af genvindingsudstyr, skal den ansvarlige for tankstationen anmelde dette til kommunalbestyrelsen med 1) attestation fra fabrikanten i henhold til standard DS/EN 16321-1:2013, jf. § 4, stk. 1, og 2) angivelse af idriftsættelse, der er attesteret af montør. Stk. 2. Den ansvarlige for en tankstation omfattet af § 3, stk. 1, meddeler kommunalbestyrelsen, når der gennemføres en større modernisering af tankstationen. Stk. 3. Anmeldelser kan sendes digitalt."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Den ansvarlige for en eksisterende tankstation omfattet af § 3, stk. 1, udarbejder retningslinjer for egenkontrol for hver enkelt benzinstander og opbevarer følgende oplysninger og dokumenter: 1) Gyldigt typecertifikat for det installerede system. 2) Installeringsdato. 3) Pligter ved konstaterede fejl, jf. § 12. 4) Liste til kvittering for gennemførelse af egenkontrol, jf. § 9. 5) Inspektionsrapporter, inklusiv måleresultater ved ibrugtagning og efter servicering af anlæg, jf. § 10. 6) Anmeldelse til kommunalbestyrelsen om større modernisering, jf. § 7, stk. 2."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Den ansvarlige for en eksisterende tankstation omfattet af § 3, stk. 1, skal løbende påse, at genvindingsudstyret fungerer tilfredsstillende, og at værdierne i § 3, stk. 2 og 3, overholdes. Benzindampgenvindingsgraden kontrolleres mindst hvert tredje år, hvis der er installeret et automatisk overvågningssystem. Stk. 2. Egenkontrollen skal gennemføres mindst to gange om året. Stk. 3. Egenkontrollen skal mindst omfatte de aktiviteter, som er angivet i bilag 1, afsnit I. Den ansvarlige for tankstationen kvitterer for hver gennemført egenkontrol. Kvitteringerne opbevares mindst fem år."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Den ansvarlige for en eksisterende tankstation omfattet af § 3, stk. 1, skal mindst hvert andet år lade gennemføre en inspektion som beskrevet i bilag 1, afsnit II. Denne inspektion skal gennemføres af et firma, som er akkrediteret i henhold til kravene i ISO/ IEC 17020 som type A eller C inspektionsorgan. Den ansvarlige for tankstationen skal opbevare inspektionsrapporten i minimum fem år."
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Den ansvarlige for en tankstation, som er omfattet af § 4, stk. 1, skal mindst én gang hvert år lade gennemføre en kontrol af benzindampgenvindingsgraden af benzinstandernes fase-II system til benzindampgenvinding i overensstemmelse med standard DS/EN 16321-2:2013. Stk. 2. Benzindampgenvindingsgraden kontrolleres mindst hvert tredje år, hvis der er installeret et automatisk overvågningssystem. Stk. 3. Kontrollen efter stk. 1 og 2 foretages af et kompetent firma, som beskrevet i standarden DS/EN 16321-2:2013. Den ansvarlige for tankstationen skal opbevare den udfyldte testrapport i standarden DS/EN 16321-2:2013 bilag B eller lignende testrapport i minimum fem år efter kontrollens udførelse."
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Hvis der ved egenkontrol, inspektion eller kontrol konstateres fejl eller mangler, der ikke umiddelbart kan udbedres, skal den ansvarlige for tankstationen straks tilkalde service, og fejlen skal udbedres snarest muligt."
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Kommunalbestyrelsen fører tilsyn med overholdelsen af bekendtgørelsen."
    },
    {
      "provision_ref": "1:14",
      "chapter": "1",
      "section": "14",
      "content": "§ 14. Miljøstyrelsen kan efter ansøgning, når særlige forhold foreligger, dispensere helt eller delvis fra reglerne i denne bekendtgørelse, i det omfang det ikke strider mod EU-retlige forpligtelser. Stk. 2. Miljøstyrelsens afgørelse kan ikke påklages til anden administrativ myndighed."
    },
    {
      "provision_ref": "1:15",
      "chapter": "1",
      "section": "15",
      "content": "§ 15. Medmindre højere straf er forskyldt efter anden lovgivning, straffes med bøde den, der 1) overtræder kravene til udstyr på eksisterende benzinstandere efter § 3, 2) overtræder kravene til tankstationer omfattet af § 4, 3) overtræder kravene til automatiske overvågningssystemer efter § 5, 4) undlader at skilte med forbrugeroplysninger efter § 6, 5) undlader at anmelde etablering eller fornyelse af genvindingsudstyr eller større modernisering af tankstationen til Kommunalbestyrelsen efter § 7, 6) undlader at udarbejde retningslinjer, som anført i § 8, 7) undlader at gennemføre egenkontrol og inspektion af eksisterende benzinstandere som beskrevet i §§ 9 og 10, 8) undlader at gennemføre kompetent kontrol af tankstationer efter § 11, eller 9) undlader at udbedre fejl efter § 12. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "1:16",
      "chapter": "1",
      "section": "16",
      "content": "§ 16. Bekendtgørelsen træder i kraft den 27. september 2016. Stk. 2. Bekendtgørelse nr. 1158 af 7. december 2011 om begrænsning af udslip af dampe ved benzinpåfyldning af motorkøretøjer ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse fastsætter regler om begrænsning af udslip af dampe ved benzinpåfyldning af motorkøretøjer fra tankstationer, hvor den faktiske eller påtænkte gennemstrømningsmængde af benzin fra samtlige standere 1) overstiger 500 m3 pr. år eller 2) overstiger 100 m3 pr. år, når tankstationen er beliggende under permanente boliger eller arbejdspladsområder. Stk. 2. Bekendtgørelsen finder ikke anvendelse på den første benzinpåfyldning af motorkøretøjer på tankstationer, der udelukkende anvendes i forbindelse med fabrikation og levering af nye motorkøretøjer.",
      "valid_from": "2016-09-22",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Benzin: Ethvert oliedestillationsprodukt med eller uden additiver, som har et Reid damptryk (RVP) på 27,6 kPa eller derover, og som er bestemt til brug i motorkøretøjer, bortset fra flaskegas (LPG). 2) Benzindampe: Enhver luftformig forbindelse, som fordamper fra benzin. 3) Benzinstander: Enhver stander, hvor benzin fra stationære lagertanke overføres til motorkøretøjers brændstoftanke. 4) Benzindampgenvindingsgrad (genvindingsgrad): Forholdet mellem mængden af benzindampe, der tilbageføres med fase II-systemet til benzindampgenvinding, og mængden af benzindampe, som ville være udledt til atmosfæren uden dette system, udtrykt i procent. 5) Damp/benzin-forholdet: Forholdet mellem mængden af benzindamp, der tilbageføres med fase II-systemet til benzindampgenvinding ved atmosfærisk tryk, og mængden af påfyldt benzin. 6) Eksisterende benzinstander: Benzinstander, der var i drift 31. december 2011 eller før. 7) Eksisterende tankstation: Tankstation, der var i drift 31. december 2011 eller før. 8) Fase II-system til benzindampgenvinding: Udstyr, hvormed benzindampe, der fortrænges fra brændstoftanken i et motorkøretøj ved benzinpåfyldning på en tankstation, genvindes og overføres til en tank på stationen eller tilbage til benzinstanderen med henblik på gensalg. 9) Gennemstrømningsmængde: Den samlede årlige benzinmængde, der overføres fra mobile beholdere til en tankstation. 10) Idriftsættelse: Første anvendelse af genvindingsudstyret efter etablering. 11) Kompetent firma: Firma, som er bekendt med måleprincipper, som benyttes til at kontrollere efter europæisk standard DS/EN 16321-2:2013. 12) Ny tankstation: Tankstation, der var i drift fra 1. januar 2012 eller derefter. 13) Større modernisering: En væsentlig ændring eller fornyelse af stationens brændstofsystem, navnlig standere, tanke og rørledninger. 14) Tankstation: Ethvert anlæg med en eller flere standere, hvor motorkøretøjers brændstoftanke påfyldes benzin fra stationære tanke. 15) Typecertifikat: Typecertifikat for det installerede genvindingsudstyr, som dokumenterer, at udstyret opfylder denne bekendtgørelses krav.",
      "valid_from": "2016-09-22",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Benzinstandere på eksisterende tankstationer, der er omfattet af § 1, stk. 1, nr. 1, skal være forsynet med fase-II system til genvinding af benzindampe. Stk. 2. Udstyret skal være typegodkendt, og certifikatet skal dokumentere, at systemet opfylder de danske krav om en genvindingsgrad på mindst 85 % under kontrollerede forhold. Systemet skal desuden have en genvindingsgrad på mindst 70 % under forhold, som forekommer i praksis. Stk. 3. Damp/benzin-forholdet skal ligge mellem 0,87 og 1,13. Stk. 4. Eksisterende tankstationer med en gennemstrømningsmængde over 3000 m3 pr. år skal senest den 31. december 2018 overholde kravene i § 4. Stk. 5. Eksisterende tankstationer omfattet af § 1, stk. 1, nr. 1 eller 2, som gennemgår en større modernisering, skal efter moderniseringen overholde kravene i § 4.",
      "valid_from": "2016-09-22",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Nye tankstationer skal være forsynet med fase-II system til benzindampgenvinding. Benzingenvindingsgraden ved systemet skal være større end eller lig med 85 % som attesteret af fabrikanten i henhold til standard DS/EN 16321-1:2013. Stk. 2. Ved overførsel af de genvundne benzindampe til en tank på tankstationen, skal damp/benzin-forholdet være lig med eller større end 0,95, men mindre end eller lig med 1,05.",
      "valid_from": "2016-09-22",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Automatiske overvågningssystemer skal automatisk afsløre funktionsfejl i udstyret til benzindampgenvinding og i selve det automatiske overvågningssystem påvise fejl over for den ansvarlige for tankstationen og automatisk standse udleveringen af benzin fra den defekte benzinstander, hvis fejlen ikke udbedres inden for syv dage.",
      "valid_from": "2016-09-22",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Tankstationer omfattet af § 4, stk. 1, skal oplyse forbrugerne om, at de har installeret fase-II system til benzindampgenvinding, ved at anbringe et skilt, et mærkat eller anden form for meddelelse på eller i nærheden af benzinstanderen.",
      "valid_from": "2016-09-22",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Ved etablering eller fornyelse af genvindingsudstyr, skal den ansvarlige for tankstationen anmelde dette til kommunalbestyrelsen med 1) attestation fra fabrikanten i henhold til standard DS/EN 16321-1:2013, jf. § 4, stk. 1, og 2) angivelse af idriftsættelse, der er attesteret af montør. Stk. 2. Den ansvarlige for en tankstation omfattet af § 3, stk. 1, meddeler kommunalbestyrelsen, når der gennemføres en større modernisering af tankstationen. Stk. 3. Anmeldelser kan sendes digitalt.",
      "valid_from": "2016-09-22",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Den ansvarlige for en eksisterende tankstation omfattet af § 3, stk. 1, udarbejder retningslinjer for egenkontrol for hver enkelt benzinstander og opbevarer følgende oplysninger og dokumenter: 1) Gyldigt typecertifikat for det installerede system. 2) Installeringsdato. 3) Pligter ved konstaterede fejl, jf. § 12. 4) Liste til kvittering for gennemførelse af egenkontrol, jf. § 9. 5) Inspektionsrapporter, inklusiv måleresultater ved ibrugtagning og efter servicering af anlæg, jf. § 10. 6) Anmeldelse til kommunalbestyrelsen om større modernisering, jf. § 7, stk. 2.",
      "valid_from": "2016-09-22",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Den ansvarlige for en eksisterende tankstation omfattet af § 3, stk. 1, skal løbende påse, at genvindingsudstyret fungerer tilfredsstillende, og at værdierne i § 3, stk. 2 og 3, overholdes. Benzindampgenvindingsgraden kontrolleres mindst hvert tredje år, hvis der er installeret et automatisk overvågningssystem. Stk. 2. Egenkontrollen skal gennemføres mindst to gange om året. Stk. 3. Egenkontrollen skal mindst omfatte de aktiviteter, som er angivet i bilag 1, afsnit I. Den ansvarlige for tankstationen kvitterer for hver gennemført egenkontrol. Kvitteringerne opbevares mindst fem år.",
      "valid_from": "2016-09-22",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Den ansvarlige for en eksisterende tankstation omfattet af § 3, stk. 1, skal mindst hvert andet år lade gennemføre en inspektion som beskrevet i bilag 1, afsnit II. Denne inspektion skal gennemføres af et firma, som er akkrediteret i henhold til kravene i ISO/ IEC 17020 som type A eller C inspektionsorgan. Den ansvarlige for tankstationen skal opbevare inspektionsrapporten i minimum fem år.",
      "valid_from": "2016-09-22",
      "valid_to": null
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Den ansvarlige for en tankstation, som er omfattet af § 4, stk. 1, skal mindst én gang hvert år lade gennemføre en kontrol af benzindampgenvindingsgraden af benzinstandernes fase-II system til benzindampgenvinding i overensstemmelse med standard DS/EN 16321-2:2013. Stk. 2. Benzindampgenvindingsgraden kontrolleres mindst hvert tredje år, hvis der er installeret et automatisk overvågningssystem. Stk. 3. Kontrollen efter stk. 1 og 2 foretages af et kompetent firma, som beskrevet i standarden DS/EN 16321-2:2013. Den ansvarlige for tankstationen skal opbevare den udfyldte testrapport i standarden DS/EN 16321-2:2013 bilag B eller lignende testrapport i minimum fem år efter kontrollens udførelse.",
      "valid_from": "2016-09-22",
      "valid_to": null
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Hvis der ved egenkontrol, inspektion eller kontrol konstateres fejl eller mangler, der ikke umiddelbart kan udbedres, skal den ansvarlige for tankstationen straks tilkalde service, og fejlen skal udbedres snarest muligt.",
      "valid_from": "2016-09-22",
      "valid_to": null
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Kommunalbestyrelsen fører tilsyn med overholdelsen af bekendtgørelsen.",
      "valid_from": "2016-09-22",
      "valid_to": null
    },
    {
      "provision_ref": "1:14",
      "chapter": "1",
      "section": "14",
      "content": "§ 14. Miljøstyrelsen kan efter ansøgning, når særlige forhold foreligger, dispensere helt eller delvis fra reglerne i denne bekendtgørelse, i det omfang det ikke strider mod EU-retlige forpligtelser. Stk. 2. Miljøstyrelsens afgørelse kan ikke påklages til anden administrativ myndighed.",
      "valid_from": "2016-09-22",
      "valid_to": null
    },
    {
      "provision_ref": "1:15",
      "chapter": "1",
      "section": "15",
      "content": "§ 15. Medmindre højere straf er forskyldt efter anden lovgivning, straffes med bøde den, der 1) overtræder kravene til udstyr på eksisterende benzinstandere efter § 3, 2) overtræder kravene til tankstationer omfattet af § 4, 3) overtræder kravene til automatiske overvågningssystemer efter § 5, 4) undlader at skilte med forbrugeroplysninger efter § 6, 5) undlader at anmelde etablering eller fornyelse af genvindingsudstyr eller større modernisering af tankstationen til Kommunalbestyrelsen efter § 7, 6) undlader at udarbejde retningslinjer, som anført i § 8, 7) undlader at gennemføre egenkontrol og inspektion af eksisterende benzinstandere som beskrevet i §§ 9 og 10, 8) undlader at gennemføre kompetent kontrol af tankstationer efter § 11, eller 9) undlader at udbedre fejl efter § 12. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2016-09-22",
      "valid_to": null
    },
    {
      "provision_ref": "1:16",
      "chapter": "1",
      "section": "16",
      "content": "§ 16. Bekendtgørelsen træder i kraft den 27. september 2016. Stk. 2. Bekendtgørelse nr. 1158 af 7. december 2011 om begrænsning af udslip af dampe ved benzinpåfyldning af motorkøretøjer ophæves.",
      "valid_from": "2016-09-22",
      "valid_to": null
    }
  ],
  "definitions": []
}
