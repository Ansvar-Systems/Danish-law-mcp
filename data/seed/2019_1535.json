{
  "id": "2019:1535",
  "type": "statute",
  "title": "Bekendtgørelse om miljøkrav for mellemstore fyringsanlæg",
  "short_name": "BEK H#LOKDOK04",
  "status": "in_force",
  "issued_date": "2019-12-09",
  "url": "https://www.retsinformation.dk/eli/lta/2019/1535/xml",
  "description": "Retsinformation source. DocumentId=CK002109; AccessionNumber=B20190153505; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse finder anvendelse på 1) fyringsanlæg med en nominel indfyret termisk effekt på mere end eller lig med 1 MW og mindre end 50 MW (mellemstore fyringsanlæg), uanset hvilken brændselstype de anvender, og 2) en kombination af nye mellemstore fyringsanlæg i henhold til stk. 2, herunder en kombination, hvor den samlede nominelle indfyrede termiske effekt er på mere end eller lig med 50 MW, medmindre denne kombination udgør et fyringsanlæg, der er omfattet af bekendtgørelse om begrænsning af visse luftforurenende emissioner fra store fyringsanlæg. Stk. 2. En kombination af to eller flere nye mellemstore fyringsanlæg anses for at være ét enkelt mellemstort fyringsanlæg, og deres nominelle indfyrede termiske effekt betragtes under ét med henblik på beregningen af den samlede nominelle indfyrede termiske effekt, hvis 1) røggasserne fra sådanne mellemstore fyringsanlæg udledes gennem en fælles skorsten, eller 2) røggasserne fra sådanne mellemstore fyringsanlæg efter tilsynsmyndighedens vurdering og under hensyn til tekniske og økonomiske forhold kan udledes gennem en fælles skorsten."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Bekendtgørelsen fastsætter bl.a. 1) emissionsgrænseværdier for svovldioxid, SO 2 , nitrogenoxider, NO x , støv, carbonmonooxid, CO, og spormetaller for mellemstore fyringsanlæg, 2) krav til overvågning af emissioner af svovldioxid, SO 2 , nitrogenoxider, NO x , støv, carbonmonooxid, CO, og spormetaller fra mellemstore fyringsanlæg, 3) krav til indretning og drift, herunder håndtering af faste brændsler og opbevaring af affald, krav til overjordiske tanke samt krav til beskyttelse af jord, grundvand og overfladevand i forbindelse med drift af mellemstore fyringsanlæg, 4) krav til begrænsning af luftimmissioner (B-værdier) fra drift af mellemstore fyringsanlæg, støjgrænseværdier i forbindelse med drift af mellemstore fyringsanlæg og 5) regler om anmeldelse og registrering mv. af nye og bestående mellemstore fyringsanlæg. Stk. 2. Bekendtgørelsen fastsætter desuden supplerende regler til bekendtgørelse om godkendelse af listevirksomhed for så vidt angår nye og bestående mellemstore fyringsanlæg, 1) som er teknisk og forureningsmæssigt forbundet med en listevirksomhed, der er omfattet af bilag 1 eller bilag 2 til bekendtgørelse om godkendelse af listevirksomhed, jf. § 3, stk. 1, i bekendtgørelse om godkendelse af listevirksomhed, og hvor hovedaktiviteten ikke er omfattet af punkt G 201 eller G 202 på bilag 2 til bekendtgørelse om godkendelse af listevirksomhed, eller 2) som er omfattet af punkt 1.1 a og 1.1 b i bilag 1 til bekendtgørelse om godkendelse af listevirksomhed, medmindre denne kombination udgør et fyringsanlæg, der er omfattet af bekendtgørelse om begrænsning af visse luftforurenende emissioner fra store fyringsanlæg. Stk. 3. Reglerne i kapitel 5 om begrænsning af støj og luftimmissioner (B-værdier) samt reglerne i kapitel 8 om anmeldelse og registrering finder ikke anvendelse på de i stk. 2 nævnte anlæg."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Denne bekendtgørelse omfatter ikke følgende anlæg: 1) Fyringsanlæg omfattet af bekendtgørelse om begrænsning af visse luftforurenende emissioner fra store fyringsanlæg eller bekendtgørelse om anlæg, der forbrænder affald. 2) Fyringsanlæg omfattet af bekendtgørelse om begrænsning af luftforurening fra mobile ikke-vejgående maskiner mv. 3) Fyringsanlæg på landbrugsbedrifter med en samlet nominel indfyret termisk effekt på mindre end eller lig 5 MW, der udelukkende anvender uforarbejdet husdyrgødning fra fjerkræ som brændsel, jf. artikel 9, litra a, i Europa-Parlamentets og Rådets forordning nr. 1069/2009/EF af 21. oktober 2009, om sundhedsbestemmelser for animalske biprodukter og afledte produkter, som ikke er bestemt til konsum, og om ophævelse af forordning nr. 1774/2002/EF (forordningen om animalske biprodukter). 4) Fyringsanlæg, hvori de gasformige forbrændingsprodukter anvendes til direkte opvarmning, tørring eller enhver anden behandling af genstande eller materialer. 5) Fyringsanlæg, hvori de gasformige forbrændingsprodukter anvendes til direkte gasfyret opvarmning af lokaler med henblik på at forbedre arbejdsvilkår. 6) Efterforbrændingsanlæg, som er bestemt til at rense røggasserne fra industriprocesser ved forbrænding, og som ikke drives som uafhængige fyringsanlæg. 7) Tekniske anordninger, der anvendes til fremdrift af køretøjer, skibe eller luftfartøjer. 8) Gasturbiner samt gas- og dieselmotorer, når de anvendes på offshoreplatforme. 9) Anlæg til regenerering af katalysatorer til katalytisk krakning. 10) Anlæg til omdannelse af hydrogensulfid til svovl. 11) Reaktorer, der anvendes i den kemiske industri. 12) Koksovnsblokke. 13) Cowpers. 14) Krematorier. 15) Fyringsanlæg, der fyrer med raffinaderibrændsel alene eller sammen med andet brændsel til produktion af energi i mineralolie- og gasraffinaderier. 16) Sodakedler i anlæg til fremstilling af pulp. Stk. 2. Denne bekendtgørelse finder ikke anvendelse på forskningsaktiviteter, udviklingsaktiviteter eller afprøvningsaktiviteter vedrørende mellemstore fyringsanlæg."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. I denne bekendtgørelse forstås ved: 1) Affald: Ethvert stof eller enhver genstand, jf. bilag 2 i bekendtgørelse om affald, som indehaveren skiller sig af med eller agter eller er forpligtet til at skille sig af med. 2) Bestående fyringsanlæg: Et fyringsanlæg, der er sat i drift før den 20. december 2018, eller som har fået meddelt godkendelse efter lovens § 33 inden den 19. december 2017, forudsat at anlægget sættes i drift senest den 20. december 2018. 3) Biomasse: Ethvert af følgende produkter og affaldstyper: a) Produkter bestående af vegetabilsk materiale fra landbrug eller skovbrug, der kan anvendes som brændsel for at udnytte energiindholdet. b) Vegetabilsk affald fra landbrug og skovbrug. c) Vegetabilsk affald fra levnedsmiddelindustrien, hvis forbrændingsvarmen udnyttes. d) Fiberholdigt vegetabilsk affald fra fremstilling af jomfrupulp og fra fremstilling af papir fra pulp, hvis det medforbrændes på produktionsstedet, og forbrændingsvarmen udnyttes. e) Korkaffald. f) Træaffald, undtagen træaffald, der kan indeholde halogenerede organiske forbindelser eller tungmetaller som følge af behandling med træbeskyttelsesmidler eller overfladebehandling, herunder navnlig sådant træaffald fra bygge- og nedrivningsaffald. 4) Brændsel: Ethvert fast, flydende eller gasformigt brændbart stof. 5) Dieselmotor: En forbrændingsmotor, der fungerer efter dieselprincippet, og som anvender kompressionstænding til forbrænding af brændstof. 6) Driftsleder: Enhver fysisk eller juridisk person, der driver eller kontrollerer fyringsanlægget, eller som efter national lovgivning har fået overdraget den afgørende økonomiske dispositionsret over anlæggets tekniske drift. 7) Driftstimer: Det tidsrum udtrykt i timer, hvor fyringsanlægget er i drift og udleder emissioner til luften, bortset fra opstarts- og nedlukningsperioder. 8) Dual-fuel-motor: En forbrændingsmotor, som anvender kompressionstænding og fungerer efter dieselprincippet ved forbrænding af flydende brændstoffer og efter ottoprincippet ved forbrænding af gasformige brændstoffer. 9) Emission: Udledning i luften af stoffer fra et fyringsanlæg. 10) Emissionsgrænseværdi: Den tilladte mængde af et stof i røggas fra et fyringsanlæg, der i et givet tidsrum må udledes i luften. 11) Fuldstændig anmeldelse: En anmeldelse, der opfylder kravene i hhv. § 60, stk. 3, § 61, stk. 3 og § 62, stk. 5. 12) Fyringsanlæg: Enhver teknisk indretning, hvori brændsel oxyderes med henblik på anvendelse af den således frembragte varme. 13) Gasmotor: En forbrændingsmotor, som fungerer efter ottoprincippet, og som anvender elektrisk tænding til forbrænding af brændstof. 14) Gasolie: a) Ethvert mineraloliebaseret flydende brændsel, som henhører under KN-kode 2710 19 25, 2710 19 29, 2710 19 47, 2710 19 48, 2710 20 17 eller 2710 20 19. b) Ethvert mineraloliebaseret flydende brændsel, hvoraf mindre end 65 volumenprocent, inklusive tab, destillerer ved 250 °C, og hvoraf mindst 85 volumenprocent, inklusive tab, destillerer ved 350 °C efter ASTM D86-metoden. 15) Gasturbine: Enhver roterende maskine, der omdanner termisk energi til mekanisk arbejde, og som hovedsagelig består af en kompressor, en termisk anordning, hvori brændslet oxyderes med henblik på at opvarme arbejdsvæsken, og en turbine. Gasturbiner omfatter både gasturbiner med åben cyklus og kombineret cyklus og gasturbiner i kraftvarmedrift, alle med eller uden supplerende indfyring. 16) Motor: En gasmotor, dieselmotor eller dual-fuel-motor. 17) Naturgas: Naturligt forekommende methan med højst 20 volumenprocent af inerte stoffer og andre forbindelser. 18) Nitrogenoxider, NO x : Nitrogenoxid og nitrogendioxid udtrykt som nitrogendioxid, NO 2 . 19) Nye fyringsanlæg: Andre fyringsanlæg end et bestående fyringsanlæg. 20) Nødanlæg: Mellemstore fyringsanlæg, der holdes i beredskab og kun sættes i drift, hvis det normalt benyttede anlæg havarerer, eller ved udfald af transmissionsnettet. 21) Raffinaderibrændsel: Fast, flydende eller gasformigt brændbart stof fra destillations- og konverteringsfaserne ved raffineringen af råolie, herunder raffinaderibrændselsgas, syngas, raffinaderiolier og petroleumskoks. 22) Sekundært emissionsbegrænsende udstyr: Udstyr, der anvendes til rensning af røggassen for luftforurenende stoffer som f.eks. støv, NO x og SO 2 . 23) Spidslastanlæg: Fyringsanlæg, som ved udsving i fjernvarme- eller elforbruget kan supplere leveringen af fjernvarme eller el fra den normale forsyning, og som hurtigt kan startes og stoppes. 24) Støv: Partikler af enhver form, struktur og densitet, som er dispergeret i gasfasen under forholdene ved prøveudtagningsstedet, og som kan opsamles ved filtrering under nærmere angivne betingelser efter en repræsentativ prøve af den gas, der skal analyseres, og som forbliver opstrøms af filteret og på filteret efter tørring under nærmere angivne betingelser. 25) Svær fuelolie: a) Ethvert mineraloliebaseret flydende brændsel, som henhører under KN-kode 2710 19 51 til 2710 19 68, 2710 20 31, 2710 20 35 eller 2710 20 39. b) Ethvert andet mineraloliebaseret flydende brændsel end gasolie som defineret i nr. 14, der ud fra sine destillationsgrænser henhører under de svære olier, der er bestemt til anvendelse som brændsel, og hvoraf mindre end 65 volumenprocent, inklusive tab, destillerer ved 250 °C efter ASTM D86-metoden. Kan destillationen ikke bestemmes efter ASTM D 86-metoden, klassificeres olieproduktet også som svær fuelolie. 26) Træaffald: Rester af træ fra den trævareforarbejdende virksomheds egen produktion eller forarbejdning af trævarer, for eksempel savsmuld, høvlspåner, flis, pudsestøv, træstykker og pladerester, som indeholder lim, lak, maling, folie eller lamineringsmateriale, men som ikke indeholder halogenerede organiske forbindelser eller tungmetaller som følge af behandling med træbeskyttelsesmidler eller fra overfladebehandlingsmidler. Træaffaldet skal være opstået ved virksomhedens egen produktion. Har en virksomhed produktionsanlæg flere steder, anses træaffald fra ethvert af disse produktionsanlæg for at være affald fra virksomhedens egen produktion, således at dette affald kan forbrændes ved ethvert andet produktionsanlæg inden for virksomheden. 27) Trævareforarbejdende virksomheder: Virksomheder, der fremstiller eller forarbejder trævarer, såsom møbelfabrikker, snedkervirksomheder m.v., herunder virksomheder der fremstiller eller forarbejder spånplader, krydsfiner, limtræ mv. 28) Tæt belægning: En belægning, der i løbet af påvirkningstiden er uigennemtrængelig for de forurenende stoffer, der håndteres på arealet, samt giver mulighed for opsamling af spild og kontrolleret afledning af nedbør."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Emissionsgrænseværdierne for SO 2 , NO x , støv og CO, der er fastsat i bilag 2, 3 og 4, finder anvendelse for mellemstore fyringsanlæg."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Fra den 20. december 2018 skal nye mellemstore fyringsanlæg overholde emissionsgrænseværdierne for SO 2 , NO x , støv og CO i bilag 2, jf. dog §§ 9 og 10."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Fra den 1. januar 2025 skal bestående mellemstore fyringsanlæg med en nominel indfyret termisk effekt på mere end 5 MW overholde emissionsgrænseværdierne for SO 2 , NO x , støv og CO i bilag 3, jf. dog §§ 9, 11 og 12."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Fra den 1. januar 2030 skal bestående mellemstore fyringsanlæg med en nominel indfyret termisk effekt på mindre end eller lig med 5 MW overholde emissionsgrænseværdierne for SO 2 , NO x , støv og CO i bilag 3, jf. dog §§ 9, 11 og 12."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. For blandede mellemstore fyringsanlæg, der benytter to eller flere brændselstyper samtidigt, beregnes emissionsgrænseværdien for hvert forurenet stof som anført i bilag 2-4."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Nye mellemstore fyringsanlæg, der fungerer som nødanlæg, og er i drift i højst 500 timer om året udregnet som et rullende gennemsnit over en periode på tre år, er undtaget fra at overholde emissionsgrænseværdierne for SO 2 , NO x , støv og CO i bilag 2, dog skal sådanne fyringsanlæg, som fyrer med fast brændsel, overholde en emissionsgrænseværdi for støv på 100 mg/normal m 3 ved 6 % ilt."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Bestående mellemstore fyringsanlæg med en nominel indfyret termisk effekt på mere end 5 MW, der fungerer som nødanlæg, og er i drift i højst 500 timer om året udregnet som et rullende gennemsnit over en periode på fem år, er undtaget fra at overholde emissionsgrænseværdierne for SO 2 , NO x , støv og CO i bilag 3. Stk. 2. Bestående mellemstore fyringsanlæg med en nominel indfyret termisk effekt på mere end 5 MW, som er i drift i højst 1000 timer om året udregnet som et rullende gennemsnit over en periode på fem år, er undtaget fra at overholde emissionsgrænseværdierne for SO 2 , NO x , støv og CO i bilag 3, i følgende nødstilfælde eller under følgende ekstraordinære omstændigheder: 1) Til backup af elproduktionen på forbundne øer i tilfælde af en afbrydelse af hovedstrømforsyningen til en ø. 2) For mellemstore fyringsanlæg, der anvendes til varmeproduktion i tilfælde af usædvanligt kolde vejrforhold. Stk. 3. Fyringsanlæg omfattet af stk. 1 og 2, som fyrer med fast brændsel, skal dog overholde en emissionsgrænseværdi for støv på 200 mg/normal m 3 ved 6 % ilt fra den 1. januar 2025. Stk. 4. Bestående mellemstore fyringsanlæg med en nominel indfyret termisk effekt på mindre end eller lig med 5 MW, der fungerer som nødanlæg, og er i drift i højst 500 timer om året udregnet som et rullende gennemsnit over en periode på fem år, er undtaget fra at overholde emissionsgrænseværdierne for SO 2 , NO x , støv og CO i bilag 3. Stk. 5. Bestående mellemstore fyringsanlæg med en nominel indfyret termisk effekt på mindre end eller lig med 5 MW, som er i drift i højst 1000 timer om året udregnet som et rullende gennemsnit over en periode på fem år, er undtaget fra at overholde emissionsgrænseværdierne for SO 2 , NO x , støv og CO i bilag 3, i følgende nødstilfælde eller under følgende ekstraordinære omstændigheder: 1) Til backup af elproduktionen på forbundne øer i tilfælde af en afbrydelse af hovedstrømforsyningen til en ø. 2) For mellemstore fyringsanlæg, der anvendes til varmeproduktion i tilfælde af usædvanligt kolde vejrforhold. Stk. 6. Fyringsanlæg omfattet af stk. 4 og 5, som fyrer med fast brændsel, skal dog overholde en emissionsgrænseværdi for støv på 200 mg/normal m 3 ved 6 % ilt fra den 1. januar 2030."
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Fra den 1. januar 2025 skal bestående mellemstore fyringsanlæg med en nominel indfyret termisk effekt på mere end 5 MW, der fungerer som spidslastanlæg, og er i drift i højst 500 timer om året udregnet som et rullende gennemsnit over en periode på fem år, overholde emissionsgrænseværdierne for NO x , støv og CO i bilag 4. Stk. 2. Fra den 1. januar 2030 skal bestående mellemstore fyringsanlæg med en nominel indfyret termisk effekt på mindre end eller lig med 5 MW, der fungerer som spidslastanlæg, og er i drift i højst 500 timer om året udregnet som et rullende gennemsnit over en periode på fem år, overholde emissionsgrænseværdierne for NO x , støv og CO i bilag 4."
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Nye kedelanlæg, der anvender petroleumskoks, fuelolie eller orimulsion som brændsel, skal overholde emissionsgrænseværdierne for spormetaller i bilag 5. Stk. 2. Fra den 1. januar 2025 skal bestående kedelanlæg med en nominel indfyret termisk effekt på mere end 5 MW, der anvender petroleumskoks, fuelolie eller orimulsion som brændsel, overholde emissionsgrænseværdierne for spormetaller i bilag 5. Stk. 3. Fra den 1. januar 2030 skal bestående kedelanlæg med en nominel indfyret termisk effekt på mindre end eller lig med 5 MW, der anvender petroleumskoks, fuelolie eller orimulsion som brændsel, overholde emissionsgrænseværdierne for spormetaller i bilag 5."
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Driftslederen sørger for, at opstarts- og nedlukningsperioderne for mellemstore fyringsanlæg holdes så korte som muligt."
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Mellemstore fyringsanlæg skal være forsynet med måle- og reguleringsudstyr for O 2 til styring af forbrændingsprocessen, hvis der er tale om: 1) Kedler med en nominel indfyret termisk effekt på mere end 30 MW, der anvender flydende brændsler. 2) Kedler med en nominel indfyret termisk effekt på mere end 30 MW, der anvender gasformige brændsler. 3) Kedler med en nominel indfyret termisk effekt på mere end eller lig med 1 MW, der anvender fast brændsel. Stk. 2. På nye mellemstore fyringsanlæg skal O 2 -koncentrationen i røggassen løbende måles og reguleres med henblik på styring af forbrændingsprocessen. Stk. 3. Fra den 1. januar 2025 skal O 2 -koncentrationen i røggassen løbende måles og reguleres med henblik på styring af forbrændingsprocessen på bestående mellemstore fyringsanlæg med en nominel indfyret termisk effekt på mere end 5 MW. Stk. 4. Fra den 1. januar 2030 skal O 2 -koncentrationen i røggassen løbende måles og reguleres med henblik på styring af forbrændingsprocessen på bestående mellemstore fyringsanlæg med en nominel indfyret termisk effekt på mindre end eller lig med 5 MW."
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Måle- og registreringsudstyr for O 2 skal kvalitetssikres efter retningslinjerne i bilag 6, del 1, afsnit 5."
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Kedler, der anvender fast biomasse som brændsel, skal drives ved et O 2 -indhold i røggassen, der altid er større end 4 % (volumenprocent), bortset fra opstarts- og nedlukningsperioder."
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Kedler, der anvender anden fast brændsel end biomasse som brændsel, skal drives ved et O 2 -indhold i røggassen, der altid er større end 4 % (volumenprocent), bortset fra opstarts- og nedlukningsperioder."
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Afkast på mellemstore fyringsanlæg skal være indrettet med målested, som angivet i bilag 6, del 1, nr. 1."
    },
    {
      "provision_ref": "4:20",
      "chapter": "4",
      "section": "20",
      "content": "§ 20. Driftslederen skal ved præstationskontrol dokumentere, at mellemstore fyringsanlæg overholder følgende: 1) Emissionsgrænseværdier for SO 2 , NO x , støv og CO i bilag 2-4. 2) Emissionsgrænseværdier for SO 2 , NO x , støv og CO for blandede anlæg fastsat i henhold til § 9. 3) Emissionsgrænseværdien for støv i § 54, stk. 2. 4) Emissionsgrænseværdien for SO 2 i § 55, stk. 2. 5) Emissionsgrænseværdien for NO x i § 56, stk. 2. 6) Emissionsgrænseværdier for støv i § 10 og § 11, stk. 3 og 6. 7) Skærpede emissionsgrænseværdier ifølge afgørelser herom, jf. § 49, § 81, stk. 1, nr. 2, § 83, stk. 1, nr. 2, og § 86, nr. 2. 8) Emissionsgrænseværdier for spormetaller i bilag 5. Stk. 2. Driftslederen skal ved præstationskontrol overvåge emissioner af CO fra nye og bestående mellemstore fyringsanlæg, der anvendes som nødanlæg, og emissioner af CO fra bestående mellemstore fyringsanlæg omfattet af § 11, stk. 2 og 5. Stk. 3. Præstationskontrollen efter stk. 1 og 2 skal ske i overensstemmelse med retningslinjerne i bilag 6, del 1, afsnit 2. Stk. 4. For mellemstore fyringsanlæg, der anvender flere brændselstyper, udføres præstationskontrol efter stk. 1 og 2 ved forbrændingen af det brændsel eller den brændselssammensætning, der forventes at medføre det højeste emissionsniveau, og i en periode svarende til normale driftsbetingelser. Stk. 5. Præstationskontrol med NO x -emissioner efter stk. 1, finder ikke anvendelse for mellemstore fyringsanlæg, hvor der skal ske kontinuerlig måling af NO x efter § 31. Stk. 6. Driftslederen kan som alternativ til præstationskontrol for SO 2 efter stk. 1 beregne SO 2 -emissioner i overensstemmelse med retningslinjerne i bilag 6, del 1, afsnit 4. Stk. 7. Driftslederen kan som alternativ til præstationskontrol for spormetaller efter stk. 1 beregne spormetalemissioner fra fueloliefyrede kedelanlæg i overensstemmelse med retningslinjerne i bilag 6, del 1, afsnit 4. Stk. 8. Driftslederen bearbejder overvågningsresultater efter stk. 1, 6 og 7 på en sådan måde, at overholdelse af emissionsgrænseværdierne kan kontrolleres i overensstemmelse med reglerne i bilag 6, del 2, nr. 1- 3."
    },
    {
      "provision_ref": "4:21",
      "chapter": "4",
      "section": "21",
      "content": "§ 21. Målinger, der udføres som led i præstationskontrol efter § 20, skal udføres som akkrediteret teknisk prøvning. Stk. 2. Målelaboratoriet skal være akkrediteret til bestemmelse af de aktuelle stoffer af DANAK (Den Danske Akkrediteringsfond) eller et tilsvarende akkrediteringsorgan, som er medunderskriver af EA’s (European cooperation for Accreditation) multilaterale aftale om gensidig anerkendelse. Stk. 3. Målerapporterne skal udfærdiges som akkrediterede prøvningsrapporter."
    },
    {
      "provision_ref": "4:22",
      "chapter": "4",
      "section": "22",
      "content": "§ 22. På nye mellemstore fyringsanlæg udføres den første præstationskontrol senest fire måneder efter, at anlægget er taget i drift. Stk. 2. På bestående mellemstore fyringsanlæg med en nominel indfyret termisk effekt på mere end 5 MW udføres den første præstationskontrol efter denne bekendtgørelse inden den 1. maj 2025. Stk. 3. På bestående mellemstore fyringsanlæg med en nominel indfyret termisk effekt på mere end eller lig med 1 MW, og mindre end eller lig med 5 MW udføres den første præstationskontrol efter denne bekendtgørelse inden den 1. maj 2030. Stk. 4. Hvis driftslederen erstatter præstationskontroller for SO 2 med beregning af SO 2 -emissionen, jf. § 20, stk. 6, skal første beregning af SO 2 -emisisoner udføres inden for samme frist som angivet i stk. 1-3. Stk. 5. Hvis driftslederen erstatter præstationskontroller for spormetaller med beregning af spormetalemissionen, jf. § 20, stk. 7, skal første beregning af spormetalemissionen udføres inden for samme frist som angivet i stk. 1-3."
    },
    {
      "provision_ref": "4:23",
      "chapter": "4",
      "section": "23",
      "content": "§ 23. For nye og bestående mellemstore fyringsanlæg med en nominel indfyret termisk effekt på mere end 20 MW udføres præstationskontroller mindst hvert år, jf. dog § 28. Stk. 2. Hvis driftslederen erstatter præstationskontroller for SO 2 med beregning af SO 2 -emissionen, jf. § 20, stk. 6, så udføres beregning af SO 2 -emisisoner med samme hyppighed som angivet i stk. 1. Stk. 3. Hvis driftslederen erstatter præstationskontroller for spormetaller med beregning af spormetalemissionen, jf. § 20, stk. 7, så udføres beregning af spormetalemissionen med samme hyppighed som angivet i stk. 1. Stk. 4. Uanset stk. 1 skal der udføres præstationskontrol senest 3 måneder efter et mellemstort fyringsanlæg skifter brændsel."
    },
    {
      "provision_ref": "4:24",
      "chapter": "4",
      "section": "24",
      "content": "§ 24. For nye og bestående motorer og gasturbiner med en nominel indfyret termisk effekt på mindre end eller lig med 20 MW udføres præstationskontroller med følgende hyppighed, jf. dog § 28: 1) Mindst hvert andet år for motorer og gasturbiner færre end eller lig med 3000 årlige driftstimer. 2) Mindst hvert år for motorer og gasturbiner med flere end 3000 årlige driftstimer. Stk. 2. Driftstimer i stk. 1, opgøres som et rullende gennemsnit over 5 år. Stk. 3. Hvis driftslederen erstatter præstationskontroller for SO 2 med beregning af SO 2 -emissionen, jf. § 20, stk. 6, så udføres beregning af SO 2 -emisisoner med samme hyppighed som angivet i stk. 1. Stk. 4. Uanset stk. 1 skal der udføres præstationskontrol senest 3 måneder efter et mellemstort fyringsanlæg skifter brændsel."
    },
    {
      "provision_ref": "4:25",
      "chapter": "4",
      "section": "25",
      "content": "§ 25. For nye og bestående mellemstore fyringsanlæg med en nominel indfyret termisk effekt på mere end 5 MW og mindre end eller lig med 20 MW, der anvender naturgas eller gasolie som brændsel, bortset fra motorer og gasturbiner, udføres præstationskontroller med følgende hyppighed, jf. dog § 28: 1) Mindst hvert andet år for anlæg med færre end eller lig med 3000 årlige driftstimer. 2) Mindst hvert år for anlæg med flere end 3000 årlige driftstimer. Stk. 2. Driftstimer i stk. 1, opgøres som et rullende gennemsnit over 5 år. Stk. 3. Uanset stk. 1 skal der udføres præstationskontrol senest 3 måneder efter et mellemstort fyringsanlæg skifter brændsel."
    },
    {
      "provision_ref": "4:26",
      "chapter": "4",
      "section": "26",
      "content": "§ 26. For nye og bestående mellemstore fyringsanlæg med en nominel indfyret termisk effekt mindre end eller lig med 5 MW, der anvender naturgas eller gasolie som brændsel, bortset fra motorer og gasturbiner, udføres præstationskontroller mindst hvert andet år, jf. dog § 28. Stk. 2. Uanset stk. 1 skal der udføres præstationskontrol senest 3 måneder efter et mellemstort fyringsanlæg skifter brændsel."
    },
    {
      "provision_ref": "4:27",
      "chapter": "4",
      "section": "27",
      "content": "§ 27. For nye og bestående mellemstore fyringsanlæg med en nominel indfyret termisk effekt på mindre end eller lig med 20 MW, bortset fra mellemstore fyringsanlæg omfattet af §§ 24-26, udføres præstationskontroller mindst hvert år, jf. dog § 28. Stk. 2. Hvis resultatet af præstationskontrollen for det enkelte stof er under 60 % af emissionsgrænseværdien, udføres næste præstationskontrol for dette stof igen efter to år. Stk. 3. Hvis driftslederen erstatter præstationskontroller for SO 2 med beregning af SO 2 -emissionen, jf. § 20, stk. 6, så udføres beregning af SO 2 -emissioner med samme hyppighed som angivet i stk. 1 og 2. Stk. 4. Hvis driftslederen erstatter præstationskontroller for spormetaller med beregning af spormetalemissionen, jf. § 20, stk. 7, så udføres beregning af spormetalemissionen med samme hyppighed, som angivet i stk. 1. Stk. 5. Uanset stk. 1 skal der udføres præstationskontrol senest 3 måneder efter et mellemstort fyringsanlæg skifter brændsel."
    },
    {
      "provision_ref": "4:28",
      "chapter": "4",
      "section": "28",
      "content": "§ 28. For nye mellemstore fyringsanlæg, der anvendes som nødanlæg, og bestående mellemstore fyringsanlæg, der anvendes som nødanlæg eller spidslastanlæg, udføres præstationskontroller med følgende hyppighed: 1) Hver gang fyringsanlægget har været i drift i 1500 timer, dog mindst hvert 5. år, hvis fyringsanlægget har en nominel indfyret termisk effekt på mindre end eller lig med 20 MW. 2) Hver gang fyringsanlægget har været i drift i 500 timer, dog mindst hvert 5. år, hvis fyringsanlægget har en nominel indfyret termisk effekt på mere end 20 MW. Stk. 2. For bestående mellemstore fyringsanlæg, der er omfattet af § 11, stk. 2 og 5, udføres præstationskontroller med følgende hyppighed: 1) Hver gang fyringsanlægget har været i drift i 3000 timer, dog mindst hvert 5. år, hvis fyringsanlægget har en nominel indfyret termisk effekt på mindre end eller lig med 20 MW. 2) Hver gang fyringsanlægget har været i drift i 1000 timer, dog mindst hvert 5. år, hvis fyringsanlægget har en nominel indfyret termisk effekt på mere end 20 MW."
    },
    {
      "provision_ref": "4:29",
      "chapter": "4",
      "section": "29",
      "content": "§ 29. Mellemstore fyringsanlæg skal være forsynet med AMS-udstyr til løbende visning og registrering af NO x , hvis der er tale om følgende: 1) Kedler, der hver især har en nominel indfyret termisk effekt på mere end 30 MW. 2) Gasturbiner, der hver især har en nominel indfyret termisk effekt på mere end 10 MW. 3) Motorer, der hver især har en nominel indfyret termisk effekt på mere end 10 MW. Stk. 2. Kravet om AMS-udstyr for NO x finder ikke anvendelse for fyringsanlæg, som er i drift i under 500 timer om året som et rullende gennemsnit over 5 år. Stk. 3. Sammenlægningsreglen i § 1, stk. 2, finder ikke anvendelse i forhold til krav om AMS-udstyr."
    },
    {
      "provision_ref": "4:30",
      "chapter": "4",
      "section": "30",
      "content": "§ 30. AMS-udstyr til NO x skal kvalitetssikres efter retningslinjerne i bilag 6, del 1, afsnit 3. Stk. 2. Driftslederen underretter tilsynsmyndigheden om resultater af kvalitetssikring senest 2 måneder efter, at kvalitetssikringen har fundet sted."
    },
    {
      "provision_ref": "4:31",
      "chapter": "4",
      "section": "31",
      "content": "§ 31. Driftslederen skal ved kontinuerlige målinger dokumentere, at mellemstore fyringsanlæg omfattet af krav om AMS-udstyr, jf. § 29, overholder følgende: 1) Emissionsgrænseværdierne for NO x i bilag 2 og 3. 2) Emissionsgrænseværdier for NO x for blandede anlæg, jf. § 9. 3) Emissionsgrænseværdien for NO x i § 56, stk. 2. 4) Skærpede emissionsgrænseværdier for NO x i henhold til afgørelser herom, jf. § 49, § 81, stk. 1, nr. 2, § 83, stk. 1, nr. 2, og § 86, nr. 2. Stk. 2. Kontinuerlige målinger af NO x skal ske i overensstemmelse med retningslinjerne i bilag 6, del 1, afsnit 3. Stk. 3. Driftslederen bearbejder overvågningsresultater efter stk. 1, på en sådan måde, at overholdelse af emissionsgrænseværdier for NO x kan kontrolleres i overensstemmelse med reglerne i bilag 6, del 2, afsnit 2."
    },
    {
      "provision_ref": "4:32",
      "chapter": "4",
      "section": "32",
      "content": "§ 32. På nye mellemstore fyringsanlæg omfattet af krav om AMS-udstyr, jf. § 29, skal NO x -emissionen måles kontinuerligt fra datoen, hvor fyringsanlægget sættes i drift. Stk. 2. På bestående mellemstore fyringsanlæg omfattet af krav om AMS-udstyr, jf. § 29, skal NO x -emissionen måles kontinuerligt fra den 1. januar 2025."
    },
    {
      "provision_ref": "4:33",
      "chapter": "4",
      "section": "33",
      "content": "§ 33. Driftslederen registrerer oplysninger, der demonstrerer, at sekundært emissionsbegrænsende udstyr, der er etableret med henblik på at overholde emissionsgrænseværdierne, har en effektiv løbende drift."
    },
    {
      "provision_ref": "4:34",
      "chapter": "4",
      "section": "34",
      "content": "§ 34. Driftslederen træffer de nødvendige foranstaltninger for at sikre, at overholdelsen hurtigst muligt genetableres i tilfælde af overskridelse af følgende emissionsgrænseværdier: 1) Emissionsgrænseværdier for SO 2 , NO x , støv og CO i bilag 2-4. 2) Emissionsgrænseværdier for SO 2 , NO x , støv og CO for blandede anlæg fastsat i henhold til § 9. 3) Emissionsgrænseværdien for støv i § 54, stk. 2. 4) Emissionsgrænseværdien for SO 2 i § 55, stk. 2. 5) Emissionsgrænseværdien for NO x i § 56, stk. 2. 6) Emissionsgrænseværdier for støv i § 10 og § 11, stk. 3 og 6. 7) Emissionsgrænseværdier, jf. afgørelser om skærpelse efter § 49, § 81, stk. 1, nr. 2, § 83, stk. 1, nr. 2, og § 86, nr. 2. 8) Emissionsgrænseværdier for spormetaller i bilag 5."
    },
    {
      "provision_ref": "4:35",
      "chapter": "4",
      "section": "35",
      "content": "§ 35. Driftslederen skal skriftligt underrette tilsynsmyndigheden ved overskridelse af følgende emissionsgrænseværdier: 1) Emissionsgrænseværdier for SO 2 , NO x og støv i bilag 2-4. 2) Emissionsgrænseværdier for SO 2 , NO x og støv for blandede anlæg fastsat i henhold til § 9. 3) Emissionsgrænseværdien for støv i § 54, stk. 2. 4) Emissionsgrænseværdien for SO 2 i § 55, stk. 2. 5) Emissionsgrænseværdien for NO x i § 56, stk. 2. 6) Emissionsgrænseværdier for støv for nødanlæg mv., der anvender fast brændsel, i § 10 og § 11, stk. 3 og 6. 7) Emissionsgrænseværdier, jf. afgørelser om skærpelse efter § 49, § 81, stk. 1, nr. 2, § 83, stk. 1, nr. 2, og § 86, nr. 2. 8) Emissionsgrænseværdier for spormetaller i bilag 5. Stk. 2. Hvis overvågningen sker ved præstationskontrol, jf. § 20, eller ved beregning, jf. § 20, stk. 6 og 7, skal driftslederen underrette tilsynsmyndigheden elektronisk, så snart driftslederen bliver bekendt med, at der kan være en overskridelse af emissionsgrænseværdier, jf. stk. 1. Underretningen skal omfatte følgende: 1) Fyringsanlæg, hvor overskridelsen har fundet sted. 2) Målt NO x -, støv-, CO- eller spormetalemission og målt eller beregnet SO 2 -og spormetalemission. 3) Dato for forventet endelig akkrediteret rapport over præstationskontrollen, såfremt den endnu ikke foreligger. 4) Årsag til overskridelse af en emissionsgrænseværdi. 5) Oplysninger om, hvilke foranstaltninger driftslederen har truffet for at sikre overholdelse af en emissionsgrænseværdi. Stk. 3. Underretningen efter stk. 2 skal sendes elektronisk til tilsynsmyndigheden senest tre hverdage efter modtagelse af den akkrediterede målerapport eller rapport over beregnet SO 2 -og spormetalemission. Stk. 4. Hvis overvågningen af NO x sker ved kontinuerlige målinger, jf. § 31, skal underretningen omfatte følgende: 1) Fyringsanlæg, hvor overskridelsen har fundet sted. 2) Måned for overskridelse. 3) De validerede middelværdier, som overskrider en emissionsgrænseværdi. 4) Årsag til overskridelse af en emissionsgrænseværdi. 5) Oplysninger om, hvilke foranstaltninger driftslederen har truffet for at sikre overholdelse af emissionsgrænseværdien. Stk. 5. Underretningen efter stk. 4 skal sendes elektronisk til tilsynsmyndigheden senest tre hverdage efter manglende overholdelse af NO x -emissionsgrænseværdier, jf. kriterierne i bilag 6, del 2, afsnit 2, nr. 1-4."
    },
    {
      "provision_ref": "5:36",
      "chapter": "5",
      "section": "36",
      "content": "§ 36. Det samlede bidrag til støjbelastningen fra mellemstore fyringsanlæg må i områder, der anvendes til eller er udlagt til de i bilag 6 anførte områdetyper i lokalplan eller byplanvedtægt, ikke overstige de støjgrænseværdier, der er anført i bilag 8. Stk. 2. I det åbne land må det samlede bidrag til støjbelastningen ikke overstige nedenstående støjgrænseværdier i det mest støjbelastede punkt ved udendørs opholdsarealer højst 15 meter fra beboelse: 1) 45 dB i perioderne: kl. 07-18 på dagene mandag-fredag og kl. 07 -14 på lørdage. 2) 40 dB i perioderne: kl. 18-22 på dagene mandag-fredag, kl. 14-22 på lørdage og kl. 07-22 på søndage og helligdage. 3) 35 dB i perioden: kl. 22-07 på alle dage. Stk. 3. For mellemstore fyringsanlæg, der er teknisk og forureningsmæssigt forbundet med en virksomhed omfattet af bekendtgørelse om virksomheder, der forarbejder emner af jern, stål eller andre metaller, finder bestemmelserne i stk. 1 og 2 anvendelse for den samlede virksomhed. Stk. 4. Hvis driften af et mellemstort fyringsanlæg, der teknisk og forureningsmæssigt er forbundet med en ikke-listevirksomhed, vil medføre, at den samlede virksomhed overskrider de i stk. 1 og 2 nævnte grænseværdier, kan tilsynsmyndigheden i forbindelse med en anmeldelse af fyringsanlægget fastsætte skærpede støjgrænser for fyringsanlægget, jf. § 49, således at støjen fra den samlede virksomhed ikke overstiger de i stk. 1 og 2 nævnte grænseværdier. Stk. 5. Bestemmelserne i stk. 1 og 2 gælder ikke for et midlertidigt opholdssted for flygtninge, ligesom opholdsstedet i øvrigt er uden betydning for vurderingen af virksomhedens støjbelastning, hvis kommunalbestyrelsen har meddelt dispensation efter § 5 u, stk. 1, eller tilladelse efter § 5 u, stk. 1–3, i lov om planlægning, der muliggør etablering af opholdsstedet på et støjbelastet areal."
    },
    {
      "provision_ref": "5:37",
      "chapter": "5",
      "section": "37",
      "content": "§ 37. Røggasser fra mellemstore fyringsanlæg skal opsamles og afledes igennem afkast. Stk. 2. Afkast fra mellemstore fyringsanlæg skal være dimensioneret, så fyringsanlæggenes samlede bidrag til tilstedeværelse af forurenende stoffer uden for virksomhedens skel overholder de relevante B-værdier i bilag 7. Stk. 3. Hvis mellemstore fyringsanlæg er teknisk og forureningsmæssigt forbundet med en ikke-listevirksomhed, skal afkastene fra de mellemstore fyringsanlæg dimensioneres således, at virksomhedens samlede bidrag til tilstedeværelse af forurenende stoffer uden for virksomhedens skel overholder de relevante B-værdier i bilag 7."
    },
    {
      "provision_ref": "5:38",
      "chapter": "5",
      "section": "38",
      "content": "§ 38. Fra den 1. januar 2025 finder bestemmelserne i § 36 anvendelse for bestående mellemstore fyringsanlæg med en nominel indfyret termisk effekt på mere end 5 MW, jf. dog stk. 3. Stk. 2. Fra den 1. januar 2030 finder bestemmelserne i § 36 anvendelse for bestående mellemstore fyringsanlæg med en nominel indfyret termisk effekt på mere end eller lig med 1 MW og mindre end eller lig med 5 MW, jf. dog stk. 3. Stk. 3. Bestemmelserne i § 36 finder dog først anvendelse fra den 1. januar 2030 for bestående mellemstore fyringsanlæg på virksomheder, der består af et eller flere mellemstore fyringsanlæg med en nominel indfyret termisk effekt på mere end 5 MW og et eller flere mellemstore fyringsanlæg med en nominel indfyret termisk effekt på mere end eller lig med 1 MW og mindre end eller lig med 5 MW. Stk. 4. Hvis der inden 1. januar 2025 etableres nye mellemstore fyringsanlæg i tilknytning til bestående mellemstore fyringsanlæg omfattet af stk. 1, finder bestemmelserne i § 36 anvendelse for de nye mellemstore fyringsanlæg fra datoen fra idriftsættelse af disse anlæg. Tilsynsmyndigheden kan dog i forbindelse med anmeldelsen af de nye fyringsanlæg fastsætte skærpede støjgrænser for fyringsanlægget, jf. § 49, såfremt driften vil betyde, at det samlede anlæg ikke kan overholde støjvilkårene i virksomhedens miljøgodkendelse. Stk. 5. Hvis der inden 1. januar 2030 etableres nye mellemstore fyringsanlæg i tilknytning til bestående mellemstore fyringsanlæg omfattet af stk. 2 og 3, finder bestemmelserne i § 36 anvendelse for de nye mellemstore fyringsanlæg fra datoen for idriftsættelse af disse anlæg. Tilsynsmyndigheden kan dog i forbindelse med anmeldelsen af de nye fyringsanlæg fastsætte skærpede støjgrænser for fyringsanlægget, jf. § 49, såfremt driften vil betyde, at det samlede anlæg ikke kan overholde støjvilkårene i virksomhedens miljøgodkendelse."
    },
    {
      "provision_ref": "5:39",
      "chapter": "5",
      "section": "39",
      "content": "§ 39. Fra den 1. januar 2025 finder bestemmelserne i § 37 anvendelse for bestående mellemstore fyringsanlæg med en nominel indfyret termisk effekt på mere end 5 MW, jf. dog stk. 3 og 4. Stk. 2. Fra den 1. januar 2030 finder bestemmelserne i § 37 anvendelse for bestående mellemstore fyringsanlæg med en nominel indfyret termisk effekt på mere end eller lig med 1 MW og mindre end eller lig med 5 MW, jf. dog stk. 3 og 4. Stk. 3. Fra den 1. januar 2030 finder bestemmelserne i § 37 anvendelse for bestående mellemstore fyringsanlæg på en virksomhed, der består af et eller flere mellemstore fyringsanlæg med en nominel indfyret termisk effekt på mere end 5 MW og et eller flere mellemstore fyringsanlæg med en nominel indfyret termisk effekt på mere end eller lig med 1 MW og mindre end eller lig med 5 MW. Stk. 4. Hvis der etableres nye mellemstore fyringsanlæg i tilknytning til et eller flere bestående mellemstore fyringsanlæg, så finder § 37 om B-værdier anvendelse for både nye og bestående mellemstore fyringsanlæg fra datoen fra idriftsættelse af de nye mellemstore fyringsanlæg."
    },
    {
      "provision_ref": "6:40",
      "chapter": "6",
      "section": "40",
      "content": "§ 40. Asken fra forbrænding af faste brændsler samt affald fra rensningsprocesser skal opbevares indendørs eller i tæt lukket beholder."
    },
    {
      "provision_ref": "6:41",
      "chapter": "6",
      "section": "41",
      "content": "§ 41. Aflæsning og håndtering af faste brændsler skal ske indendørs eller i inddækket aftipningsgrube. Stk. 2. Porte til aftipningshal eller aftipningsgrube skal holdes lukkede, når der ikke foregår trafik eller aftipning."
    },
    {
      "provision_ref": "6:42",
      "chapter": "6",
      "section": "42",
      "content": "§ 42. Overjordiske tanke med fast tag, der er større end 50 m 3 , skal forsynes med tryk/vakuumventil, hvis de anvendes til opbevaring af dieselolie og fyringsolie, der anvendes som brændsel på fyringsanlægget. Ventilen kan undlades på eksisterende tanke, der ikke er konstrueret til varierende tryk. Stk. 2. Tankens udvendige væg og tag skal være malet i en farve med en samlet strålereflektionskoefficient på mindst 70 %. Stk. 3. Tanke skal fyldes, så væsken strømmer ind under væskeoverfladen."
    },
    {
      "provision_ref": "6:43",
      "chapter": "6",
      "section": "43",
      "content": "§ 43. Slam, spildolie, kemikalier og hjælpestoffer skal opbevares i egnede og tætte beholdere, der skal være mærket med indhold. Stk. 2. Beholdere skal placeres under tag og beskyttet mod vejrlig på en oplagsplads med tæt belægning uden afløb. Oplagspladsen skal være indrettet således, at spild kan holdes inden for et afgrænset område og uden mulighed for afledning til jord, grundvand, overfladevand og kloak. Området skal kunne rumme indholdet af den største beholder el. lign., der opbevares på det."
    },
    {
      "provision_ref": "6:44",
      "chapter": "6",
      "section": "44",
      "content": "§ 44. Tætte belægninger skal være i god vedligeholdelsesstand. Utætheder skal udbedres så hurtigt som muligt, efter at de er konstateret."
    },
    {
      "provision_ref": "6:45",
      "chapter": "6",
      "section": "45",
      "content": "§ 45. Driftslederen skal løbende og mindst én gang årligt foretage visuel kontrol for utætheder, revnedannelser og vedligeholdelsesstand af tætte belægninger herunder opsamlingskar, gruber, tankgrave og bassiner. Utætheder skal udbedres så hurtigt som muligt, efter at de er konstateret."
    },
    {
      "provision_ref": "6:46",
      "chapter": "6",
      "section": "46",
      "content": "§ 46. Driftslederen skal for hvert mellemstort fyringsanlæg føre driftsjournal over følgende: 1) Resultater af overvågningen af emissioner af SO 2 , NO x , støv og CO, jf. §§ 20 og 31. 2) Oplysninger, der demonstrerer den effektive løbende drift af sekundært emissionsbegrænsende udstyr, jf. § 33. 3) Antal årlige driftstimer for mellemstore fyringsanlæg omfattet af §§ 10-12. 4) Typen og mængden af brændsel, der anvendes i fyringsanlægget. 5) Eventuelle driftsforstyrrelser eller svigt i det sekundære emissionsbegrænsende udstyr. 6) Tilfælde af manglende overholdelse og trufne foranstaltninger, jf. § 34. 7) Resultater af overvågningen af emissioner af spormetaller, jf. § 20, stk. 1, nr. 7. 8) Dato for visuel kontrol for utætheder, revnedannelser og vedligeholdelsesstand af tætte belægninger, gruber, mv., samt dato for eventuelle udbedringer af revner eller andre skader, jf. § 45. 9) Håndtering af affald fra forbrændingsprocessen. 10) Resultat af kvalitetssikring af AMS-udstyr for NO x , jf. § 30. 11) Det årlige antal driftstimer for mellemstore fyringsanlæg omfattet af § 29, stk. 2. Stk. 2. Driftsjournalen skal opbevares på virksomheden i mindst seks år."
    },
    {
      "provision_ref": "6:47",
      "chapter": "6",
      "section": "47",
      "content": "§ 47. Ved driftsophør af et mellemstort fyringsanlæg skal driftslederen forinden orientere tilsynsmyndigheden herom og træffe de nødvendige foranstaltninger for at undgå forureningsfare og for at efterlade stedet i tilfredsstillende tilstand."
    },
    {
      "provision_ref": "6:48",
      "chapter": "6",
      "section": "48",
      "content": "§ 48. Fra den 1. januar 2025 finder bestemmelserne i §§ 40-46 om indretning og drift anvendelse for bestående mellemstore fyringsanlæg med en nominel indfyret termisk effekt på mere end 5 MW, jf. dog stk. 3. Stk. 2. Fra den 1. januar 2030 finder bestemmelserne i §§ 40-46 om indretning og drift anvendelse for bestående mellemstore fyringsanlæg med en nominel indfyret termisk effekt på mere end eller lig med 1 MW og mindre end eller lig med 5 MW, jf. dog stk. 3. Stk. 3. Fra den 1. januar 2030 finder bestemmelserne i §§ 40-46 om indretning og drift anvendelse for bestående mellemstore fyringsanlæg på en virksomhed, der består af et eller flere mellemstore fyringsanlæg med en nominel indfyret termisk effekt på mere end 5 MW og et eller flere mellemstore fyringsanlæg med en nominel indfyret termisk effekt på mere end eller lig med 1 MW og mindre end eller lig med 5 MW."
    },
    {
      "provision_ref": "7:49",
      "chapter": "7",
      "section": "49",
      "content": "§ 49. Tilsynsmyndigheden kan i forbindelse med behandlingen af en anmeldelse meddele påbud om skærpede krav i forhold til denne bekendtgørelse, hvis dette er begrundet i hensynet til omgivelsernes sårbarhed eller kvalitet."
    },
    {
      "provision_ref": "7:50",
      "chapter": "7",
      "section": "50",
      "content": "§ 50. Tilsynsmyndigheden kan i forbindelse med behandlingen af en anmeldelse meddele påbud om supplerende krav udover kravene i denne bekendtgørelse, hvis fyringsanlægget giver anledning til væsentlig forurening, som ikke er reguleret af denne bekendtgørelse."
    },
    {
      "provision_ref": "7:51",
      "chapter": "7",
      "section": "51",
      "content": "§ 51. Før tilsynsmyndigheden meddeler påbud efter §§ 49 og 50, skal myndigheden sende et udkast til afgørelse til virksomheden og gøre virksomheden bekendt med dens adgang til aktindsigt og til at udtale sig i henhold til forvaltningsloven. Stk. 2. Når tilsynsmyndigheden sender udkast til afgørelse til virksomheden, skal tilsynsmyndigheden samtidig orientere virksomheden om, at afgørelsen vil blive offentliggjort digitalt via Digital Miljøadministration, jf. § 93."
    },
    {
      "provision_ref": "7:52",
      "chapter": "7",
      "section": "52",
      "content": "§ 52. Hvis et anmeldepligtigt mellemstort fyringsanlæg giver anledning til væsentlig forurening, herunder affaldsfrembringelse, på trods af at de anmeldte forureningsforebyggende foranstaltninger eller den anmeldte driftstid mv. og drift- og indretningskravene i §§ 40-46 er overholdt, kan tilsynsmyndigheden til enhver tid meddele den for forureningen ansvarlige påbud om, at forureningen skal nedbringes, jf. lovens § 42."
    },
    {
      "provision_ref": "7:53",
      "chapter": "7",
      "section": "53",
      "content": "§ 53. Tilsynsmyndigheden kan efter anmodning fra en virksomhed i forbindelse med en anmeldelse dispensere fra støjgrænserne i § 36, stk. 1 og 2. Dispensationen bortfalder dog, hvis det anmeldte fyringsanlæg ikke er taget i drift inden to år fra anmeldelsesdatoen."
    },
    {
      "provision_ref": "7:54",
      "chapter": "7",
      "section": "54",
      "content": "§ 54. Tilsynsmyndigheden kan meddele dispensation til bestående mellemstore fyringsanlæg, som anvender fast træbiomasse som brændsel, og som har en nominel indfyret termisk effekt på mere end 5 MW, fra at overholde emissionsgrænseværdier for støv i bilag 3, tabel 1, i perioden den 1. januar 2025 til den 1. januar 2030 på følgende betingelser: 1) Fyringsanlægget har røggaskondensering. 2) Fyringsanlægget havde frem til 1. januar 2025 vilkår om at overholde en emissionsgrænseværdi for støv på 100 mg/normal m 3 ved 10 % ilt i godkendelse efter lovens § 33. 3) Fyringsanlægget leverer mindst 50 % af anlæggets nyttevarmeproduktion udregnet som et rullende gennemsnit over en periode på fem år til et offentligt fjernvarmenet i form af damp eller varmt vand. Stk. 2. Mellemstore fyringsanlæg, som får dispensation efter stk. 1, skal fra den 1. januar 2025 til den 1. januar 2030 overholde en emissionsgrænseværdi for støv på 136 mg/normal m 3 ved 6 % ilt."
    },
    {
      "provision_ref": "7:55",
      "chapter": "7",
      "section": "55",
      "content": "§ 55. Tilsynsmyndigheden kan meddele dispensation til bestående mellemstore fyringsanlæg, som anvender halm som brændsel, og som har nominel indfyret termisk effekt på mere end 5 MW, fra at overholde emissionsgrænseværdien for SO 2 på 300 mg/normal m 3 ved 6 % ilt, jf. bilag 3, tabel 1, i perioden den 1. januar 2025 til den 1. januar 2030 på betingelse af, at fyringsanlægget leverer mindst 50 % af anlæggets nyttevarmeproduktion udregnet som et rullende gennemsnit over en periode på fem år til et offentligt fjernvarmenet i form af damp eller varmt vand. Stk. 2. Mellemstore fyringsanlæg, som får dispensation efter stk. 1, skal fra den 1. januar 2025 til den 1. januar 2030 overholde en emissionsgrænseværdi for SO 2 på 1.100 mg/normal m 3 ved 6 % ilt."
    },
    {
      "provision_ref": "7:56",
      "chapter": "7",
      "section": "56",
      "content": "§ 56. Tilsynsmyndigheden kan meddele dispensation til bestående mellemstore fyringsanlæg (kedelanlæg), som anvender gasolie som brændsel, og som har nominel indfyret termisk effekt på mere end 5 MW, fra at overholde emissionsgrænseværdien for NO x på 180 mg/normal m 3 ved 3 % ilt, jf. bilag 3, tabel 1, og bilag 4, tabel 1, i perioden den 1. januar 2025 til den 1. januar 2030 på følgende betingelser: 1) Fyringsanlægget leverer mindst 50 % af anlæggets nyttevarmeproduktion udregnet som et rullende gennemsnit over en periode på fem år til et offentligt fjernvarmenet i form af damp eller varmt vand. 2) Fyringsanlægget er miljøgodkendt før juni 2001, og har frem til den 1. januar 2025 haft vilkår om at overholde en emissionsgrænseværdi for NO x på 250 mg/normal m 3 ved 10 % ilt. Stk. 2. Mellemstore fyringsanlæg (kedelanlæg), som får dispensation efter stk. 1, skal fra den 1. januar 2025 til den 1. januar 2030 overholde en emissionsgrænseværdi for NO x på 410 mg/normal m 3 ved 3 % ilt."
    },
    {
      "provision_ref": "7:57",
      "chapter": "7",
      "section": "57",
      "content": "§ 57. Tilsynsmyndigheden kan dispensere fra kravet til O 2 -indhold for kedelanlæg, der anvender fast biomasse som brændsel, jf. § 17, hvis driftslederen dokumenterer, at kedelanlægget kan overholde en emissionsgrænseværdi for dioxiner på 0,1 ng I-TEQ/normal m 3 ved 6 % ilt, og en emissionsgrænseværdi for PAH-stoffer på 0,007 mg benz[a]pyren-ækvivalenter/normal m 3 ved 6 % ilt. I så fald fastsætter tilsynsmyndigheden ud fra fabriksangivelse og eventuel typegodkendelse eller indreguleringsprøve den minimale O 2 % (volumenprocent), som kedlen må drives ved. Stk. 2. Målinger til dokumentation for overholdelse af emissionsgrænseværdier for dioxiner og PAH-stoffer skal udføres som akkrediteret teknisk prøvning og foretages i overensstemmelse med retningslinjerne i bilag 3, del 1. Målerapporterne skal udfærdiges som akkrediterede prøvningsrapporter. Målelaboratoriet skal være akkrediteret til bestemmelse af de aktuelle stoffer i røggassen af DANAK (Den Danske Akkrediteringsfond) eller et tilsvarende akkrediteringsorgan, som er medunderskriver af EA’s (European cooperation for Accreditation) multilaterale aftale om gensidig anerkendelse."
    },
    {
      "provision_ref": "7:58",
      "chapter": "7",
      "section": "58",
      "content": "§ 58. Tilsynsmyndigheden kan, i en periode på højst seks måneder, dispensere fra pligten til at overholde emissionsgrænseværdierne for SO 2 i bilag 2 og 3 for et mellemstort fyringsanlæg, der normalt anvender svovlfattigt brændsel, når anlægget ikke kan overholde disse emissionsgrænseværdier på grund af en forsyningsafbrydelse, der skyldes alvorlig knaphed på svovlfattigt brændsel."
    },
    {
      "provision_ref": "7:59",
      "chapter": "7",
      "section": "59",
      "content": "§ 59. Tilsynsmyndigheden kan dispensere fra pligten til at overholde emissionsgrænseværdierne i bilag 2 og 3 i tilfælde, hvor et mellemstort fyringsanlæg, der normalt anvender gasformigt brændsel, undtagelsesvis må anvende andet brændsel på grund af en pludselig afbrydelse i gasforsyningen, og derfor ellers ville være nødt til at installere sekundært emissionsbegrænsende udstyr. Stk. 2. Dispensation efter stk. 1 kan gives i en periode, der ikke må overstige ti dage, medmindre anlægget over for tilsynsmyndigheden godtgør, at en længere periode er berettiget."
    },
    {
      "provision_ref": "8:60",
      "chapter": "8",
      "section": "60",
      "content": "§ 60. Den, der vil etablere et nyt mellemstort fyringsanlæg, skal forinden indgive en fuldstændig anmeldelse herom til tilsynsmyndigheden. Stk. 2. Anmeldelse efter stk. 1 kan tidligst indgives, når VVM-myndigheden har truffet afgørelse om, at anlægget ikke er VVM-pligtigt efter § 21 i lov om miljøvurdering af planer og programmer og af konkrete projekter (VVM) eller har truffet afgørelse om VVM-tilladelse efter § 25 i lov om miljøvurdering af planer og programmer og af konkrete projekter (VVM). Stk. 3. Anmeldelsen efter stk. 1 skal indeholde de oplysninger, der fremgår af bilag 1, del 1. Stk. 4. Anlægget må ikke etableres og sættes i drift, førend tilsynsmyndigheden har meddelt anmelderen, at anlægget er registreret, jf. § 67, stk. 1."
    },
    {
      "provision_ref": "8:61",
      "chapter": "8",
      "section": "61",
      "content": "§ 61. Senest den 1. september 2023 skal den, der driver et bestående mellemstort fyringsanlæg med en nominel indfyret termisk effekt på mere end 5 MW, indgive en fuldstændig anmeldelse til tilsynsmyndigheden. Stk. 2. Senest den 1. september 2028 skal den, der driver et bestående mellemstort fyringsanlæg med en nominel indfyret termisk effekt på mindre end eller lig med 5 MW, indgive en fuldstændig anmeldelse til tilsynsmyndigheden. Stk. 3. Anmeldelse efter stk. 1 og 2 skal indeholde de oplysninger, der fremgår af bilag 1, del 2."
    },
    {
      "provision_ref": "8:62",
      "chapter": "8",
      "section": "62",
      "content": "§ 62. Den, der vil ændre et nyt mellemstort fyringsanlæg på en måde, som vil berøre de relevante emissionsgrænseværdier, skal forinden indgive en fuldstændig anmeldelse herom til tilsynsmyndigheden. Stk. 2. Den, der efter den 1. januar 2025 vil ændre et bestående mellemstort fyringsanlæg med en nominel indfyret termisk effekt på mere end 5 MW på en måde, som vil berøre de relevante emissionsgrænseværdier, skal forinden indgive en anmeldelse herom til tilsynsmyndigheden. Stk. 3. Den, der efter den 1. januar 2030 vil ændre et bestående mellemstort fyringsanlæg med en nominel indfyret termisk effekt på mere end eller lig med 1 MW og mindre end eller lig med 5 MW på en måde, som vil berøre de relevante emissionsgrænseværdier, skal forinden indgive en anmeldelse herom til tilsynsmyndigheden. Stk. 4. Anmeldelse efter stk. 1-3 kan tidligst indgives, når VVM-myndigheden har truffet afgørelse om, at ændringen ikke er VVM-pligtig efter § 21 i lov om miljøvurdering af planer og programmer og af konkrete projekter (VVM) eller har truffet afgørelse om VVM-tilladelse efter § 25 i lov om miljøvurdering af planer og programmer og af konkrete projekter (VVM). Stk. 5. Anmeldelse efter stk. 1-3 skal indeholde de oplysninger, der fremgår af bilag 1, del 3. Stk. 6. Ændringerne må ikke foretages, førend tilsynsmyndigheden har meddelt anmelderen, at anlægget er registreret, jf. § 67, stk. 1."
    },
    {
      "provision_ref": "8:63",
      "chapter": "8",
      "section": "63",
      "content": "§ 63. Anmeldelser efter § 60, stk. 1, § 61, stk. 1 og 2, og § 62, stk. 1-3, skal indgives via den digitale selvbetjening Byg og Miljø. Stk. 2. Anmeldelser, der ikke indgives ved anvendelse af den digitale selvbetjening efter stk. 1, afvises, jf. dog stk. 3 og 4. Stk. 3. Hvis tilsynsmyndigheden finder, at der foreligger særlige forhold, der gør, at anmeldelsen ikke kan indgives ved digital selvbetjening, skal tilsynsmyndigheden tilbyde, at anmeldelsen kan indgives på en anden måde end ved den digitale selvbetjening efter stk. 1. Stk. 4. Tilsynsmyndigheden kan helt ekstraordinært ud over de i stk. 3 nævnte tilfælde undlade at afvise en anmeldelse, der ikke er indgivet ved den digitale selvbetjening efter stk. 1, hvis der ud fra en samlet økonomisk vurdering er klare fordele for tilsynsmyndigheden ved at modtage anmeldelsen på anden måde end digitalt."
    },
    {
      "provision_ref": "8:64",
      "chapter": "8",
      "section": "64",
      "content": "§ 64. Tilsynsmyndigheden kvitterer for anmeldelse efter § 60, stk. 1, og § 62, stk. 1-3, inden en uge fra modtagelsen og orienterer anmelderen om, at registreringen vil blive offentliggjort via Digital Miljøadministration sammen med de oplysninger i anmeldelsen, som er nævnt i § 93, stk. 4."
    },
    {
      "provision_ref": "8:65",
      "chapter": "8",
      "section": "65",
      "content": "§ 65. Såfremt tilsynsmyndigheden vurderer, at anmeldelsen er ufuldstændig, meddeler tilsynsmyndigheden inden tre uger fra modtagelsen anmelder, hvilke oplysninger der mangler, før anmeldelsen kan behandles, og fastsætter samtidig en frist for, hvornår de manglende oplysninger skal sendes til tilsynsmyndigheden. Modtager tilsynsmyndigheden herefter de manglende oplysninger, behandler tilsynsmyndigheden anmeldelsen efter reglerne i § 66."
    },
    {
      "provision_ref": "8:66",
      "chapter": "8",
      "section": "66",
      "content": "§ 66. Tilsynsmyndigheden vurderer på baggrund af en fuldstændig anmeldelse efter § 60, stk. 1, og § 62, stk. 1-3, 1) om det eller de anmeldte fyringsanlæg kan opfylde kravene i kapitel 3-6, 2) om en eventuel ansøgning om dispensation efter §§ 53 og 57, skal imødekommes, og 3) om der er behov for at stille skærpede eller supplerende krav, jf. §§ 49 og 50."
    },
    {
      "provision_ref": "8:67",
      "chapter": "8",
      "section": "67",
      "content": "§ 67. Tilsynsmyndigheden meddeler anmelderen inden en måned efter modtagelsen af en fuldstændig anmeldelse efter § 60, stk. 1, og § 62, stk. 1-3, 1) at tilsynsmyndigheden har registreret det anmeldte, og 2) at det anmeldte kan gennemføres inden for rammerne af de i anmeldelsen angivne oplysninger og i overensstemmelse med de relevante bestemmelser i denne bekendtgørelse. Stk. 2. Tilsynsmyndigheden træffer samtidig med meddelelsen om registrering efter stk. 1 afgørelse om, hvorvidt en ansøgning om dispensation, jf. §§ 53 og 57, kan imødekommes, samt meddeler påbud om at skærpe eller supplere kravene i forhold til bekendtgørelsen, jf. §§ 49 og 50, såfremt dette er nødvendigt, jf. dog stk. 4. Stk. 3. Hvis tilsynsmyndigheden vurderer, at det anmeldte ikke kan registreres, meddeler tilsynsmyndigheden anmelderen dette inden en måned efter modtagelse af en fuldstændig anmeldelse, jf. § 60, stk. 4. Stk. 4. Tilsynsmyndigheden kan efter omstændighederne udskyde fristen i stk. 2, hvis der er behov for meddelelse af skærpede eller supplerende krav efter §§ 49 og 50 eller dispensation efter §§ 53 og 57, dog ikke hvis disse afgørelser vedrører emissionsgrænseværdier for NO x , SO 2 og støv eller overvågning af CO. Tilsynsmyndigheden meddeler i så fald anmelderen inden udløbet af fristen i stk. 2, hvornår der kan forventes truffet afgørelse efter §§ 49, 50, 53 eller 57."
    },
    {
      "provision_ref": "8:68",
      "chapter": "8",
      "section": "68",
      "content": "§ 68. Meddeler tilsynsmyndigheden påbud om skærpede eller supplerende krav, jf. §§ 49 og 50, eller dispensation, jf. §§ 53 og 57, og ansøger virksomheden samtidig med indgivelse af en fuldstændig anmeldelse om tilladelse efter § 19, stk. 1, nr. 3 eller § 28, stk. 1 eller 3 i lov om miljøbeskyttelse, skal tilsynsmyndigheden tilrettelægge sagsbehandlingen med henblik på at meddele påbud efter §§ 49 og 50, og dispensation efter §§ 53 og 57 samtidig med afgørelse om tilladelse efter § 19, stk. 1, nr. 3 eller § 28, stk. 1 eller 3 i lov om miljøbeskyttelse."
    },
    {
      "provision_ref": "8:69",
      "chapter": "8",
      "section": "69",
      "content": "§ 69. Bygge- og anlægsarbejder for nye fyringsanlæg, jf. § 60, stk. 1, og ændringer af nye og bestående fyringsanlæg, jf. § 62, stk. 1-3, må ikke påbegyndes, før tilsynsmyndigheden har meddelt, at det anmeldte er registreret, jf. dog stk. 2. Stk. 2. Tilsynsmyndigheden kan dog give særskilt tilladelse til, at virksomheden påbegynder bygge- og anlægsarbejder, inden det anmeldte er registreret, hvis tilsynsmyndigheden har meddelt anmelderen, at der er behov for at meddele skærpede eller supplerende krav efter §§ 49 og 50 eller dispensation efter §§ 53 og 57."
    },
    {
      "provision_ref": "8:70",
      "chapter": "8",
      "section": "70",
      "content": "§ 70. Tilsynsmyndigheden kvitterer for anmeldelse efter § 61, stk. 1 og 2, inden en uge fra modtagelsen og orienterer virksomheden om, at registreringen vil blive offentliggjort via Digital Miljøadministration sammen med de oplysninger i anmeldelsen, som er nævnt i § 93, stk. 4."
    },
    {
      "provision_ref": "8:71",
      "chapter": "8",
      "section": "71",
      "content": "§ 71. Såfremt tilsynsmyndigheden vurderer, at anmeldelsen er ufuldstændig, meddeler tilsynsmyndigheden inden tre uger fra modtagelsen, hvilke oplysninger der mangler, før anmeldelsen kan behandles, og fastsætter samtidig en frist for, hvornår de manglende oplysninger skal sendes til tilsynsmyndigheden. Modtager tilsynsmyndigheden herefter de manglende oplysninger, behandler tilsynsmyndigheden anmeldelsen efter reglerne i § 72."
    },
    {
      "provision_ref": "8:72",
      "chapter": "8",
      "section": "72",
      "content": "§ 72. Tilsynsmyndigheden vurderer på grundlag af en fuldstændig anmeldelse efter § 61, 1) om fyringsanlægget vil kunne opfylde kravene i kapitel 3-6 fra hhv. den 1. januar 2025 og den 1. januar 2030, 2) om en eventuel ansøgning om dispensation, jf. §§ 53-57 kan imødekommes og 3) om der er behov for at stille skærpede eller supplerende krav af hensyn til omgivelserne, jf. §§ 49 og 50."
    },
    {
      "provision_ref": "8:73",
      "chapter": "8",
      "section": "73",
      "content": "§ 73. Senest den 1. januar 2024 meddeler tilsynsmyndigheden anmelderen af bestående mellemstore fyringsanlæg med en nominel indfyret termisk effekt på mere end 5 MW, som er anmeldt efter § 61, stk. 1, 1) at tilsynsmyndigheden har registreret det anmeldte, og 2) at det anmeldte kan drives inden for rammerne af de i anmeldelsen angivne oplysninger og i overensstemmelse med reglerne i denne bekendtgørelse fra den 1. januar 2025. Stk. 2. Tilsynsmyndigheden træffer samtidig med meddelelsen om registrering efter stk. 1 afgørelse om, hvorvidt en ansøgning om dispensation, jf. §§ 53-57, kan imødekommes, samt meddeler påbud med skærpede eller supplerende krave, jf. §§ 49 og 50, såfremt dette er nødvendigt. Stk. 3. Hvis tilsynsmyndigheden vurderer, at det anmeldte ikke kan registreres, meddeler tilsynsmyndigheden anmelderen dette inden en måned efter modtagelse af en fuldstændig anmeldelse. Stk. 4. Samtidig med meddelelsen om registrering efter stk. 1, oplyser tilsynsmyndigheden anmelderen om, hvilke af virksomhedens godkendelser, eller vilkår i godkendelser, der bortfalder fra 1. januar 2025, jf. § 100, stk. 1 og 3, § 102, stk. 1 og § 104, stk. 1. Stk. 5. Efter den 1. januar 2025 må bestående mellemstore fyringsanlæg omfattet af stk. 1 ikke drives, uden at tilsynsmyndigheden har registreret anlæggene, jf. stk. 3."
    },
    {
      "provision_ref": "8:74",
      "chapter": "8",
      "section": "74",
      "content": "§ 74. Senest den 1. januar 2029 meddeler tilsynsmyndigheden anmelderen af bestående mellemstore fyringsanlæg med en nominel indfyret termisk effekt på mere end eller lig med 1 MW og mindre end eller lig med 5 MW, som er anmeldt efter § 61, stk. 2, 1) at tilsynsmyndigheden har registreret det anmeldte, og 2) at det anmeldte kan drives inden for rammerne af de i anmeldelsen angivne oplysninger og i overensstemmelse med reglerne i denne bekendtgørelse fra den 1. januar 2030. Stk. 2. Tilsynsmyndigheden træffer samtidig med meddelelsen om registrering efter stk. 1 afgørelse om, hvorvidt en ansøgning om dispensation, jf. §§ 53 og 57, kan imødekommes, samt meddeler påbud med skærpede eller supplerende krav, jf. §§ 49 og 50, såfremt dette er nødvendigt. Stk. 3. Hvis tilsynsmyndigheden vurderer, at det anmeldte ikke kan registreres, meddeler tilsynsmyndigheden anmelderen dette senest en måned efter modtagelse af en fuldstændig anmeldelse. Stk. 4. Samtidig med meddelelsen om registrering efter stk. 1, oplyser tilsynsmyndigheden anmelderen om, hvilke af virksomhedens godkendelser, eller vilkår i godkendelser eller eventuelle påbud efter lovens § 42, der bortfalder fra den 1. januar 2030, jf. § 100, stk. 2 og 3, § 101, § 102, stk. 2, § 103, § 104, stk. 2 og § 105. Stk. 5. Efter den 1. januar 2030 må bestående mellemstore fyringsanlæg omfattet af stk. 1 ikke drives, uden at tilsynsmyndigheden har registreret anlægget, jf. stk. 3."
    },
    {
      "provision_ref": "8:75",
      "chapter": "8",
      "section": "75",
      "content": "§ 75. Driftslederen skal opbevare tilsynsmyndighedens meddelelser om registrering, jf. § 67, stk. 1, § 73, stk. 1, og § 74, stk. 1, afgørelser om skærpede eller supplerende krav eller dispensationer, jf. §§ 49, 50 og 53-57, og relaterede oplysninger."
    },
    {
      "provision_ref": "8:76",
      "chapter": "8",
      "section": "76",
      "content": "§ 76. Tilsynsmyndigheden har pligt til ved anvendelse af den digitale selvbetjening Byg og Miljø at indberette, hvornår der foreligger en fuldstændig anmeldelse, og hvornår anmeldelsen er registreret efter § 67, stk. 1, § 73, stk. 1, og § 74, stk. 1, eller meddelelser om, at det anmeldte ikke kan registreres, jf. § 67, stk. 3, § 73, stk. 3, og § 74, stk. 3."
    },
    {
      "provision_ref": "8:77",
      "chapter": "8",
      "section": "77",
      "content": "§ 77. Tilsynsmyndigheden har pligt til snarest efter den 1. januar 2025, dog senest den 1. april 2025, at fjerne godkendelser af virksomheder, som er omfattet af listepunkt G 201 i bekendtgørelse om godkendelse af listevirksomhed, og som udelukkende omfatter bestående mellemstore fyringsanlæg, der hver især har en nominel indfyret termisk effekt på mere end eller lig med 5 MW, fra Digital Miljøadministration."
    },
    {
      "provision_ref": "8:78",
      "chapter": "8",
      "section": "78",
      "content": "§ 78. Tilsynsmyndigheden har pligt til snarest efter den 1. januar 2030, dog senest den 1. april 2030, at fjerne følgende afgørelser fra Digital Miljøadministration: 1) Godkendelser af virksomheder, som er omfattet af listepunkt G 201 i bekendtgørelse om godkendelse af listevirksomhed, og som udelukkende omfatter bestående mellemstore fyringsanlæg, der hver især har en nominel indfyret termisk effekt på mindre end eller lig med 5 MW. 2) Godkendelser af virksomheder, som er omfattet af listepunkt G 201 i bekendtgørelse om godkendelse af listevirksomhed, og som omfatter flere bestående mellemstore fyringsanlæg med en nominel indfyret termisk effekt på både mindre end eller lig med 5 MW og mere end 5 MW. 3) Godkendelser af virksomheder, som er omfattet af listepunkt G 202 i bekendtgørelse om godkendelse af listevirksomhed."
    },
    {
      "provision_ref": "9:79",
      "chapter": "9",
      "section": "79",
      "content": "§ 79. Ved ansøgning om godkendelse efter lovens § 33 til at etablere et nyt mellemstort fyringsanlæg, som er omfattet af § 2, stk. 2, skal ansøgningen suppleres med de oplysninger, der fremgår af bilag 1, del 1."
    },
    {
      "provision_ref": "9:80",
      "chapter": "9",
      "section": "80",
      "content": "§ 80. Godkendelsesmyndigheden indleder godkendelsesproceduren inden en måned efter, at ansøgeren har fremsendt de nødvendige oplysninger, jf. bilag 3 eller 4 til bekendtgørelse om godkendelse af listevirksomhed og denne bekendtgørelses bilag 1, del 1. Stk. 2. Godkendelsesmyndigheden meddeler skriftligt ansøger inden udløbet af fristen i stk. 1, at 1) godkendelsesproceduren er indledt og 2) at de af ansøgningens oplysninger, der er nævnt i § 93, stk. 4, samt afgørelsen om godkendelse vil blive offentliggjort via Digital Miljøadministration."
    },
    {
      "provision_ref": "9:81",
      "chapter": "9",
      "section": "81",
      "content": "§ 81. Godkendelsesmyndigheden må ikke meddele godkendelse, medmindre den vurderer, at fyringsanlægget kan opfylde kravene i kapitel 3, 4 og 6. Godkendelsesmyndigheden kan dog i forbindelse med godkendelsen fastsætte vilkår, der 1) dispenserer fra iltkrav i røggassen, jf. § 57, 2) skærper emissionsgrænseværdierne, hvis det er nødvendigt for at kunne opfylde kravet om bedste tilgængelige teknik, jf. §§ 18 og 24 i bekendtgørelse om godkendelse af listevirksomhed, og 3) skærper eller supplerer drifts- og indretningskravene i de tilfælde, der er nævnt i §§ 49 og 50."
    },
    {
      "provision_ref": "9:82",
      "chapter": "9",
      "section": "82",
      "content": "§ 82. Senest den 1. september 2023 skal den, der driver et bestående mellemstort fyringsanlæg omfattet af § 2, stk. 2, med en nominel indfyret termisk effekt på mere end 5 MW, fremsende de oplysninger, der fremgår af bilag 1, del 2, til tilsynsmyndigheden. Stk. 2. Tilsynsmyndigheden vurderer på baggrund af oplysningerne 1) om fyringsanlægget kan opfylde kravene i kapitel 3, 4 og 6, 2) om en ansøgning om dispensation fra emissionsgrænseværdierne kan imødekommes, jf. §§ 54-57, 3) om der skal fastsættes skærpede emissionsgrænseværdier, hvis det er nødvendigt for at kunne opfylde kravet om bedste tilgængelige teknik, jf. godkendelsesbekendtgørelsens § 30 og § 44, og 4) om der skal fastsættes skærpede eller supplerende vilkår i forhold til drifts- og indretningskravene i de tilfælde, der er nævnt i §§ 49 og 50. Stk. 3. Senest 1. januar 2024 meddeles en eventuel afgørelse med hjemmel i lovens § 41 om dispensation og/eller skærpede eller supplerende krav, jf. stk. 2, nr. 2-4. Samtidig underrettes virksomheden om, at de oplysninger, der er nævnt i § 93, stk. 4, samt en eventuel afgørelse efter § 41 vil blive offentliggjort via Digital Miljøadministration."
    },
    {
      "provision_ref": "9:83",
      "chapter": "9",
      "section": "83",
      "content": "§ 83. Senest den 1. september 2028 skal den, der driver et bestående mellemstort fyringsanlæg omfattet af § 2, stk. 2, med en nominel indfyret termisk effekt på mindre end eller lig med 5 MW, fremsende de oplysninger, der fremgår af bilag 1, del 2, til tilsynsmyndigheden. Stk. 2. Tilsynsmyndigheden vurderer på baggrund af oplysningerne 1) om fyringsanlægget kan opfylde kravene i kapitel 3, 4 og 6, 2) om en ansøgning om dispensation fra emissionsgrænseværdierne kan imødekommes, jf. §57, 3) om der skal fastsættes skærpede emissionsgrænseværdier, hvis det er nødvendigt for at kunne opfylde kravet om bedste tilgængelige teknik, jf. godkendelsesbekendtgørelsens § 30 og § 44, og 4) om der skal fastsættes skærpede eller supplerende vilkår i forhold til drifts- og indretningskravene i de tilfælde, der er nævnt i §§ 49 og 50. Stk. 3. Senest den 1. januar 2029 meddeles en eventuel afgørelse med hjemmel i lovens § 41 om dispensation og/eller skærpede eller supplerende krav, jf. stk. 2, nr. 2-4. Samtidig underrettes virksomheden om, at de oplysninger, der er nævnt i § 93, stk. 4, samt en eventuel afgørelse efter § 41 vil blive offentliggjort via Digital Miljøadministration."
    },
    {
      "provision_ref": "9:84",
      "chapter": "9",
      "section": "84",
      "content": "§ 84. Den, der vil ændre et nyt mellemstort fyringsanlæg omfattet af § 2, stk. 2, på en måde, som vil berøre de relevante emissionsgrænseværdier, skal forinden underrette godkendelsesmyndigheden om de påtænkte ændringer. Stk. 2. Den, der efter den 1. januar 2025 vil ændre et bestående mellemstort fyringsanlæg med en nominel indfyret termisk effekt på mere end 5 MW omfattet af § 2, stk. 2, på en måde, som vil berøre de relevante emissionsgrænseværdier, skal forinden underrette godkendelsesmyndigheden om de påtænkte ændringer. Stk. 3. Den, der efter den 1. januar 2030 vil ændre et bestående mellemstort fyringsanlæg med en nominel indfyret termisk effekt på mere end eller lig med 1 MW og mindre end eller lig med 5 MW omfattet af § 2, stk. 2, på en måde, som vil berøre de relevante emissionsgrænseværdier, skal forinden underrette godkendelsesmyndigheden om de påtænkte ændringer. Stk. 4. Underretninger efter stk. 1-3 skal omfatte de oplysninger, der fremgår af bilag 1, del 3."
    },
    {
      "provision_ref": "9:85",
      "chapter": "9",
      "section": "85",
      "content": "§ 85. Godkendelsesmyndigheden vurderer på baggrund af underretningen, om ændringen skal godkendes, jf. lovens § 33. Stk. 2. Senest 1 måned efter modtagelse af underretning efter § 84 meddeler godkendelsesmyndigheden ansøgeren, at de af underretningens oplysninger, der er nævnt i § 93, stk. 4, og afgørelsen om godkendelse vil blive offentliggjort via Digital Miljøadministration."
    },
    {
      "provision_ref": "9:86",
      "chapter": "9",
      "section": "86",
      "content": "§ 86. Godkendelsesmyndigheden kan i forbindelse med godkendelse af ændringer af nye eller bestående mellemstore fyringsanlæg 1) dispensere fra iltkrav i røggassen, jf. § 57, 2) om nødvendigt fastsætte skærpede emissionsgrænseværdier med henblik på opfyldelse af kravet om bedste tilgængelige teknik, jf. §§ 18 og 24 i bekendtgørelse om godkendelse af listevirksomhed, og 3) fastsætte skærpede eller supplerende vilkår i forhold til drifts- og indretningskravene i de tilfælde, der er nævnt i §§ 49 og 50."
    },
    {
      "provision_ref": "9:87",
      "chapter": "9",
      "section": "87",
      "content": "§ 87. Den digitale selvbetjening Byg og Miljø skal anvendes ved indgivelse af oplysninger, jf. §§ 82 og 83, og ved underretning, jf. § 84. Stk. 2. Oplysninger, der ikke indgives ved anvendelse af den digitale selvbetjening efter stk. 1, afvises, jf. dog stk. 3 og 4. Stk. 3. Hvis tilsynsmyndigheden eller godkendelsesmyndigheden finder, at der foreligger særlige forhold, der gør, at oplysningerne ikke kan indgives ved digital selvbetjening, skal tilsynsmyndigheden eller godkendelsesmyndigheden tilbyde, at oplysningerne kan indgives på en anden måde end ved den digitale selvbetjening efter stk. 1. Stk. 4. Tilsynsmyndigheden eller godkendelsesmyndigheden kan helt ekstraordinært ud over de i stk. 3 nævnte tilfælde undlade at afvise oplysninger, der ikke er indgivet ved den digitale selvbetjening efter stk. 1, hvis der ud fra en samlet økonomisk vurdering er klare fordele for tilsynsmyndigheden eller godkendelsesmyndigheden ved at modtage anmeldelsen på anden måde end digitalt."
    },
    {
      "provision_ref": "9:88",
      "chapter": "9",
      "section": "88",
      "content": "§ 88. Driftslederen skal opbevare tilsyns- og godkendelsesmyndighedens afgørelser om godkendelser, herunder eventuelle afgørelser om skærpede eller supplerende krav eller dispensationer, jf. §§ 81, 82, 83 og 86, og relaterede oplysninger."
    },
    {
      "provision_ref": "10:89",
      "chapter": "10",
      "section": "89",
      "content": "§ 89. Trævareforarbejdende virksomheder kan forbrænde eget træaffald, jf. § 4, nr. 26, på egne mellemstore fyringsanlæg uden at følge den kommunale anvisning efter bekendtgørelse om affald. Dette fritager dog ikke trævareforarbejdende virksomheder fra at overholde reglerne i denne bekendtgørelse."
    },
    {
      "provision_ref": "11:90",
      "chapter": "11",
      "section": "90",
      "content": "§ 90. Tilsynsmyndigheden anmoder driftslederen om de data og oplysninger, der er opregnet i § 46, stk. 1, nr. 1-6, hvis enkeltpersoner har anmodet tilsynsmyndigheden om adgang til disse data og oplysninger. Stk. 2. Driftslederen stiller hurtigst muligt data og oplysningerne, der er opregnet i § 46, stk. 1, nr. 1-6, til rådighed for tilsynsmyndigheden, når tilsynsmyndigheden har anmodet driftslederen herom efter stk. 1."
    },
    {
      "provision_ref": "12:91",
      "chapter": "12",
      "section": "91",
      "content": "§ 91. Kommunalbestyrelsen underretter Miljøstyrelsen om dispensationer for emissionsgrænseværdier efter §§ 58 og 59. Stk. 2. Underretningen skal være Miljøstyrelsen i hænde senest fem hverdage efter dispensationen er givet. Stk. 3. Underretningen skal indeholde følgende oplysninger: 1) Bestemmelsen, som dispensationen er givet efter. 2) Navn og adresse for virksomheden, hvor fyringsanlægget er beliggende. 3) Anlægstype, CVR-nr., P-nummer, anlægsstørrelse (MW) og normal anvendt brændselstype for fyringsanlægget. 4) Perioden, som dispensationen gælder for. 5) Begrundelse for dispensationen."
    },
    {
      "provision_ref": "12:92",
      "chapter": "12",
      "section": "92",
      "content": "§ 92. Kommunalbestyrelsen sender efter anmodning fra Miljøstyrelsen de oplysninger, som er nødvendige for, at Danmark kan opfylde sin forpligtigelse til rapportering til EU om gennemførelse af direktivet på dette område, herunder om: 1) Årlige emissioner af SO 2 , NO x og støv inddelt efter anlæggets art, brændstoftype og kapacitetsklasse. 2) Eventuelle håndhævelsesforanstaltninger. 3) Foranstaltninger truffet med henblik på at verificere, at driften af mellemstore fyringsanlæg er i overensstemmelse med bekendtgørelsens krav. 4) Øvrige kvalitative og kvantitative oplysninger om gennemførelse af bekendtgørelsens regler. 5) Årlige emissioner af CO og tilgængelige oplysninger om CO-koncentrationen i emissioner fra mellemstore fyringsanlæg inddelt efter brændstoftype og kapacitetsklasse."
    },
    {
      "provision_ref": "13:93",
      "chapter": "13",
      "section": "93",
      "content": "§ 93. Tilsynsmyndigheden offentliggør meddelelse om registrering, jf. § 67, stk. 1, § 73, stk. 1 og § 74, stk. 1, og afgørelse om skærpede eller supplerende krav eller om dispensation, jf. §§ 49, 50 og 53-57, samt oplysningerne i stk. 4 via Digital Miljøadministration samtidig med afsendelse af meddelelse om registrering og afgørelse om skærpede eller supplerende krav eller dispensation til driftslederen. Stk. 2. Tilsyns- og godkendelsesmyndigheden offentliggør afgørelser om skærpede eller supplerende krav eller dispensation, jf. §§ 49, 50 og 54-57, til mellemstore fyringsanlæg omfattet af § 2, stk. 2, og oplysningerne i stk. 4 via Digital Miljøadministration samtidig med afsendelse af afgørelse om skærpede eller supplerende krav eller dispensation til driftslederen. Stk. 3. Hvis der for et mellemstort fyringsanlæg omfattet af § 2, stk. 2, hverken træffes afgørelser om skærpede eller supplerende krav eller om dispensationer, så offentliggør tilsyns- og godkendelsesmyndigheden oplysningerne i stk. 4 via Digital Miljøadministration: 1) Senest en måned efter modtagelse af supplerende oplysninger til ansøgning om godkendelse, jf. § 79. 2) Senest en måned efter modtagelse af underretning om ændringer, jf. § 84. 3) Senest den 1. januar 2024, hvis der er tale om et mellemstort fyringsanlæg omfattet af § 82, stk. 1. 4) Senest den 1. januar 2029, hvis der er tale om et mellemstort fyringsanlæg omfattet af § 83, stk. 1. Stk. 4. Tilsyns- eller godkendelsesmyndigheden offentliggør følgende oplysninger: 1) Det mellemstore fyringsanlægs nominelle indfyrede termiske effekt i MW. 2) Det mellemstore fyringsanlægs type fordelt på typerne dieselmotor, gasturbine, dual-fuel-motor, anden motor eller andet mellemstort fyringsanlæg. 3) Type og andel af benyttede brændsler i overensstemmelse med de brændselskategorier, der er fastsat i bilag 2 og 3. 4) Dato, hvor det mellemstore fyringsanlæg er sat i drift, eller, i tilfælde hvor den præcise idriftsættelsesdato er ukendt, dokumentation for, at anlægget blev sat i drift inden den 20. december 2018. 5) En af følgende oplysninger: a) Virksomhedens listepunkt, hvis det mellemstore fyringsanlæg er teknisk og forureningsmæssigt forbundet med en virksomhed omfattet af bilag 1 eller 2 i bekendtgørelse om godkendelse af listevirksomhed. b) Listepunkt 1.1 a eller 1.1 b i bekendtgørelse om godkendelse af listevirksomhed, hvis det mellemstore fyringsanlæg udgør en del af en virksomhed omfattet af disse listepunkter. c) NACE-kode for øvrige mellemstore fyringsanlæg. 6) Det mellemstore fyringsanlægs forventede antal årlige driftstimer, og den gennemsnitlige belastning ved brug. 7) Erklæring underskrevet af driftslederen om, at det mellemstore fyringsanlæg ikke vil blive drevet i mere end det antal timer, der er omhandlet i §§ 10-12, hvis muligheden for undtagelse i henhold til disse anvendes. 8) Virksomhedens navn og hjemsted, og for stationære mellemstore fyringsanlæg den adresse, hvor anlægget er beliggende. Stk. 5. Tilsyns- eller godkendelsesmyndigheden offentliggør, hvis afgørelse om skærpede eller supplerende krav eller dispensationer er påklaget. Når der efterfølgende er truffet endelig administrativ afgørelse, offentliggør tilsyns- eller godkendelsesmyndigheden resultatet heraf. Stk. 6. Offentliggørelsen, jf. stk. 1-4, sker med undtagelse af de oplysninger, der vil kunne undtages fra aktindsigt efter reglerne i lov om aktindsigt i miljøoplysninger. Stk. 7. Når tilsynsmyndigheden offentliggør oplysninger efter stk. 1-4, skal det tillige oplyses, at der til enhver tid er adgang til aktindsigt i de øvrige oplysninger, som tilsynsmyndigheden er i besiddelse af, med de begrænsninger, der følger af lov om aktindsigt i miljøoplysninger."
    },
    {
      "provision_ref": "13:94",
      "chapter": "13",
      "section": "94",
      "content": "§ 94. Tilsynsmyndigheden oplyser Miljøstyrelsen om det samlede beløb for brugerbetaling for behandling af anmeldelser, jf. kapitel 8, og ansøgninger mv., jf. kapitel 9, efter enten hver behandling eller årligt senest den 1. april for det forudgående kalenderår. Stk. 2. Afgivelse af oplysninger om brugerbetaling skal ske digitalt via Digital Miljøadministration."
    },
    {
      "provision_ref": "14:95",
      "chapter": "14",
      "section": "95",
      "content": "§ 95. Kommunalbestyrelsen er tilsynsmyndighed, jf. lovens § 65, og påser, at reglerne i denne bekendtgørelse overholdes. Stk. 2. Miljøstyrelsen er dog tilsynsmyndighed for mellemstore fyringsanlæg på virksomheder, hvor Miljøstyrelsen er godkendelsesmyndighed."
    },
    {
      "provision_ref": "14:96",
      "chapter": "14",
      "section": "96",
      "content": "§ 96. Tilsynsmyndigheden påser senest den 1. oktober 2023, at bestående mellemstore fyringsanlæg med en nominel indfyret termisk effekt på mere end eller lig med 5 MW er anmeldt, jf. § 61, stk. 1. Stk. 2. Tilsynsmyndigheden påser senest den 1. oktober 2028, at bestående mellemstore fyringsanlæg med en nominel indfyret termisk effekt på mere end eller lig med 1 MW og mindre end eller lig med 5 MW er anmeldt, jf. § 61, stk. 2."
    },
    {
      "provision_ref": "15:97",
      "chapter": "15",
      "section": "97",
      "content": "§ 97. Tilsynsmyndighedens afgørelser efter denne bekendtgørelse kan påklages efter bestemmelserne i lovens kapitel 11. Stk. 2. Tilsynsmyndighedens midlertidige dispensationer fra emissionsgrænseværdien for SO 2 ved alvorlig knaphed på svovlfattigt brændsel, jf. § 58, og fra overholdelse af emissionsgrænseværdier ved pludselig afbrydelse af gasforsyningen, jf. § 59, kan dog ikke påklages til anden administrativ myndighed."
    },
    {
      "provision_ref": "16:98",
      "chapter": "16",
      "section": "98",
      "content": "§ 98. Medmindre højere straf er forskyldt efter den øvrige lovgivning, straffes med bøde den, der 1) undlader at indgive anmeldelse efter §§ 60-62, 2) undlader at indsende oplysninger, jf. §§ 82 og 84, 3) etablerer og sætter et mellemstort fyringsanlæg i drift, førend tilsynsmyndigheden har meddelt, at anlægget er registreret, jf. § 60, stk. 4, § 62, stk. 6, § 73, stk. 5, og § 74, stk. 5, 4) påbegynder bygge- og anlægsarbejder i strid med § 69, 5) overtræder emissionsgrænseværdierne, jf. §§ 6-8, § 10, § 11, stk. 3 og 6, § 12, § 13, § 54, stk. 2, § 55, stk. 2 og § 56, stk. 2, og emissionsgrænseværdier beregnet efter § 9, 6) undlader at indrette målested, jf. § 19, 7) overtræder kravene om måling og regulering af O 2 -indholdet i røggassen, jf. § 15, 8) undlader at kvalitetssikre måle- og registreringsudstyr for O 2 , jf. § 16, 9) overtræder minimumkrav til iltindhold i røggassen, jf. §§ 17 og 18 med de eventuelle dispensationer, der måtte være truffet afgørelse om efter § 57, 10) undlader at gennemføre egenkontrol efter §§ 20-28, 31 og 32, 11) undlader at forsyne fyringsanlæg med AMS-udstyr efter § 29, 12) undlader at kvalitetssikre AMS-udstyr og undlader at underrette tilsynsmyndigheden om kvalitetssikringen, jf. § 30, 13) undlader at registrere oplysninger om sekundært emissionsbegrænsende udstyr efter § 33, 14) undlader at træffe nødvendige foranstaltninger for at sikre overholdelse af emissionsgrænseværdier, jf. § 34, 15) undlader at underrette tilsynsmyndighederne skriftligt om manglende overholdelse, jf. § 35, 16) overtræder støjgrænser, jf. § 36, stk. 1 og 2, med de eventuelle afgørelser om skærpelser og dispensationer, der måtte være truffet afgørelse om efter §§ 49 og 53, 17) overtræder kravene til indretning og drift, jf. §§ 40-45, med de eventuelle afgørelser om skærpelse og supplerende krav, der måtte være truffet afgørelse om efter §§ 49 og 50, 18) undlader at føre driftsjournal efter § 46, 19) overtræder kravene i forbindelse med driftsophør i § 47 eller 20) undlader at stille oplysninger til rådighed efter § 90, stk. 2. Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på miljøet eller fremkaldt fare derfor, eller 2) opnået eller tilsigtet en økonomisk fordel for den pågældende selv eller andre, herunder ved besparelse. Stk. 3. Der kan pålægges selskaber m.v. (juridiske personer) strafansvar efter reglerne i straffelovens kapitel 5."
    },
    {
      "provision_ref": "17:99",
      "chapter": "17",
      "section": "99",
      "content": "§ 99. Bekendtgørelsen træder i kraft den 1. januar 2020. Stk. 2. Bekendtgørelse nr. 751 af 28. maj 2018 om miljøkrav for mellemstore fyringsanlæg ophæves. Stk. 3. Verserende sager om anmeldelse eller ansøgning om nye mellemstore fyringsanlæg eller ændringer af nye mellemstore fyringsanlæg færdigbehandles efter reglerne i denne bekendtgørelse."
    },
    {
      "provision_ref": "17:100",
      "chapter": "17",
      "section": "100",
      "content": "§ 100. Godkendelser af mellemstore fyringsanlæg, som er omfattet af punkt G 201 på bilag 2 til bekendtgørelse om godkendelse af listevirksomhed, og som udelukkende omfatter bestående mellemstore fyringsanlæg, der hver især har en nominel indfyret termisk effekt på mere end 5 MW, bevarer deres gyldighed indtil den 1. januar 2025, hvorefter de bortfalder. Stk. 2. Godkendelser af mellemstore fyringsanlæg, som er omfattet af punkt G 201 på bilag 2 til bekendtgørelse om godkendelse af listevirksomhed, og som udelukkende omfatter bestående mellemstore fyringsanlæg, der hver især er mindre end eller lig med 5 MW, bevarer deres gyldighed indtil den 1. januar 2030, hvorefter de bortfalder. Stk. 3. Hvis godkendelser af mellemstore fyringsanlæg, som er omfattet af punkt G 201 på bilag 2 til bekendtgørelse om godkendelse af listevirksomhed, omfatter flere bestående fyringsanlæg med en nominel indfyret termisk effekt på mindre end eller lig med 5 MW og mere end 5 MW, bortfalder de vilkår, der regulerer det bestående fyringsanlæg med en nominel indfyret termisk effekt på mere end 5 MW den 1. januar 2025, bortset fra vilkår om støj og afkasthøjder. De resterende vilkår i godkendelsen bortfalder den 1. januar 2030."
    },
    {
      "provision_ref": "17:101",
      "chapter": "17",
      "section": "101",
      "content": "§ 101. Godkendelser af bestående mellemstore fyringsanlæg, som er omfattet af punkt G 202 på bilag 2 til bekendtgørelse om godkendelse af listevirksomhed, bevarer deres gyldighed indtil den 1. januar 2030, hvorefter de bortfalder."
    },
    {
      "provision_ref": "17:102",
      "chapter": "17",
      "section": "102",
      "content": "§ 102. Vilkår om emissionsgrænseværdier og den dertil knyttede egenkontrol for emissioner til luften i gældende godkendelser af virksomheder, som er omfattet af listepunkt E207 eller 6.4 b) ii -9 i bekendtgørelse om godkendelse af listevirksomhed, som regulerer bestående indirekte fyrede tørrerier og dampkedler med en nominel indfyret termisk effekt på mere end 5 MW, bortfalder den 1. januar 2025. Stk. 2. Vilkår om emissionsgrænseværdier og den dertil knyttede egenkontrol for emissioner til luften i gældende godkendelser af virksomheder, som er omfattet af listepunkt E 207 eller 6.4 b) ii -9 i bekendtgørelse om godkendelse af listevirksomhed, som regulerer bestående indirekte fyrede tørrerier og dampkedler med en nominel indfyret termisk effekt på mere end eller lig med 1 MW og mindre end eller lig med 5 MW, bortfalder den 1. januar 2030."
    },
    {
      "provision_ref": "17:103",
      "chapter": "17",
      "section": "103",
      "content": "§ 103. Hvis en godkendelse af en virksomhed omfattet af bilag 1 eller 2 til bekendtgørelse om godkendelse af listevirksomhed indeholder vilkår om emissionsgrænseværdier og egenkontrol for bestående mellemstore fyringsanlæg med en nominel indfyret termisk effekt på mere end eller lig med 1 MW og mindre end 5 MW, som ikke i sig selv er godkendelsespligtig, bortfalder disse vilkår den 1. januar 2030."
    },
    {
      "provision_ref": "17:104",
      "chapter": "17",
      "section": "104",
      "content": "§ 104. Vilkår om emissionsgrænseværdier og den dertil knyttede egenkontrol for emissioner til luften i gældende godkendelser af virksomheder, som er omfattet af listepunkt 1.1 a eller 1.1 b i bekendtgørelse om godkendelse af listevirksomhed, og som regulerer bestående mellemstore fyringsanlæg med en nominel indfyret termisk effekt på mere end 5 MW og mindre end 50 MW, bortfalder den 1. januar 2025. Stk. 2. Vilkår om emissionsgrænseværdier og den dertil knyttede egenkontrol for emissioner til luften i gældende godkendelser af virksomheder, som er omfattet af listepunkt 1.1 a eller 1.1 b i bekendtgørelse om godkendelse af listevirksomhed, og som regulerer bestående mellemstore fyringsanlæg med en nominel indfyret termisk effekt på mere end eller lig med 1 MW og mindre end eller lig med 5 MW, bortfalder den 1. januar 2030."
    },
    {
      "provision_ref": "17:105",
      "chapter": "17",
      "section": "105",
      "content": "§ 105. Gældende afgørelser om påbud efter lovens § 42 meddelt til kedelanlæg med en nominel indfyret termisk effekt på mere end eller lig med 1 MW og mindre end 5 MW om støjgrænseværdier, afkasthøjder og emissionsgrænseværdier til luften, bortfalder den 1. januar 2030, hvis der er tale om kedelanlæg, der anvender naturgas, LPG, gasolie, dieselolie, vegetabilsk olie, fuelolie, orimulsion eller forgasningsgas, der ikke stammer fra forgasning af biomasseaffald, som brændsel."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse finder anvendelse på 1) fyringsanlæg med en nominel indfyret termisk effekt på mere end eller lig med 1 MW og mindre end 50 MW (mellemstore fyringsanlæg), uanset hvilken brændselstype de anvender, og 2) en kombination af nye mellemstore fyringsanlæg i henhold til stk. 2, herunder en kombination, hvor den samlede nominelle indfyrede termiske effekt er på mere end eller lig med 50 MW, medmindre denne kombination udgør et fyringsanlæg, der er omfattet af bekendtgørelse om begrænsning af visse luftforurenende emissioner fra store fyringsanlæg. Stk. 2. En kombination af to eller flere nye mellemstore fyringsanlæg anses for at være ét enkelt mellemstort fyringsanlæg, og deres nominelle indfyrede termiske effekt betragtes under ét med henblik på beregningen af den samlede nominelle indfyrede termiske effekt, hvis 1) røggasserne fra sådanne mellemstore fyringsanlæg udledes gennem en fælles skorsten, eller 2) røggasserne fra sådanne mellemstore fyringsanlæg efter tilsynsmyndighedens vurdering og under hensyn til tekniske og økonomiske forhold kan udledes gennem en fælles skorsten.",
      "valid_from": "2019-12-09",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Bekendtgørelsen fastsætter bl.a. 1) emissionsgrænseværdier for svovldioxid, SO 2 , nitrogenoxider, NO x , støv, carbonmonooxid, CO, og spormetaller for mellemstore fyringsanlæg, 2) krav til overvågning af emissioner af svovldioxid, SO 2 , nitrogenoxider, NO x , støv, carbonmonooxid, CO, og spormetaller fra mellemstore fyringsanlæg, 3) krav til indretning og drift, herunder håndtering af faste brændsler og opbevaring af affald, krav til overjordiske tanke samt krav til beskyttelse af jord, grundvand og overfladevand i forbindelse med drift af mellemstore fyringsanlæg, 4) krav til begrænsning af luftimmissioner (B-værdier) fra drift af mellemstore fyringsanlæg, støjgrænseværdier i forbindelse med drift af mellemstore fyringsanlæg og 5) regler om anmeldelse og registrering mv. af nye og bestående mellemstore fyringsanlæg. Stk. 2. Bekendtgørelsen fastsætter desuden supplerende regler til bekendtgørelse om godkendelse af listevirksomhed for så vidt angår nye og bestående mellemstore fyringsanlæg, 1) som er teknisk og forureningsmæssigt forbundet med en listevirksomhed, der er omfattet af bilag 1 eller bilag 2 til bekendtgørelse om godkendelse af listevirksomhed, jf. § 3, stk. 1, i bekendtgørelse om godkendelse af listevirksomhed, og hvor hovedaktiviteten ikke er omfattet af punkt G 201 eller G 202 på bilag 2 til bekendtgørelse om godkendelse af listevirksomhed, eller 2) som er omfattet af punkt 1.1 a og 1.1 b i bilag 1 til bekendtgørelse om godkendelse af listevirksomhed, medmindre denne kombination udgør et fyringsanlæg, der er omfattet af bekendtgørelse om begrænsning af visse luftforurenende emissioner fra store fyringsanlæg. Stk. 3. Reglerne i kapitel 5 om begrænsning af støj og luftimmissioner (B-værdier) samt reglerne i kapitel 8 om anmeldelse og registrering finder ikke anvendelse på de i stk. 2 nævnte anlæg.",
      "valid_from": "2019-12-09",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Denne bekendtgørelse omfatter ikke følgende anlæg: 1) Fyringsanlæg omfattet af bekendtgørelse om begrænsning af visse luftforurenende emissioner fra store fyringsanlæg eller bekendtgørelse om anlæg, der forbrænder affald. 2) Fyringsanlæg omfattet af bekendtgørelse om begrænsning af luftforurening fra mobile ikke-vejgående maskiner mv. 3) Fyringsanlæg på landbrugsbedrifter med en samlet nominel indfyret termisk effekt på mindre end eller lig 5 MW, der udelukkende anvender uforarbejdet husdyrgødning fra fjerkræ som brændsel, jf. artikel 9, litra a, i Europa-Parlamentets og Rådets forordning nr. 1069/2009/EF af 21. oktober 2009, om sundhedsbestemmelser for animalske biprodukter og afledte produkter, som ikke er bestemt til konsum, og om ophævelse af forordning nr. 1774/2002/EF (forordningen om animalske biprodukter). 4) Fyringsanlæg, hvori de gasformige forbrændingsprodukter anvendes til direkte opvarmning, tørring eller enhver anden behandling af genstande eller materialer. 5) Fyringsanlæg, hvori de gasformige forbrændingsprodukter anvendes til direkte gasfyret opvarmning af lokaler med henblik på at forbedre arbejdsvilkår. 6) Efterforbrændingsanlæg, som er bestemt til at rense røggasserne fra industriprocesser ved forbrænding, og som ikke drives som uafhængige fyringsanlæg. 7) Tekniske anordninger, der anvendes til fremdrift af køretøjer, skibe eller luftfartøjer. 8) Gasturbiner samt gas- og dieselmotorer, når de anvendes på offshoreplatforme. 9) Anlæg til regenerering af katalysatorer til katalytisk krakning. 10) Anlæg til omdannelse af hydrogensulfid til svovl. 11) Reaktorer, der anvendes i den kemiske industri. 12) Koksovnsblokke. 13) Cowpers. 14) Krematorier. 15) Fyringsanlæg, der fyrer med raffinaderibrændsel alene eller sammen med andet brændsel til produktion af energi i mineralolie- og gasraffinaderier. 16) Sodakedler i anlæg til fremstilling af pulp. Stk. 2. Denne bekendtgørelse finder ikke anvendelse på forskningsaktiviteter, udviklingsaktiviteter eller afprøvningsaktiviteter vedrørende mellemstore fyringsanlæg.",
      "valid_from": "2019-12-09",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. I denne bekendtgørelse forstås ved: 1) Affald: Ethvert stof eller enhver genstand, jf. bilag 2 i bekendtgørelse om affald, som indehaveren skiller sig af med eller agter eller er forpligtet til at skille sig af med. 2) Bestående fyringsanlæg: Et fyringsanlæg, der er sat i drift før den 20. december 2018, eller som har fået meddelt godkendelse efter lovens § 33 inden den 19. december 2017, forudsat at anlægget sættes i drift senest den 20. december 2018. 3) Biomasse: Ethvert af følgende produkter og affaldstyper: a) Produkter bestående af vegetabilsk materiale fra landbrug eller skovbrug, der kan anvendes som brændsel for at udnytte energiindholdet. b) Vegetabilsk affald fra landbrug og skovbrug. c) Vegetabilsk affald fra levnedsmiddelindustrien, hvis forbrændingsvarmen udnyttes. d) Fiberholdigt vegetabilsk affald fra fremstilling af jomfrupulp og fra fremstilling af papir fra pulp, hvis det medforbrændes på produktionsstedet, og forbrændingsvarmen udnyttes. e) Korkaffald. f) Træaffald, undtagen træaffald, der kan indeholde halogenerede organiske forbindelser eller tungmetaller som følge af behandling med træbeskyttelsesmidler eller overfladebehandling, herunder navnlig sådant træaffald fra bygge- og nedrivningsaffald. 4) Brændsel: Ethvert fast, flydende eller gasformigt brændbart stof. 5) Dieselmotor: En forbrændingsmotor, der fungerer efter dieselprincippet, og som anvender kompressionstænding til forbrænding af brændstof. 6) Driftsleder: Enhver fysisk eller juridisk person, der driver eller kontrollerer fyringsanlægget, eller som efter national lovgivning har fået overdraget den afgørende økonomiske dispositionsret over anlæggets tekniske drift. 7) Driftstimer: Det tidsrum udtrykt i timer, hvor fyringsanlægget er i drift og udleder emissioner til luften, bortset fra opstarts- og nedlukningsperioder. 8) Dual-fuel-motor: En forbrændingsmotor, som anvender kompressionstænding og fungerer efter dieselprincippet ved forbrænding af flydende brændstoffer og efter ottoprincippet ved forbrænding af gasformige brændstoffer. 9) Emission: Udledning i luften af stoffer fra et fyringsanlæg. 10) Emissionsgrænseværdi: Den tilladte mængde af et stof i røggas fra et fyringsanlæg, der i et givet tidsrum må udledes i luften. 11) Fuldstændig anmeldelse: En anmeldelse, der opfylder kravene i hhv. § 60, stk. 3, § 61, stk. 3 og § 62, stk. 5. 12) Fyringsanlæg: Enhver teknisk indretning, hvori brændsel oxyderes med henblik på anvendelse af den således frembragte varme. 13) Gasmotor: En forbrændingsmotor, som fungerer efter ottoprincippet, og som anvender elektrisk tænding til forbrænding af brændstof. 14) Gasolie: a) Ethvert mineraloliebaseret flydende brændsel, som henhører under KN-kode 2710 19 25, 2710 19 29, 2710 19 47, 2710 19 48, 2710 20 17 eller 2710 20 19. b) Ethvert mineraloliebaseret flydende brændsel, hvoraf mindre end 65 volumenprocent, inklusive tab, destillerer ved 250 °C, og hvoraf mindst 85 volumenprocent, inklusive tab, destillerer ved 350 °C efter ASTM D86-metoden. 15) Gasturbine: Enhver roterende maskine, der omdanner termisk energi til mekanisk arbejde, og som hovedsagelig består af en kompressor, en termisk anordning, hvori brændslet oxyderes med henblik på at opvarme arbejdsvæsken, og en turbine. Gasturbiner omfatter både gasturbiner med åben cyklus og kombineret cyklus og gasturbiner i kraftvarmedrift, alle med eller uden supplerende indfyring. 16) Motor: En gasmotor, dieselmotor eller dual-fuel-motor. 17) Naturgas: Naturligt forekommende methan med højst 20 volumenprocent af inerte stoffer og andre forbindelser. 18) Nitrogenoxider, NO x : Nitrogenoxid og nitrogendioxid udtrykt som nitrogendioxid, NO 2 . 19) Nye fyringsanlæg: Andre fyringsanlæg end et bestående fyringsanlæg. 20) Nødanlæg: Mellemstore fyringsanlæg, der holdes i beredskab og kun sættes i drift, hvis det normalt benyttede anlæg havarerer, eller ved udfald af transmissionsnettet. 21) Raffinaderibrændsel: Fast, flydende eller gasformigt brændbart stof fra destillations- og konverteringsfaserne ved raffineringen af råolie, herunder raffinaderibrændselsgas, syngas, raffinaderiolier og petroleumskoks. 22) Sekundært emissionsbegrænsende udstyr: Udstyr, der anvendes til rensning af røggassen for luftforurenende stoffer som f.eks. støv, NO x og SO 2 . 23) Spidslastanlæg: Fyringsanlæg, som ved udsving i fjernvarme- eller elforbruget kan supplere leveringen af fjernvarme eller el fra den normale forsyning, og som hurtigt kan startes og stoppes. 24) Støv: Partikler af enhver form, struktur og densitet, som er dispergeret i gasfasen under forholdene ved prøveudtagningsstedet, og som kan opsamles ved filtrering under nærmere angivne betingelser efter en repræsentativ prøve af den gas, der skal analyseres, og som forbliver opstrøms af filteret og på filteret efter tørring under nærmere angivne betingelser. 25) Svær fuelolie: a) Ethvert mineraloliebaseret flydende brændsel, som henhører under KN-kode 2710 19 51 til 2710 19 68, 2710 20 31, 2710 20 35 eller 2710 20 39. b) Ethvert andet mineraloliebaseret flydende brændsel end gasolie som defineret i nr. 14, der ud fra sine destillationsgrænser henhører under de svære olier, der er bestemt til anvendelse som brændsel, og hvoraf mindre end 65 volumenprocent, inklusive tab, destillerer ved 250 °C efter ASTM D86-metoden. Kan destillationen ikke bestemmes efter ASTM D 86-metoden, klassificeres olieproduktet også som svær fuelolie. 26) Træaffald: Rester af træ fra den trævareforarbejdende virksomheds egen produktion eller forarbejdning af trævarer, for eksempel savsmuld, høvlspåner, flis, pudsestøv, træstykker og pladerester, som indeholder lim, lak, maling, folie eller lamineringsmateriale, men som ikke indeholder halogenerede organiske forbindelser eller tungmetaller som følge af behandling med træbeskyttelsesmidler eller fra overfladebehandlingsmidler. Træaffaldet skal være opstået ved virksomhedens egen produktion. Har en virksomhed produktionsanlæg flere steder, anses træaffald fra ethvert af disse produktionsanlæg for at være affald fra virksomhedens egen produktion, således at dette affald kan forbrændes ved ethvert andet produktionsanlæg inden for virksomheden. 27) Trævareforarbejdende virksomheder: Virksomheder, der fremstiller eller forarbejder trævarer, såsom møbelfabrikker, snedkervirksomheder m.v., herunder virksomheder der fremstiller eller forarbejder spånplader, krydsfiner, limtræ mv. 28) Tæt belægning: En belægning, der i løbet af påvirkningstiden er uigennemtrængelig for de forurenende stoffer, der håndteres på arealet, samt giver mulighed for opsamling af spild og kontrolleret afledning af nedbør.",
      "valid_from": "2019-12-09",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Emissionsgrænseværdierne for SO 2 , NO x , støv og CO, der er fastsat i bilag 2, 3 og 4, finder anvendelse for mellemstore fyringsanlæg.",
      "valid_from": "2019-12-09",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Fra den 20. december 2018 skal nye mellemstore fyringsanlæg overholde emissionsgrænseværdierne for SO 2 , NO x , støv og CO i bilag 2, jf. dog §§ 9 og 10.",
      "valid_from": "2019-12-09",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Fra den 1. januar 2025 skal bestående mellemstore fyringsanlæg med en nominel indfyret termisk effekt på mere end 5 MW overholde emissionsgrænseværdierne for SO 2 , NO x , støv og CO i bilag 3, jf. dog §§ 9, 11 og 12.",
      "valid_from": "2019-12-09",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Fra den 1. januar 2030 skal bestående mellemstore fyringsanlæg med en nominel indfyret termisk effekt på mindre end eller lig med 5 MW overholde emissionsgrænseværdierne for SO 2 , NO x , støv og CO i bilag 3, jf. dog §§ 9, 11 og 12.",
      "valid_from": "2019-12-09",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. For blandede mellemstore fyringsanlæg, der benytter to eller flere brændselstyper samtidigt, beregnes emissionsgrænseværdien for hvert forurenet stof som anført i bilag 2-4.",
      "valid_from": "2019-12-09",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Nye mellemstore fyringsanlæg, der fungerer som nødanlæg, og er i drift i højst 500 timer om året udregnet som et rullende gennemsnit over en periode på tre år, er undtaget fra at overholde emissionsgrænseværdierne for SO 2 , NO x , støv og CO i bilag 2, dog skal sådanne fyringsanlæg, som fyrer med fast brændsel, overholde en emissionsgrænseværdi for støv på 100 mg/normal m 3 ved 6 % ilt.",
      "valid_from": "2019-12-09",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Bestående mellemstore fyringsanlæg med en nominel indfyret termisk effekt på mere end 5 MW, der fungerer som nødanlæg, og er i drift i højst 500 timer om året udregnet som et rullende gennemsnit over en periode på fem år, er undtaget fra at overholde emissionsgrænseværdierne for SO 2 , NO x , støv og CO i bilag 3. Stk. 2. Bestående mellemstore fyringsanlæg med en nominel indfyret termisk effekt på mere end 5 MW, som er i drift i højst 1000 timer om året udregnet som et rullende gennemsnit over en periode på fem år, er undtaget fra at overholde emissionsgrænseværdierne for SO 2 , NO x , støv og CO i bilag 3, i følgende nødstilfælde eller under følgende ekstraordinære omstændigheder: 1) Til backup af elproduktionen på forbundne øer i tilfælde af en afbrydelse af hovedstrømforsyningen til en ø. 2) For mellemstore fyringsanlæg, der anvendes til varmeproduktion i tilfælde af usædvanligt kolde vejrforhold. Stk. 3. Fyringsanlæg omfattet af stk. 1 og 2, som fyrer med fast brændsel, skal dog overholde en emissionsgrænseværdi for støv på 200 mg/normal m 3 ved 6 % ilt fra den 1. januar 2025. Stk. 4. Bestående mellemstore fyringsanlæg med en nominel indfyret termisk effekt på mindre end eller lig med 5 MW, der fungerer som nødanlæg, og er i drift i højst 500 timer om året udregnet som et rullende gennemsnit over en periode på fem år, er undtaget fra at overholde emissionsgrænseværdierne for SO 2 , NO x , støv og CO i bilag 3. Stk. 5. Bestående mellemstore fyringsanlæg med en nominel indfyret termisk effekt på mindre end eller lig med 5 MW, som er i drift i højst 1000 timer om året udregnet som et rullende gennemsnit over en periode på fem år, er undtaget fra at overholde emissionsgrænseværdierne for SO 2 , NO x , støv og CO i bilag 3, i følgende nødstilfælde eller under følgende ekstraordinære omstændigheder: 1) Til backup af elproduktionen på forbundne øer i tilfælde af en afbrydelse af hovedstrømforsyningen til en ø. 2) For mellemstore fyringsanlæg, der anvendes til varmeproduktion i tilfælde af usædvanligt kolde vejrforhold. Stk. 6. Fyringsanlæg omfattet af stk. 4 og 5, som fyrer med fast brændsel, skal dog overholde en emissionsgrænseværdi for støv på 200 mg/normal m 3 ved 6 % ilt fra den 1. januar 2030.",
      "valid_from": "2019-12-09",
      "valid_to": null
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Fra den 1. januar 2025 skal bestående mellemstore fyringsanlæg med en nominel indfyret termisk effekt på mere end 5 MW, der fungerer som spidslastanlæg, og er i drift i højst 500 timer om året udregnet som et rullende gennemsnit over en periode på fem år, overholde emissionsgrænseværdierne for NO x , støv og CO i bilag 4. Stk. 2. Fra den 1. januar 2030 skal bestående mellemstore fyringsanlæg med en nominel indfyret termisk effekt på mindre end eller lig med 5 MW, der fungerer som spidslastanlæg, og er i drift i højst 500 timer om året udregnet som et rullende gennemsnit over en periode på fem år, overholde emissionsgrænseværdierne for NO x , støv og CO i bilag 4.",
      "valid_from": "2019-12-09",
      "valid_to": null
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Nye kedelanlæg, der anvender petroleumskoks, fuelolie eller orimulsion som brændsel, skal overholde emissionsgrænseværdierne for spormetaller i bilag 5. Stk. 2. Fra den 1. januar 2025 skal bestående kedelanlæg med en nominel indfyret termisk effekt på mere end 5 MW, der anvender petroleumskoks, fuelolie eller orimulsion som brændsel, overholde emissionsgrænseværdierne for spormetaller i bilag 5. Stk. 3. Fra den 1. januar 2030 skal bestående kedelanlæg med en nominel indfyret termisk effekt på mindre end eller lig med 5 MW, der anvender petroleumskoks, fuelolie eller orimulsion som brændsel, overholde emissionsgrænseværdierne for spormetaller i bilag 5.",
      "valid_from": "2019-12-09",
      "valid_to": null
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Driftslederen sørger for, at opstarts- og nedlukningsperioderne for mellemstore fyringsanlæg holdes så korte som muligt.",
      "valid_from": "2019-12-09",
      "valid_to": null
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Mellemstore fyringsanlæg skal være forsynet med måle- og reguleringsudstyr for O 2 til styring af forbrændingsprocessen, hvis der er tale om: 1) Kedler med en nominel indfyret termisk effekt på mere end 30 MW, der anvender flydende brændsler. 2) Kedler med en nominel indfyret termisk effekt på mere end 30 MW, der anvender gasformige brændsler. 3) Kedler med en nominel indfyret termisk effekt på mere end eller lig med 1 MW, der anvender fast brændsel. Stk. 2. På nye mellemstore fyringsanlæg skal O 2 -koncentrationen i røggassen løbende måles og reguleres med henblik på styring af forbrændingsprocessen. Stk. 3. Fra den 1. januar 2025 skal O 2 -koncentrationen i røggassen løbende måles og reguleres med henblik på styring af forbrændingsprocessen på bestående mellemstore fyringsanlæg med en nominel indfyret termisk effekt på mere end 5 MW. Stk. 4. Fra den 1. januar 2030 skal O 2 -koncentrationen i røggassen løbende måles og reguleres med henblik på styring af forbrændingsprocessen på bestående mellemstore fyringsanlæg med en nominel indfyret termisk effekt på mindre end eller lig med 5 MW.",
      "valid_from": "2019-12-09",
      "valid_to": null
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Måle- og registreringsudstyr for O 2 skal kvalitetssikres efter retningslinjerne i bilag 6, del 1, afsnit 5.",
      "valid_from": "2019-12-09",
      "valid_to": null
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Kedler, der anvender fast biomasse som brændsel, skal drives ved et O 2 -indhold i røggassen, der altid er større end 4 % (volumenprocent), bortset fra opstarts- og nedlukningsperioder.",
      "valid_from": "2019-12-09",
      "valid_to": null
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Kedler, der anvender anden fast brændsel end biomasse som brændsel, skal drives ved et O 2 -indhold i røggassen, der altid er større end 4 % (volumenprocent), bortset fra opstarts- og nedlukningsperioder.",
      "valid_from": "2019-12-09",
      "valid_to": null
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Afkast på mellemstore fyringsanlæg skal være indrettet med målested, som angivet i bilag 6, del 1, nr. 1.",
      "valid_from": "2019-12-09",
      "valid_to": null
    },
    {
      "provision_ref": "4:20",
      "chapter": "4",
      "section": "20",
      "content": "§ 20. Driftslederen skal ved præstationskontrol dokumentere, at mellemstore fyringsanlæg overholder følgende: 1) Emissionsgrænseværdier for SO 2 , NO x , støv og CO i bilag 2-4. 2) Emissionsgrænseværdier for SO 2 , NO x , støv og CO for blandede anlæg fastsat i henhold til § 9. 3) Emissionsgrænseværdien for støv i § 54, stk. 2. 4) Emissionsgrænseværdien for SO 2 i § 55, stk. 2. 5) Emissionsgrænseværdien for NO x i § 56, stk. 2. 6) Emissionsgrænseværdier for støv i § 10 og § 11, stk. 3 og 6. 7) Skærpede emissionsgrænseværdier ifølge afgørelser herom, jf. § 49, § 81, stk. 1, nr. 2, § 83, stk. 1, nr. 2, og § 86, nr. 2. 8) Emissionsgrænseværdier for spormetaller i bilag 5. Stk. 2. Driftslederen skal ved præstationskontrol overvåge emissioner af CO fra nye og bestående mellemstore fyringsanlæg, der anvendes som nødanlæg, og emissioner af CO fra bestående mellemstore fyringsanlæg omfattet af § 11, stk. 2 og 5. Stk. 3. Præstationskontrollen efter stk. 1 og 2 skal ske i overensstemmelse med retningslinjerne i bilag 6, del 1, afsnit 2. Stk. 4. For mellemstore fyringsanlæg, der anvender flere brændselstyper, udføres præstationskontrol efter stk. 1 og 2 ved forbrændingen af det brændsel eller den brændselssammensætning, der forventes at medføre det højeste emissionsniveau, og i en periode svarende til normale driftsbetingelser. Stk. 5. Præstationskontrol med NO x -emissioner efter stk. 1, finder ikke anvendelse for mellemstore fyringsanlæg, hvor der skal ske kontinuerlig måling af NO x efter § 31. Stk. 6. Driftslederen kan som alternativ til præstationskontrol for SO 2 efter stk. 1 beregne SO 2 -emissioner i overensstemmelse med retningslinjerne i bilag 6, del 1, afsnit 4. Stk. 7. Driftslederen kan som alternativ til præstationskontrol for spormetaller efter stk. 1 beregne spormetalemissioner fra fueloliefyrede kedelanlæg i overensstemmelse med retningslinjerne i bilag 6, del 1, afsnit 4. Stk. 8. Driftslederen bearbejder overvågningsresultater efter stk. 1, 6 og 7 på en sådan måde, at overholdelse af emissionsgrænseværdierne kan kontrolleres i overensstemmelse med reglerne i bilag 6, del 2, nr. 1- 3.",
      "valid_from": "2019-12-09",
      "valid_to": null
    },
    {
      "provision_ref": "4:21",
      "chapter": "4",
      "section": "21",
      "content": "§ 21. Målinger, der udføres som led i præstationskontrol efter § 20, skal udføres som akkrediteret teknisk prøvning. Stk. 2. Målelaboratoriet skal være akkrediteret til bestemmelse af de aktuelle stoffer af DANAK (Den Danske Akkrediteringsfond) eller et tilsvarende akkrediteringsorgan, som er medunderskriver af EA’s (European cooperation for Accreditation) multilaterale aftale om gensidig anerkendelse. Stk. 3. Målerapporterne skal udfærdiges som akkrediterede prøvningsrapporter.",
      "valid_from": "2019-12-09",
      "valid_to": null
    },
    {
      "provision_ref": "4:22",
      "chapter": "4",
      "section": "22",
      "content": "§ 22. På nye mellemstore fyringsanlæg udføres den første præstationskontrol senest fire måneder efter, at anlægget er taget i drift. Stk. 2. På bestående mellemstore fyringsanlæg med en nominel indfyret termisk effekt på mere end 5 MW udføres den første præstationskontrol efter denne bekendtgørelse inden den 1. maj 2025. Stk. 3. På bestående mellemstore fyringsanlæg med en nominel indfyret termisk effekt på mere end eller lig med 1 MW, og mindre end eller lig med 5 MW udføres den første præstationskontrol efter denne bekendtgørelse inden den 1. maj 2030. Stk. 4. Hvis driftslederen erstatter præstationskontroller for SO 2 med beregning af SO 2 -emissionen, jf. § 20, stk. 6, skal første beregning af SO 2 -emisisoner udføres inden for samme frist som angivet i stk. 1-3. Stk. 5. Hvis driftslederen erstatter præstationskontroller for spormetaller med beregning af spormetalemissionen, jf. § 20, stk. 7, skal første beregning af spormetalemissionen udføres inden for samme frist som angivet i stk. 1-3.",
      "valid_from": "2019-12-09",
      "valid_to": null
    },
    {
      "provision_ref": "4:23",
      "chapter": "4",
      "section": "23",
      "content": "§ 23. For nye og bestående mellemstore fyringsanlæg med en nominel indfyret termisk effekt på mere end 20 MW udføres præstationskontroller mindst hvert år, jf. dog § 28. Stk. 2. Hvis driftslederen erstatter præstationskontroller for SO 2 med beregning af SO 2 -emissionen, jf. § 20, stk. 6, så udføres beregning af SO 2 -emisisoner med samme hyppighed som angivet i stk. 1. Stk. 3. Hvis driftslederen erstatter præstationskontroller for spormetaller med beregning af spormetalemissionen, jf. § 20, stk. 7, så udføres beregning af spormetalemissionen med samme hyppighed som angivet i stk. 1. Stk. 4. Uanset stk. 1 skal der udføres præstationskontrol senest 3 måneder efter et mellemstort fyringsanlæg skifter brændsel.",
      "valid_from": "2019-12-09",
      "valid_to": null
    },
    {
      "provision_ref": "4:24",
      "chapter": "4",
      "section": "24",
      "content": "§ 24. For nye og bestående motorer og gasturbiner med en nominel indfyret termisk effekt på mindre end eller lig med 20 MW udføres præstationskontroller med følgende hyppighed, jf. dog § 28: 1) Mindst hvert andet år for motorer og gasturbiner færre end eller lig med 3000 årlige driftstimer. 2) Mindst hvert år for motorer og gasturbiner med flere end 3000 årlige driftstimer. Stk. 2. Driftstimer i stk. 1, opgøres som et rullende gennemsnit over 5 år. Stk. 3. Hvis driftslederen erstatter præstationskontroller for SO 2 med beregning af SO 2 -emissionen, jf. § 20, stk. 6, så udføres beregning af SO 2 -emisisoner med samme hyppighed som angivet i stk. 1. Stk. 4. Uanset stk. 1 skal der udføres præstationskontrol senest 3 måneder efter et mellemstort fyringsanlæg skifter brændsel.",
      "valid_from": "2019-12-09",
      "valid_to": null
    },
    {
      "provision_ref": "4:25",
      "chapter": "4",
      "section": "25",
      "content": "§ 25. For nye og bestående mellemstore fyringsanlæg med en nominel indfyret termisk effekt på mere end 5 MW og mindre end eller lig med 20 MW, der anvender naturgas eller gasolie som brændsel, bortset fra motorer og gasturbiner, udføres præstationskontroller med følgende hyppighed, jf. dog § 28: 1) Mindst hvert andet år for anlæg med færre end eller lig med 3000 årlige driftstimer. 2) Mindst hvert år for anlæg med flere end 3000 årlige driftstimer. Stk. 2. Driftstimer i stk. 1, opgøres som et rullende gennemsnit over 5 år. Stk. 3. Uanset stk. 1 skal der udføres præstationskontrol senest 3 måneder efter et mellemstort fyringsanlæg skifter brændsel.",
      "valid_from": "2019-12-09",
      "valid_to": null
    },
    {
      "provision_ref": "4:26",
      "chapter": "4",
      "section": "26",
      "content": "§ 26. For nye og bestående mellemstore fyringsanlæg med en nominel indfyret termisk effekt mindre end eller lig med 5 MW, der anvender naturgas eller gasolie som brændsel, bortset fra motorer og gasturbiner, udføres præstationskontroller mindst hvert andet år, jf. dog § 28. Stk. 2. Uanset stk. 1 skal der udføres præstationskontrol senest 3 måneder efter et mellemstort fyringsanlæg skifter brændsel.",
      "valid_from": "2019-12-09",
      "valid_to": null
    },
    {
      "provision_ref": "4:27",
      "chapter": "4",
      "section": "27",
      "content": "§ 27. For nye og bestående mellemstore fyringsanlæg med en nominel indfyret termisk effekt på mindre end eller lig med 20 MW, bortset fra mellemstore fyringsanlæg omfattet af §§ 24-26, udføres præstationskontroller mindst hvert år, jf. dog § 28. Stk. 2. Hvis resultatet af præstationskontrollen for det enkelte stof er under 60 % af emissionsgrænseværdien, udføres næste præstationskontrol for dette stof igen efter to år. Stk. 3. Hvis driftslederen erstatter præstationskontroller for SO 2 med beregning af SO 2 -emissionen, jf. § 20, stk. 6, så udføres beregning af SO 2 -emissioner med samme hyppighed som angivet i stk. 1 og 2. Stk. 4. Hvis driftslederen erstatter præstationskontroller for spormetaller med beregning af spormetalemissionen, jf. § 20, stk. 7, så udføres beregning af spormetalemissionen med samme hyppighed, som angivet i stk. 1. Stk. 5. Uanset stk. 1 skal der udføres præstationskontrol senest 3 måneder efter et mellemstort fyringsanlæg skifter brændsel.",
      "valid_from": "2019-12-09",
      "valid_to": null
    },
    {
      "provision_ref": "4:28",
      "chapter": "4",
      "section": "28",
      "content": "§ 28. For nye mellemstore fyringsanlæg, der anvendes som nødanlæg, og bestående mellemstore fyringsanlæg, der anvendes som nødanlæg eller spidslastanlæg, udføres præstationskontroller med følgende hyppighed: 1) Hver gang fyringsanlægget har været i drift i 1500 timer, dog mindst hvert 5. år, hvis fyringsanlægget har en nominel indfyret termisk effekt på mindre end eller lig med 20 MW. 2) Hver gang fyringsanlægget har været i drift i 500 timer, dog mindst hvert 5. år, hvis fyringsanlægget har en nominel indfyret termisk effekt på mere end 20 MW. Stk. 2. For bestående mellemstore fyringsanlæg, der er omfattet af § 11, stk. 2 og 5, udføres præstationskontroller med følgende hyppighed: 1) Hver gang fyringsanlægget har været i drift i 3000 timer, dog mindst hvert 5. år, hvis fyringsanlægget har en nominel indfyret termisk effekt på mindre end eller lig med 20 MW. 2) Hver gang fyringsanlægget har været i drift i 1000 timer, dog mindst hvert 5. år, hvis fyringsanlægget har en nominel indfyret termisk effekt på mere end 20 MW.",
      "valid_from": "2019-12-09",
      "valid_to": null
    },
    {
      "provision_ref": "4:29",
      "chapter": "4",
      "section": "29",
      "content": "§ 29. Mellemstore fyringsanlæg skal være forsynet med AMS-udstyr til løbende visning og registrering af NO x , hvis der er tale om følgende: 1) Kedler, der hver især har en nominel indfyret termisk effekt på mere end 30 MW. 2) Gasturbiner, der hver især har en nominel indfyret termisk effekt på mere end 10 MW. 3) Motorer, der hver især har en nominel indfyret termisk effekt på mere end 10 MW. Stk. 2. Kravet om AMS-udstyr for NO x finder ikke anvendelse for fyringsanlæg, som er i drift i under 500 timer om året som et rullende gennemsnit over 5 år. Stk. 3. Sammenlægningsreglen i § 1, stk. 2, finder ikke anvendelse i forhold til krav om AMS-udstyr.",
      "valid_from": "2019-12-09",
      "valid_to": null
    },
    {
      "provision_ref": "4:30",
      "chapter": "4",
      "section": "30",
      "content": "§ 30. AMS-udstyr til NO x skal kvalitetssikres efter retningslinjerne i bilag 6, del 1, afsnit 3. Stk. 2. Driftslederen underretter tilsynsmyndigheden om resultater af kvalitetssikring senest 2 måneder efter, at kvalitetssikringen har fundet sted.",
      "valid_from": "2019-12-09",
      "valid_to": null
    },
    {
      "provision_ref": "4:31",
      "chapter": "4",
      "section": "31",
      "content": "§ 31. Driftslederen skal ved kontinuerlige målinger dokumentere, at mellemstore fyringsanlæg omfattet af krav om AMS-udstyr, jf. § 29, overholder følgende: 1) Emissionsgrænseværdierne for NO x i bilag 2 og 3. 2) Emissionsgrænseværdier for NO x for blandede anlæg, jf. § 9. 3) Emissionsgrænseværdien for NO x i § 56, stk. 2. 4) Skærpede emissionsgrænseværdier for NO x i henhold til afgørelser herom, jf. § 49, § 81, stk. 1, nr. 2, § 83, stk. 1, nr. 2, og § 86, nr. 2. Stk. 2. Kontinuerlige målinger af NO x skal ske i overensstemmelse med retningslinjerne i bilag 6, del 1, afsnit 3. Stk. 3. Driftslederen bearbejder overvågningsresultater efter stk. 1, på en sådan måde, at overholdelse af emissionsgrænseværdier for NO x kan kontrolleres i overensstemmelse med reglerne i bilag 6, del 2, afsnit 2.",
      "valid_from": "2019-12-09",
      "valid_to": null
    },
    {
      "provision_ref": "4:32",
      "chapter": "4",
      "section": "32",
      "content": "§ 32. På nye mellemstore fyringsanlæg omfattet af krav om AMS-udstyr, jf. § 29, skal NO x -emissionen måles kontinuerligt fra datoen, hvor fyringsanlægget sættes i drift. Stk. 2. På bestående mellemstore fyringsanlæg omfattet af krav om AMS-udstyr, jf. § 29, skal NO x -emissionen måles kontinuerligt fra den 1. januar 2025.",
      "valid_from": "2019-12-09",
      "valid_to": null
    },
    {
      "provision_ref": "4:33",
      "chapter": "4",
      "section": "33",
      "content": "§ 33. Driftslederen registrerer oplysninger, der demonstrerer, at sekundært emissionsbegrænsende udstyr, der er etableret med henblik på at overholde emissionsgrænseværdierne, har en effektiv løbende drift.",
      "valid_from": "2019-12-09",
      "valid_to": null
    },
    {
      "provision_ref": "4:34",
      "chapter": "4",
      "section": "34",
      "content": "§ 34. Driftslederen træffer de nødvendige foranstaltninger for at sikre, at overholdelsen hurtigst muligt genetableres i tilfælde af overskridelse af følgende emissionsgrænseværdier: 1) Emissionsgrænseværdier for SO 2 , NO x , støv og CO i bilag 2-4. 2) Emissionsgrænseværdier for SO 2 , NO x , støv og CO for blandede anlæg fastsat i henhold til § 9. 3) Emissionsgrænseværdien for støv i § 54, stk. 2. 4) Emissionsgrænseværdien for SO 2 i § 55, stk. 2. 5) Emissionsgrænseværdien for NO x i § 56, stk. 2. 6) Emissionsgrænseværdier for støv i § 10 og § 11, stk. 3 og 6. 7) Emissionsgrænseværdier, jf. afgørelser om skærpelse efter § 49, § 81, stk. 1, nr. 2, § 83, stk. 1, nr. 2, og § 86, nr. 2. 8) Emissionsgrænseværdier for spormetaller i bilag 5.",
      "valid_from": "2019-12-09",
      "valid_to": null
    },
    {
      "provision_ref": "4:35",
      "chapter": "4",
      "section": "35",
      "content": "§ 35. Driftslederen skal skriftligt underrette tilsynsmyndigheden ved overskridelse af følgende emissionsgrænseværdier: 1) Emissionsgrænseværdier for SO 2 , NO x og støv i bilag 2-4. 2) Emissionsgrænseværdier for SO 2 , NO x og støv for blandede anlæg fastsat i henhold til § 9. 3) Emissionsgrænseværdien for støv i § 54, stk. 2. 4) Emissionsgrænseværdien for SO 2 i § 55, stk. 2. 5) Emissionsgrænseværdien for NO x i § 56, stk. 2. 6) Emissionsgrænseværdier for støv for nødanlæg mv., der anvender fast brændsel, i § 10 og § 11, stk. 3 og 6. 7) Emissionsgrænseværdier, jf. afgørelser om skærpelse efter § 49, § 81, stk. 1, nr. 2, § 83, stk. 1, nr. 2, og § 86, nr. 2. 8) Emissionsgrænseværdier for spormetaller i bilag 5. Stk. 2. Hvis overvågningen sker ved præstationskontrol, jf. § 20, eller ved beregning, jf. § 20, stk. 6 og 7, skal driftslederen underrette tilsynsmyndigheden elektronisk, så snart driftslederen bliver bekendt med, at der kan være en overskridelse af emissionsgrænseværdier, jf. stk. 1. Underretningen skal omfatte følgende: 1) Fyringsanlæg, hvor overskridelsen har fundet sted. 2) Målt NO x -, støv-, CO- eller spormetalemission og målt eller beregnet SO 2 -og spormetalemission. 3) Dato for forventet endelig akkrediteret rapport over præstationskontrollen, såfremt den endnu ikke foreligger. 4) Årsag til overskridelse af en emissionsgrænseværdi. 5) Oplysninger om, hvilke foranstaltninger driftslederen har truffet for at sikre overholdelse af en emissionsgrænseværdi. Stk. 3. Underretningen efter stk. 2 skal sendes elektronisk til tilsynsmyndigheden senest tre hverdage efter modtagelse af den akkrediterede målerapport eller rapport over beregnet SO 2 -og spormetalemission. Stk. 4. Hvis overvågningen af NO x sker ved kontinuerlige målinger, jf. § 31, skal underretningen omfatte følgende: 1) Fyringsanlæg, hvor overskridelsen har fundet sted. 2) Måned for overskridelse. 3) De validerede middelværdier, som overskrider en emissionsgrænseværdi. 4) Årsag til overskridelse af en emissionsgrænseværdi. 5) Oplysninger om, hvilke foranstaltninger driftslederen har truffet for at sikre overholdelse af emissionsgrænseværdien. Stk. 5. Underretningen efter stk. 4 skal sendes elektronisk til tilsynsmyndigheden senest tre hverdage efter manglende overholdelse af NO x -emissionsgrænseværdier, jf. kriterierne i bilag 6, del 2, afsnit 2, nr. 1-4.",
      "valid_from": "2019-12-09",
      "valid_to": null
    },
    {
      "provision_ref": "5:36",
      "chapter": "5",
      "section": "36",
      "content": "§ 36. Det samlede bidrag til støjbelastningen fra mellemstore fyringsanlæg må i områder, der anvendes til eller er udlagt til de i bilag 6 anførte områdetyper i lokalplan eller byplanvedtægt, ikke overstige de støjgrænseværdier, der er anført i bilag 8. Stk. 2. I det åbne land må det samlede bidrag til støjbelastningen ikke overstige nedenstående støjgrænseværdier i det mest støjbelastede punkt ved udendørs opholdsarealer højst 15 meter fra beboelse: 1) 45 dB i perioderne: kl. 07-18 på dagene mandag-fredag og kl. 07 -14 på lørdage. 2) 40 dB i perioderne: kl. 18-22 på dagene mandag-fredag, kl. 14-22 på lørdage og kl. 07-22 på søndage og helligdage. 3) 35 dB i perioden: kl. 22-07 på alle dage. Stk. 3. For mellemstore fyringsanlæg, der er teknisk og forureningsmæssigt forbundet med en virksomhed omfattet af bekendtgørelse om virksomheder, der forarbejder emner af jern, stål eller andre metaller, finder bestemmelserne i stk. 1 og 2 anvendelse for den samlede virksomhed. Stk. 4. Hvis driften af et mellemstort fyringsanlæg, der teknisk og forureningsmæssigt er forbundet med en ikke-listevirksomhed, vil medføre, at den samlede virksomhed overskrider de i stk. 1 og 2 nævnte grænseværdier, kan tilsynsmyndigheden i forbindelse med en anmeldelse af fyringsanlægget fastsætte skærpede støjgrænser for fyringsanlægget, jf. § 49, således at støjen fra den samlede virksomhed ikke overstiger de i stk. 1 og 2 nævnte grænseværdier. Stk. 5. Bestemmelserne i stk. 1 og 2 gælder ikke for et midlertidigt opholdssted for flygtninge, ligesom opholdsstedet i øvrigt er uden betydning for vurderingen af virksomhedens støjbelastning, hvis kommunalbestyrelsen har meddelt dispensation efter § 5 u, stk. 1, eller tilladelse efter § 5 u, stk. 1–3, i lov om planlægning, der muliggør etablering af opholdsstedet på et støjbelastet areal.",
      "valid_from": "2019-12-09",
      "valid_to": null
    },
    {
      "provision_ref": "5:37",
      "chapter": "5",
      "section": "37",
      "content": "§ 37. Røggasser fra mellemstore fyringsanlæg skal opsamles og afledes igennem afkast. Stk. 2. Afkast fra mellemstore fyringsanlæg skal være dimensioneret, så fyringsanlæggenes samlede bidrag til tilstedeværelse af forurenende stoffer uden for virksomhedens skel overholder de relevante B-værdier i bilag 7. Stk. 3. Hvis mellemstore fyringsanlæg er teknisk og forureningsmæssigt forbundet med en ikke-listevirksomhed, skal afkastene fra de mellemstore fyringsanlæg dimensioneres således, at virksomhedens samlede bidrag til tilstedeværelse af forurenende stoffer uden for virksomhedens skel overholder de relevante B-værdier i bilag 7.",
      "valid_from": "2019-12-09",
      "valid_to": null
    },
    {
      "provision_ref": "5:38",
      "chapter": "5",
      "section": "38",
      "content": "§ 38. Fra den 1. januar 2025 finder bestemmelserne i § 36 anvendelse for bestående mellemstore fyringsanlæg med en nominel indfyret termisk effekt på mere end 5 MW, jf. dog stk. 3. Stk. 2. Fra den 1. januar 2030 finder bestemmelserne i § 36 anvendelse for bestående mellemstore fyringsanlæg med en nominel indfyret termisk effekt på mere end eller lig med 1 MW og mindre end eller lig med 5 MW, jf. dog stk. 3. Stk. 3. Bestemmelserne i § 36 finder dog først anvendelse fra den 1. januar 2030 for bestående mellemstore fyringsanlæg på virksomheder, der består af et eller flere mellemstore fyringsanlæg med en nominel indfyret termisk effekt på mere end 5 MW og et eller flere mellemstore fyringsanlæg med en nominel indfyret termisk effekt på mere end eller lig med 1 MW og mindre end eller lig med 5 MW. Stk. 4. Hvis der inden 1. januar 2025 etableres nye mellemstore fyringsanlæg i tilknytning til bestående mellemstore fyringsanlæg omfattet af stk. 1, finder bestemmelserne i § 36 anvendelse for de nye mellemstore fyringsanlæg fra datoen fra idriftsættelse af disse anlæg. Tilsynsmyndigheden kan dog i forbindelse med anmeldelsen af de nye fyringsanlæg fastsætte skærpede støjgrænser for fyringsanlægget, jf. § 49, såfremt driften vil betyde, at det samlede anlæg ikke kan overholde støjvilkårene i virksomhedens miljøgodkendelse. Stk. 5. Hvis der inden 1. januar 2030 etableres nye mellemstore fyringsanlæg i tilknytning til bestående mellemstore fyringsanlæg omfattet af stk. 2 og 3, finder bestemmelserne i § 36 anvendelse for de nye mellemstore fyringsanlæg fra datoen for idriftsættelse af disse anlæg. Tilsynsmyndigheden kan dog i forbindelse med anmeldelsen af de nye fyringsanlæg fastsætte skærpede støjgrænser for fyringsanlægget, jf. § 49, såfremt driften vil betyde, at det samlede anlæg ikke kan overholde støjvilkårene i virksomhedens miljøgodkendelse.",
      "valid_from": "2019-12-09",
      "valid_to": null
    },
    {
      "provision_ref": "5:39",
      "chapter": "5",
      "section": "39",
      "content": "§ 39. Fra den 1. januar 2025 finder bestemmelserne i § 37 anvendelse for bestående mellemstore fyringsanlæg med en nominel indfyret termisk effekt på mere end 5 MW, jf. dog stk. 3 og 4. Stk. 2. Fra den 1. januar 2030 finder bestemmelserne i § 37 anvendelse for bestående mellemstore fyringsanlæg med en nominel indfyret termisk effekt på mere end eller lig med 1 MW og mindre end eller lig med 5 MW, jf. dog stk. 3 og 4. Stk. 3. Fra den 1. januar 2030 finder bestemmelserne i § 37 anvendelse for bestående mellemstore fyringsanlæg på en virksomhed, der består af et eller flere mellemstore fyringsanlæg med en nominel indfyret termisk effekt på mere end 5 MW og et eller flere mellemstore fyringsanlæg med en nominel indfyret termisk effekt på mere end eller lig med 1 MW og mindre end eller lig med 5 MW. Stk. 4. Hvis der etableres nye mellemstore fyringsanlæg i tilknytning til et eller flere bestående mellemstore fyringsanlæg, så finder § 37 om B-værdier anvendelse for både nye og bestående mellemstore fyringsanlæg fra datoen fra idriftsættelse af de nye mellemstore fyringsanlæg.",
      "valid_from": "2019-12-09",
      "valid_to": null
    },
    {
      "provision_ref": "6:40",
      "chapter": "6",
      "section": "40",
      "content": "§ 40. Asken fra forbrænding af faste brændsler samt affald fra rensningsprocesser skal opbevares indendørs eller i tæt lukket beholder.",
      "valid_from": "2019-12-09",
      "valid_to": null
    },
    {
      "provision_ref": "6:41",
      "chapter": "6",
      "section": "41",
      "content": "§ 41. Aflæsning og håndtering af faste brændsler skal ske indendørs eller i inddækket aftipningsgrube. Stk. 2. Porte til aftipningshal eller aftipningsgrube skal holdes lukkede, når der ikke foregår trafik eller aftipning.",
      "valid_from": "2019-12-09",
      "valid_to": null
    },
    {
      "provision_ref": "6:42",
      "chapter": "6",
      "section": "42",
      "content": "§ 42. Overjordiske tanke med fast tag, der er større end 50 m 3 , skal forsynes med tryk/vakuumventil, hvis de anvendes til opbevaring af dieselolie og fyringsolie, der anvendes som brændsel på fyringsanlægget. Ventilen kan undlades på eksisterende tanke, der ikke er konstrueret til varierende tryk. Stk. 2. Tankens udvendige væg og tag skal være malet i en farve med en samlet strålereflektionskoefficient på mindst 70 %. Stk. 3. Tanke skal fyldes, så væsken strømmer ind under væskeoverfladen.",
      "valid_from": "2019-12-09",
      "valid_to": null
    },
    {
      "provision_ref": "6:43",
      "chapter": "6",
      "section": "43",
      "content": "§ 43. Slam, spildolie, kemikalier og hjælpestoffer skal opbevares i egnede og tætte beholdere, der skal være mærket med indhold. Stk. 2. Beholdere skal placeres under tag og beskyttet mod vejrlig på en oplagsplads med tæt belægning uden afløb. Oplagspladsen skal være indrettet således, at spild kan holdes inden for et afgrænset område og uden mulighed for afledning til jord, grundvand, overfladevand og kloak. Området skal kunne rumme indholdet af den største beholder el. lign., der opbevares på det.",
      "valid_from": "2019-12-09",
      "valid_to": null
    },
    {
      "provision_ref": "6:44",
      "chapter": "6",
      "section": "44",
      "content": "§ 44. Tætte belægninger skal være i god vedligeholdelsesstand. Utætheder skal udbedres så hurtigt som muligt, efter at de er konstateret.",
      "valid_from": "2019-12-09",
      "valid_to": null
    },
    {
      "provision_ref": "6:45",
      "chapter": "6",
      "section": "45",
      "content": "§ 45. Driftslederen skal løbende og mindst én gang årligt foretage visuel kontrol for utætheder, revnedannelser og vedligeholdelsesstand af tætte belægninger herunder opsamlingskar, gruber, tankgrave og bassiner. Utætheder skal udbedres så hurtigt som muligt, efter at de er konstateret.",
      "valid_from": "2019-12-09",
      "valid_to": null
    },
    {
      "provision_ref": "6:46",
      "chapter": "6",
      "section": "46",
      "content": "§ 46. Driftslederen skal for hvert mellemstort fyringsanlæg føre driftsjournal over følgende: 1) Resultater af overvågningen af emissioner af SO 2 , NO x , støv og CO, jf. §§ 20 og 31. 2) Oplysninger, der demonstrerer den effektive løbende drift af sekundært emissionsbegrænsende udstyr, jf. § 33. 3) Antal årlige driftstimer for mellemstore fyringsanlæg omfattet af §§ 10-12. 4) Typen og mængden af brændsel, der anvendes i fyringsanlægget. 5) Eventuelle driftsforstyrrelser eller svigt i det sekundære emissionsbegrænsende udstyr. 6) Tilfælde af manglende overholdelse og trufne foranstaltninger, jf. § 34. 7) Resultater af overvågningen af emissioner af spormetaller, jf. § 20, stk. 1, nr. 7. 8) Dato for visuel kontrol for utætheder, revnedannelser og vedligeholdelsesstand af tætte belægninger, gruber, mv., samt dato for eventuelle udbedringer af revner eller andre skader, jf. § 45. 9) Håndtering af affald fra forbrændingsprocessen. 10) Resultat af kvalitetssikring af AMS-udstyr for NO x , jf. § 30. 11) Det årlige antal driftstimer for mellemstore fyringsanlæg omfattet af § 29, stk. 2. Stk. 2. Driftsjournalen skal opbevares på virksomheden i mindst seks år.",
      "valid_from": "2019-12-09",
      "valid_to": null
    },
    {
      "provision_ref": "6:47",
      "chapter": "6",
      "section": "47",
      "content": "§ 47. Ved driftsophør af et mellemstort fyringsanlæg skal driftslederen forinden orientere tilsynsmyndigheden herom og træffe de nødvendige foranstaltninger for at undgå forureningsfare og for at efterlade stedet i tilfredsstillende tilstand.",
      "valid_from": "2019-12-09",
      "valid_to": null
    },
    {
      "provision_ref": "6:48",
      "chapter": "6",
      "section": "48",
      "content": "§ 48. Fra den 1. januar 2025 finder bestemmelserne i §§ 40-46 om indretning og drift anvendelse for bestående mellemstore fyringsanlæg med en nominel indfyret termisk effekt på mere end 5 MW, jf. dog stk. 3. Stk. 2. Fra den 1. januar 2030 finder bestemmelserne i §§ 40-46 om indretning og drift anvendelse for bestående mellemstore fyringsanlæg med en nominel indfyret termisk effekt på mere end eller lig med 1 MW og mindre end eller lig med 5 MW, jf. dog stk. 3. Stk. 3. Fra den 1. januar 2030 finder bestemmelserne i §§ 40-46 om indretning og drift anvendelse for bestående mellemstore fyringsanlæg på en virksomhed, der består af et eller flere mellemstore fyringsanlæg med en nominel indfyret termisk effekt på mere end 5 MW og et eller flere mellemstore fyringsanlæg med en nominel indfyret termisk effekt på mere end eller lig med 1 MW og mindre end eller lig med 5 MW.",
      "valid_from": "2019-12-09",
      "valid_to": null
    },
    {
      "provision_ref": "7:49",
      "chapter": "7",
      "section": "49",
      "content": "§ 49. Tilsynsmyndigheden kan i forbindelse med behandlingen af en anmeldelse meddele påbud om skærpede krav i forhold til denne bekendtgørelse, hvis dette er begrundet i hensynet til omgivelsernes sårbarhed eller kvalitet.",
      "valid_from": "2019-12-09",
      "valid_to": null
    },
    {
      "provision_ref": "7:50",
      "chapter": "7",
      "section": "50",
      "content": "§ 50. Tilsynsmyndigheden kan i forbindelse med behandlingen af en anmeldelse meddele påbud om supplerende krav udover kravene i denne bekendtgørelse, hvis fyringsanlægget giver anledning til væsentlig forurening, som ikke er reguleret af denne bekendtgørelse.",
      "valid_from": "2019-12-09",
      "valid_to": null
    },
    {
      "provision_ref": "7:51",
      "chapter": "7",
      "section": "51",
      "content": "§ 51. Før tilsynsmyndigheden meddeler påbud efter §§ 49 og 50, skal myndigheden sende et udkast til afgørelse til virksomheden og gøre virksomheden bekendt med dens adgang til aktindsigt og til at udtale sig i henhold til forvaltningsloven. Stk. 2. Når tilsynsmyndigheden sender udkast til afgørelse til virksomheden, skal tilsynsmyndigheden samtidig orientere virksomheden om, at afgørelsen vil blive offentliggjort digitalt via Digital Miljøadministration, jf. § 93.",
      "valid_from": "2019-12-09",
      "valid_to": null
    },
    {
      "provision_ref": "7:52",
      "chapter": "7",
      "section": "52",
      "content": "§ 52. Hvis et anmeldepligtigt mellemstort fyringsanlæg giver anledning til væsentlig forurening, herunder affaldsfrembringelse, på trods af at de anmeldte forureningsforebyggende foranstaltninger eller den anmeldte driftstid mv. og drift- og indretningskravene i §§ 40-46 er overholdt, kan tilsynsmyndigheden til enhver tid meddele den for forureningen ansvarlige påbud om, at forureningen skal nedbringes, jf. lovens § 42.",
      "valid_from": "2019-12-09",
      "valid_to": null
    },
    {
      "provision_ref": "7:53",
      "chapter": "7",
      "section": "53",
      "content": "§ 53. Tilsynsmyndigheden kan efter anmodning fra en virksomhed i forbindelse med en anmeldelse dispensere fra støjgrænserne i § 36, stk. 1 og 2. Dispensationen bortfalder dog, hvis det anmeldte fyringsanlæg ikke er taget i drift inden to år fra anmeldelsesdatoen.",
      "valid_from": "2019-12-09",
      "valid_to": null
    },
    {
      "provision_ref": "7:54",
      "chapter": "7",
      "section": "54",
      "content": "§ 54. Tilsynsmyndigheden kan meddele dispensation til bestående mellemstore fyringsanlæg, som anvender fast træbiomasse som brændsel, og som har en nominel indfyret termisk effekt på mere end 5 MW, fra at overholde emissionsgrænseværdier for støv i bilag 3, tabel 1, i perioden den 1. januar 2025 til den 1. januar 2030 på følgende betingelser: 1) Fyringsanlægget har røggaskondensering. 2) Fyringsanlægget havde frem til 1. januar 2025 vilkår om at overholde en emissionsgrænseværdi for støv på 100 mg/normal m 3 ved 10 % ilt i godkendelse efter lovens § 33. 3) Fyringsanlægget leverer mindst 50 % af anlæggets nyttevarmeproduktion udregnet som et rullende gennemsnit over en periode på fem år til et offentligt fjernvarmenet i form af damp eller varmt vand. Stk. 2. Mellemstore fyringsanlæg, som får dispensation efter stk. 1, skal fra den 1. januar 2025 til den 1. januar 2030 overholde en emissionsgrænseværdi for støv på 136 mg/normal m 3 ved 6 % ilt.",
      "valid_from": "2019-12-09",
      "valid_to": null
    },
    {
      "provision_ref": "7:55",
      "chapter": "7",
      "section": "55",
      "content": "§ 55. Tilsynsmyndigheden kan meddele dispensation til bestående mellemstore fyringsanlæg, som anvender halm som brændsel, og som har nominel indfyret termisk effekt på mere end 5 MW, fra at overholde emissionsgrænseværdien for SO 2 på 300 mg/normal m 3 ved 6 % ilt, jf. bilag 3, tabel 1, i perioden den 1. januar 2025 til den 1. januar 2030 på betingelse af, at fyringsanlægget leverer mindst 50 % af anlæggets nyttevarmeproduktion udregnet som et rullende gennemsnit over en periode på fem år til et offentligt fjernvarmenet i form af damp eller varmt vand. Stk. 2. Mellemstore fyringsanlæg, som får dispensation efter stk. 1, skal fra den 1. januar 2025 til den 1. januar 2030 overholde en emissionsgrænseværdi for SO 2 på 1.100 mg/normal m 3 ved 6 % ilt.",
      "valid_from": "2019-12-09",
      "valid_to": null
    },
    {
      "provision_ref": "7:56",
      "chapter": "7",
      "section": "56",
      "content": "§ 56. Tilsynsmyndigheden kan meddele dispensation til bestående mellemstore fyringsanlæg (kedelanlæg), som anvender gasolie som brændsel, og som har nominel indfyret termisk effekt på mere end 5 MW, fra at overholde emissionsgrænseværdien for NO x på 180 mg/normal m 3 ved 3 % ilt, jf. bilag 3, tabel 1, og bilag 4, tabel 1, i perioden den 1. januar 2025 til den 1. januar 2030 på følgende betingelser: 1) Fyringsanlægget leverer mindst 50 % af anlæggets nyttevarmeproduktion udregnet som et rullende gennemsnit over en periode på fem år til et offentligt fjernvarmenet i form af damp eller varmt vand. 2) Fyringsanlægget er miljøgodkendt før juni 2001, og har frem til den 1. januar 2025 haft vilkår om at overholde en emissionsgrænseværdi for NO x på 250 mg/normal m 3 ved 10 % ilt. Stk. 2. Mellemstore fyringsanlæg (kedelanlæg), som får dispensation efter stk. 1, skal fra den 1. januar 2025 til den 1. januar 2030 overholde en emissionsgrænseværdi for NO x på 410 mg/normal m 3 ved 3 % ilt.",
      "valid_from": "2019-12-09",
      "valid_to": null
    },
    {
      "provision_ref": "7:57",
      "chapter": "7",
      "section": "57",
      "content": "§ 57. Tilsynsmyndigheden kan dispensere fra kravet til O 2 -indhold for kedelanlæg, der anvender fast biomasse som brændsel, jf. § 17, hvis driftslederen dokumenterer, at kedelanlægget kan overholde en emissionsgrænseværdi for dioxiner på 0,1 ng I-TEQ/normal m 3 ved 6 % ilt, og en emissionsgrænseværdi for PAH-stoffer på 0,007 mg benz[a]pyren-ækvivalenter/normal m 3 ved 6 % ilt. I så fald fastsætter tilsynsmyndigheden ud fra fabriksangivelse og eventuel typegodkendelse eller indreguleringsprøve den minimale O 2 % (volumenprocent), som kedlen må drives ved. Stk. 2. Målinger til dokumentation for overholdelse af emissionsgrænseværdier for dioxiner og PAH-stoffer skal udføres som akkrediteret teknisk prøvning og foretages i overensstemmelse med retningslinjerne i bilag 3, del 1. Målerapporterne skal udfærdiges som akkrediterede prøvningsrapporter. Målelaboratoriet skal være akkrediteret til bestemmelse af de aktuelle stoffer i røggassen af DANAK (Den Danske Akkrediteringsfond) eller et tilsvarende akkrediteringsorgan, som er medunderskriver af EA’s (European cooperation for Accreditation) multilaterale aftale om gensidig anerkendelse.",
      "valid_from": "2019-12-09",
      "valid_to": null
    },
    {
      "provision_ref": "7:58",
      "chapter": "7",
      "section": "58",
      "content": "§ 58. Tilsynsmyndigheden kan, i en periode på højst seks måneder, dispensere fra pligten til at overholde emissionsgrænseværdierne for SO 2 i bilag 2 og 3 for et mellemstort fyringsanlæg, der normalt anvender svovlfattigt brændsel, når anlægget ikke kan overholde disse emissionsgrænseværdier på grund af en forsyningsafbrydelse, der skyldes alvorlig knaphed på svovlfattigt brændsel.",
      "valid_from": "2019-12-09",
      "valid_to": null
    },
    {
      "provision_ref": "7:59",
      "chapter": "7",
      "section": "59",
      "content": "§ 59. Tilsynsmyndigheden kan dispensere fra pligten til at overholde emissionsgrænseværdierne i bilag 2 og 3 i tilfælde, hvor et mellemstort fyringsanlæg, der normalt anvender gasformigt brændsel, undtagelsesvis må anvende andet brændsel på grund af en pludselig afbrydelse i gasforsyningen, og derfor ellers ville være nødt til at installere sekundært emissionsbegrænsende udstyr. Stk. 2. Dispensation efter stk. 1 kan gives i en periode, der ikke må overstige ti dage, medmindre anlægget over for tilsynsmyndigheden godtgør, at en længere periode er berettiget.",
      "valid_from": "2019-12-09",
      "valid_to": null
    },
    {
      "provision_ref": "8:60",
      "chapter": "8",
      "section": "60",
      "content": "§ 60. Den, der vil etablere et nyt mellemstort fyringsanlæg, skal forinden indgive en fuldstændig anmeldelse herom til tilsynsmyndigheden. Stk. 2. Anmeldelse efter stk. 1 kan tidligst indgives, når VVM-myndigheden har truffet afgørelse om, at anlægget ikke er VVM-pligtigt efter § 21 i lov om miljøvurdering af planer og programmer og af konkrete projekter (VVM) eller har truffet afgørelse om VVM-tilladelse efter § 25 i lov om miljøvurdering af planer og programmer og af konkrete projekter (VVM). Stk. 3. Anmeldelsen efter stk. 1 skal indeholde de oplysninger, der fremgår af bilag 1, del 1. Stk. 4. Anlægget må ikke etableres og sættes i drift, førend tilsynsmyndigheden har meddelt anmelderen, at anlægget er registreret, jf. § 67, stk. 1.",
      "valid_from": "2019-12-09",
      "valid_to": null
    },
    {
      "provision_ref": "8:61",
      "chapter": "8",
      "section": "61",
      "content": "§ 61. Senest den 1. september 2023 skal den, der driver et bestående mellemstort fyringsanlæg med en nominel indfyret termisk effekt på mere end 5 MW, indgive en fuldstændig anmeldelse til tilsynsmyndigheden. Stk. 2. Senest den 1. september 2028 skal den, der driver et bestående mellemstort fyringsanlæg med en nominel indfyret termisk effekt på mindre end eller lig med 5 MW, indgive en fuldstændig anmeldelse til tilsynsmyndigheden. Stk. 3. Anmeldelse efter stk. 1 og 2 skal indeholde de oplysninger, der fremgår af bilag 1, del 2.",
      "valid_from": "2019-12-09",
      "valid_to": null
    },
    {
      "provision_ref": "8:62",
      "chapter": "8",
      "section": "62",
      "content": "§ 62. Den, der vil ændre et nyt mellemstort fyringsanlæg på en måde, som vil berøre de relevante emissionsgrænseværdier, skal forinden indgive en fuldstændig anmeldelse herom til tilsynsmyndigheden. Stk. 2. Den, der efter den 1. januar 2025 vil ændre et bestående mellemstort fyringsanlæg med en nominel indfyret termisk effekt på mere end 5 MW på en måde, som vil berøre de relevante emissionsgrænseværdier, skal forinden indgive en anmeldelse herom til tilsynsmyndigheden. Stk. 3. Den, der efter den 1. januar 2030 vil ændre et bestående mellemstort fyringsanlæg med en nominel indfyret termisk effekt på mere end eller lig med 1 MW og mindre end eller lig med 5 MW på en måde, som vil berøre de relevante emissionsgrænseværdier, skal forinden indgive en anmeldelse herom til tilsynsmyndigheden. Stk. 4. Anmeldelse efter stk. 1-3 kan tidligst indgives, når VVM-myndigheden har truffet afgørelse om, at ændringen ikke er VVM-pligtig efter § 21 i lov om miljøvurdering af planer og programmer og af konkrete projekter (VVM) eller har truffet afgørelse om VVM-tilladelse efter § 25 i lov om miljøvurdering af planer og programmer og af konkrete projekter (VVM). Stk. 5. Anmeldelse efter stk. 1-3 skal indeholde de oplysninger, der fremgår af bilag 1, del 3. Stk. 6. Ændringerne må ikke foretages, førend tilsynsmyndigheden har meddelt anmelderen, at anlægget er registreret, jf. § 67, stk. 1.",
      "valid_from": "2019-12-09",
      "valid_to": null
    },
    {
      "provision_ref": "8:63",
      "chapter": "8",
      "section": "63",
      "content": "§ 63. Anmeldelser efter § 60, stk. 1, § 61, stk. 1 og 2, og § 62, stk. 1-3, skal indgives via den digitale selvbetjening Byg og Miljø. Stk. 2. Anmeldelser, der ikke indgives ved anvendelse af den digitale selvbetjening efter stk. 1, afvises, jf. dog stk. 3 og 4. Stk. 3. Hvis tilsynsmyndigheden finder, at der foreligger særlige forhold, der gør, at anmeldelsen ikke kan indgives ved digital selvbetjening, skal tilsynsmyndigheden tilbyde, at anmeldelsen kan indgives på en anden måde end ved den digitale selvbetjening efter stk. 1. Stk. 4. Tilsynsmyndigheden kan helt ekstraordinært ud over de i stk. 3 nævnte tilfælde undlade at afvise en anmeldelse, der ikke er indgivet ved den digitale selvbetjening efter stk. 1, hvis der ud fra en samlet økonomisk vurdering er klare fordele for tilsynsmyndigheden ved at modtage anmeldelsen på anden måde end digitalt.",
      "valid_from": "2019-12-09",
      "valid_to": null
    },
    {
      "provision_ref": "8:64",
      "chapter": "8",
      "section": "64",
      "content": "§ 64. Tilsynsmyndigheden kvitterer for anmeldelse efter § 60, stk. 1, og § 62, stk. 1-3, inden en uge fra modtagelsen og orienterer anmelderen om, at registreringen vil blive offentliggjort via Digital Miljøadministration sammen med de oplysninger i anmeldelsen, som er nævnt i § 93, stk. 4.",
      "valid_from": "2019-12-09",
      "valid_to": null
    },
    {
      "provision_ref": "8:65",
      "chapter": "8",
      "section": "65",
      "content": "§ 65. Såfremt tilsynsmyndigheden vurderer, at anmeldelsen er ufuldstændig, meddeler tilsynsmyndigheden inden tre uger fra modtagelsen anmelder, hvilke oplysninger der mangler, før anmeldelsen kan behandles, og fastsætter samtidig en frist for, hvornår de manglende oplysninger skal sendes til tilsynsmyndigheden. Modtager tilsynsmyndigheden herefter de manglende oplysninger, behandler tilsynsmyndigheden anmeldelsen efter reglerne i § 66.",
      "valid_from": "2019-12-09",
      "valid_to": null
    },
    {
      "provision_ref": "8:66",
      "chapter": "8",
      "section": "66",
      "content": "§ 66. Tilsynsmyndigheden vurderer på baggrund af en fuldstændig anmeldelse efter § 60, stk. 1, og § 62, stk. 1-3, 1) om det eller de anmeldte fyringsanlæg kan opfylde kravene i kapitel 3-6, 2) om en eventuel ansøgning om dispensation efter §§ 53 og 57, skal imødekommes, og 3) om der er behov for at stille skærpede eller supplerende krav, jf. §§ 49 og 50.",
      "valid_from": "2019-12-09",
      "valid_to": null
    },
    {
      "provision_ref": "8:67",
      "chapter": "8",
      "section": "67",
      "content": "§ 67. Tilsynsmyndigheden meddeler anmelderen inden en måned efter modtagelsen af en fuldstændig anmeldelse efter § 60, stk. 1, og § 62, stk. 1-3, 1) at tilsynsmyndigheden har registreret det anmeldte, og 2) at det anmeldte kan gennemføres inden for rammerne af de i anmeldelsen angivne oplysninger og i overensstemmelse med de relevante bestemmelser i denne bekendtgørelse. Stk. 2. Tilsynsmyndigheden træffer samtidig med meddelelsen om registrering efter stk. 1 afgørelse om, hvorvidt en ansøgning om dispensation, jf. §§ 53 og 57, kan imødekommes, samt meddeler påbud om at skærpe eller supplere kravene i forhold til bekendtgørelsen, jf. §§ 49 og 50, såfremt dette er nødvendigt, jf. dog stk. 4. Stk. 3. Hvis tilsynsmyndigheden vurderer, at det anmeldte ikke kan registreres, meddeler tilsynsmyndigheden anmelderen dette inden en måned efter modtagelse af en fuldstændig anmeldelse, jf. § 60, stk. 4. Stk. 4. Tilsynsmyndigheden kan efter omstændighederne udskyde fristen i stk. 2, hvis der er behov for meddelelse af skærpede eller supplerende krav efter §§ 49 og 50 eller dispensation efter §§ 53 og 57, dog ikke hvis disse afgørelser vedrører emissionsgrænseværdier for NO x , SO 2 og støv eller overvågning af CO. Tilsynsmyndigheden meddeler i så fald anmelderen inden udløbet af fristen i stk. 2, hvornår der kan forventes truffet afgørelse efter §§ 49, 50, 53 eller 57.",
      "valid_from": "2019-12-09",
      "valid_to": null
    },
    {
      "provision_ref": "8:68",
      "chapter": "8",
      "section": "68",
      "content": "§ 68. Meddeler tilsynsmyndigheden påbud om skærpede eller supplerende krav, jf. §§ 49 og 50, eller dispensation, jf. §§ 53 og 57, og ansøger virksomheden samtidig med indgivelse af en fuldstændig anmeldelse om tilladelse efter § 19, stk. 1, nr. 3 eller § 28, stk. 1 eller 3 i lov om miljøbeskyttelse, skal tilsynsmyndigheden tilrettelægge sagsbehandlingen med henblik på at meddele påbud efter §§ 49 og 50, og dispensation efter §§ 53 og 57 samtidig med afgørelse om tilladelse efter § 19, stk. 1, nr. 3 eller § 28, stk. 1 eller 3 i lov om miljøbeskyttelse.",
      "valid_from": "2019-12-09",
      "valid_to": null
    },
    {
      "provision_ref": "8:69",
      "chapter": "8",
      "section": "69",
      "content": "§ 69. Bygge- og anlægsarbejder for nye fyringsanlæg, jf. § 60, stk. 1, og ændringer af nye og bestående fyringsanlæg, jf. § 62, stk. 1-3, må ikke påbegyndes, før tilsynsmyndigheden har meddelt, at det anmeldte er registreret, jf. dog stk. 2. Stk. 2. Tilsynsmyndigheden kan dog give særskilt tilladelse til, at virksomheden påbegynder bygge- og anlægsarbejder, inden det anmeldte er registreret, hvis tilsynsmyndigheden har meddelt anmelderen, at der er behov for at meddele skærpede eller supplerende krav efter §§ 49 og 50 eller dispensation efter §§ 53 og 57.",
      "valid_from": "2019-12-09",
      "valid_to": null
    },
    {
      "provision_ref": "8:70",
      "chapter": "8",
      "section": "70",
      "content": "§ 70. Tilsynsmyndigheden kvitterer for anmeldelse efter § 61, stk. 1 og 2, inden en uge fra modtagelsen og orienterer virksomheden om, at registreringen vil blive offentliggjort via Digital Miljøadministration sammen med de oplysninger i anmeldelsen, som er nævnt i § 93, stk. 4.",
      "valid_from": "2019-12-09",
      "valid_to": null
    },
    {
      "provision_ref": "8:71",
      "chapter": "8",
      "section": "71",
      "content": "§ 71. Såfremt tilsynsmyndigheden vurderer, at anmeldelsen er ufuldstændig, meddeler tilsynsmyndigheden inden tre uger fra modtagelsen, hvilke oplysninger der mangler, før anmeldelsen kan behandles, og fastsætter samtidig en frist for, hvornår de manglende oplysninger skal sendes til tilsynsmyndigheden. Modtager tilsynsmyndigheden herefter de manglende oplysninger, behandler tilsynsmyndigheden anmeldelsen efter reglerne i § 72.",
      "valid_from": "2019-12-09",
      "valid_to": null
    },
    {
      "provision_ref": "8:72",
      "chapter": "8",
      "section": "72",
      "content": "§ 72. Tilsynsmyndigheden vurderer på grundlag af en fuldstændig anmeldelse efter § 61, 1) om fyringsanlægget vil kunne opfylde kravene i kapitel 3-6 fra hhv. den 1. januar 2025 og den 1. januar 2030, 2) om en eventuel ansøgning om dispensation, jf. §§ 53-57 kan imødekommes og 3) om der er behov for at stille skærpede eller supplerende krav af hensyn til omgivelserne, jf. §§ 49 og 50.",
      "valid_from": "2019-12-09",
      "valid_to": null
    },
    {
      "provision_ref": "8:73",
      "chapter": "8",
      "section": "73",
      "content": "§ 73. Senest den 1. januar 2024 meddeler tilsynsmyndigheden anmelderen af bestående mellemstore fyringsanlæg med en nominel indfyret termisk effekt på mere end 5 MW, som er anmeldt efter § 61, stk. 1, 1) at tilsynsmyndigheden har registreret det anmeldte, og 2) at det anmeldte kan drives inden for rammerne af de i anmeldelsen angivne oplysninger og i overensstemmelse med reglerne i denne bekendtgørelse fra den 1. januar 2025. Stk. 2. Tilsynsmyndigheden træffer samtidig med meddelelsen om registrering efter stk. 1 afgørelse om, hvorvidt en ansøgning om dispensation, jf. §§ 53-57, kan imødekommes, samt meddeler påbud med skærpede eller supplerende krave, jf. §§ 49 og 50, såfremt dette er nødvendigt. Stk. 3. Hvis tilsynsmyndigheden vurderer, at det anmeldte ikke kan registreres, meddeler tilsynsmyndigheden anmelderen dette inden en måned efter modtagelse af en fuldstændig anmeldelse. Stk. 4. Samtidig med meddelelsen om registrering efter stk. 1, oplyser tilsynsmyndigheden anmelderen om, hvilke af virksomhedens godkendelser, eller vilkår i godkendelser, der bortfalder fra 1. januar 2025, jf. § 100, stk. 1 og 3, § 102, stk. 1 og § 104, stk. 1. Stk. 5. Efter den 1. januar 2025 må bestående mellemstore fyringsanlæg omfattet af stk. 1 ikke drives, uden at tilsynsmyndigheden har registreret anlæggene, jf. stk. 3.",
      "valid_from": "2019-12-09",
      "valid_to": null
    },
    {
      "provision_ref": "8:74",
      "chapter": "8",
      "section": "74",
      "content": "§ 74. Senest den 1. januar 2029 meddeler tilsynsmyndigheden anmelderen af bestående mellemstore fyringsanlæg med en nominel indfyret termisk effekt på mere end eller lig med 1 MW og mindre end eller lig med 5 MW, som er anmeldt efter § 61, stk. 2, 1) at tilsynsmyndigheden har registreret det anmeldte, og 2) at det anmeldte kan drives inden for rammerne af de i anmeldelsen angivne oplysninger og i overensstemmelse med reglerne i denne bekendtgørelse fra den 1. januar 2030. Stk. 2. Tilsynsmyndigheden træffer samtidig med meddelelsen om registrering efter stk. 1 afgørelse om, hvorvidt en ansøgning om dispensation, jf. §§ 53 og 57, kan imødekommes, samt meddeler påbud med skærpede eller supplerende krav, jf. §§ 49 og 50, såfremt dette er nødvendigt. Stk. 3. Hvis tilsynsmyndigheden vurderer, at det anmeldte ikke kan registreres, meddeler tilsynsmyndigheden anmelderen dette senest en måned efter modtagelse af en fuldstændig anmeldelse. Stk. 4. Samtidig med meddelelsen om registrering efter stk. 1, oplyser tilsynsmyndigheden anmelderen om, hvilke af virksomhedens godkendelser, eller vilkår i godkendelser eller eventuelle påbud efter lovens § 42, der bortfalder fra den 1. januar 2030, jf. § 100, stk. 2 og 3, § 101, § 102, stk. 2, § 103, § 104, stk. 2 og § 105. Stk. 5. Efter den 1. januar 2030 må bestående mellemstore fyringsanlæg omfattet af stk. 1 ikke drives, uden at tilsynsmyndigheden har registreret anlægget, jf. stk. 3.",
      "valid_from": "2019-12-09",
      "valid_to": null
    },
    {
      "provision_ref": "8:75",
      "chapter": "8",
      "section": "75",
      "content": "§ 75. Driftslederen skal opbevare tilsynsmyndighedens meddelelser om registrering, jf. § 67, stk. 1, § 73, stk. 1, og § 74, stk. 1, afgørelser om skærpede eller supplerende krav eller dispensationer, jf. §§ 49, 50 og 53-57, og relaterede oplysninger.",
      "valid_from": "2019-12-09",
      "valid_to": null
    },
    {
      "provision_ref": "8:76",
      "chapter": "8",
      "section": "76",
      "content": "§ 76. Tilsynsmyndigheden har pligt til ved anvendelse af den digitale selvbetjening Byg og Miljø at indberette, hvornår der foreligger en fuldstændig anmeldelse, og hvornår anmeldelsen er registreret efter § 67, stk. 1, § 73, stk. 1, og § 74, stk. 1, eller meddelelser om, at det anmeldte ikke kan registreres, jf. § 67, stk. 3, § 73, stk. 3, og § 74, stk. 3.",
      "valid_from": "2019-12-09",
      "valid_to": null
    },
    {
      "provision_ref": "8:77",
      "chapter": "8",
      "section": "77",
      "content": "§ 77. Tilsynsmyndigheden har pligt til snarest efter den 1. januar 2025, dog senest den 1. april 2025, at fjerne godkendelser af virksomheder, som er omfattet af listepunkt G 201 i bekendtgørelse om godkendelse af listevirksomhed, og som udelukkende omfatter bestående mellemstore fyringsanlæg, der hver især har en nominel indfyret termisk effekt på mere end eller lig med 5 MW, fra Digital Miljøadministration.",
      "valid_from": "2019-12-09",
      "valid_to": null
    },
    {
      "provision_ref": "8:78",
      "chapter": "8",
      "section": "78",
      "content": "§ 78. Tilsynsmyndigheden har pligt til snarest efter den 1. januar 2030, dog senest den 1. april 2030, at fjerne følgende afgørelser fra Digital Miljøadministration: 1) Godkendelser af virksomheder, som er omfattet af listepunkt G 201 i bekendtgørelse om godkendelse af listevirksomhed, og som udelukkende omfatter bestående mellemstore fyringsanlæg, der hver især har en nominel indfyret termisk effekt på mindre end eller lig med 5 MW. 2) Godkendelser af virksomheder, som er omfattet af listepunkt G 201 i bekendtgørelse om godkendelse af listevirksomhed, og som omfatter flere bestående mellemstore fyringsanlæg med en nominel indfyret termisk effekt på både mindre end eller lig med 5 MW og mere end 5 MW. 3) Godkendelser af virksomheder, som er omfattet af listepunkt G 202 i bekendtgørelse om godkendelse af listevirksomhed.",
      "valid_from": "2019-12-09",
      "valid_to": null
    },
    {
      "provision_ref": "9:79",
      "chapter": "9",
      "section": "79",
      "content": "§ 79. Ved ansøgning om godkendelse efter lovens § 33 til at etablere et nyt mellemstort fyringsanlæg, som er omfattet af § 2, stk. 2, skal ansøgningen suppleres med de oplysninger, der fremgår af bilag 1, del 1.",
      "valid_from": "2019-12-09",
      "valid_to": null
    },
    {
      "provision_ref": "9:80",
      "chapter": "9",
      "section": "80",
      "content": "§ 80. Godkendelsesmyndigheden indleder godkendelsesproceduren inden en måned efter, at ansøgeren har fremsendt de nødvendige oplysninger, jf. bilag 3 eller 4 til bekendtgørelse om godkendelse af listevirksomhed og denne bekendtgørelses bilag 1, del 1. Stk. 2. Godkendelsesmyndigheden meddeler skriftligt ansøger inden udløbet af fristen i stk. 1, at 1) godkendelsesproceduren er indledt og 2) at de af ansøgningens oplysninger, der er nævnt i § 93, stk. 4, samt afgørelsen om godkendelse vil blive offentliggjort via Digital Miljøadministration.",
      "valid_from": "2019-12-09",
      "valid_to": null
    },
    {
      "provision_ref": "9:81",
      "chapter": "9",
      "section": "81",
      "content": "§ 81. Godkendelsesmyndigheden må ikke meddele godkendelse, medmindre den vurderer, at fyringsanlægget kan opfylde kravene i kapitel 3, 4 og 6. Godkendelsesmyndigheden kan dog i forbindelse med godkendelsen fastsætte vilkår, der 1) dispenserer fra iltkrav i røggassen, jf. § 57, 2) skærper emissionsgrænseværdierne, hvis det er nødvendigt for at kunne opfylde kravet om bedste tilgængelige teknik, jf. §§ 18 og 24 i bekendtgørelse om godkendelse af listevirksomhed, og 3) skærper eller supplerer drifts- og indretningskravene i de tilfælde, der er nævnt i §§ 49 og 50.",
      "valid_from": "2019-12-09",
      "valid_to": null
    },
    {
      "provision_ref": "9:82",
      "chapter": "9",
      "section": "82",
      "content": "§ 82. Senest den 1. september 2023 skal den, der driver et bestående mellemstort fyringsanlæg omfattet af § 2, stk. 2, med en nominel indfyret termisk effekt på mere end 5 MW, fremsende de oplysninger, der fremgår af bilag 1, del 2, til tilsynsmyndigheden. Stk. 2. Tilsynsmyndigheden vurderer på baggrund af oplysningerne 1) om fyringsanlægget kan opfylde kravene i kapitel 3, 4 og 6, 2) om en ansøgning om dispensation fra emissionsgrænseværdierne kan imødekommes, jf. §§ 54-57, 3) om der skal fastsættes skærpede emissionsgrænseværdier, hvis det er nødvendigt for at kunne opfylde kravet om bedste tilgængelige teknik, jf. godkendelsesbekendtgørelsens § 30 og § 44, og 4) om der skal fastsættes skærpede eller supplerende vilkår i forhold til drifts- og indretningskravene i de tilfælde, der er nævnt i §§ 49 og 50. Stk. 3. Senest 1. januar 2024 meddeles en eventuel afgørelse med hjemmel i lovens § 41 om dispensation og/eller skærpede eller supplerende krav, jf. stk. 2, nr. 2-4. Samtidig underrettes virksomheden om, at de oplysninger, der er nævnt i § 93, stk. 4, samt en eventuel afgørelse efter § 41 vil blive offentliggjort via Digital Miljøadministration.",
      "valid_from": "2019-12-09",
      "valid_to": null
    },
    {
      "provision_ref": "9:83",
      "chapter": "9",
      "section": "83",
      "content": "§ 83. Senest den 1. september 2028 skal den, der driver et bestående mellemstort fyringsanlæg omfattet af § 2, stk. 2, med en nominel indfyret termisk effekt på mindre end eller lig med 5 MW, fremsende de oplysninger, der fremgår af bilag 1, del 2, til tilsynsmyndigheden. Stk. 2. Tilsynsmyndigheden vurderer på baggrund af oplysningerne 1) om fyringsanlægget kan opfylde kravene i kapitel 3, 4 og 6, 2) om en ansøgning om dispensation fra emissionsgrænseværdierne kan imødekommes, jf. §57, 3) om der skal fastsættes skærpede emissionsgrænseværdier, hvis det er nødvendigt for at kunne opfylde kravet om bedste tilgængelige teknik, jf. godkendelsesbekendtgørelsens § 30 og § 44, og 4) om der skal fastsættes skærpede eller supplerende vilkår i forhold til drifts- og indretningskravene i de tilfælde, der er nævnt i §§ 49 og 50. Stk. 3. Senest den 1. januar 2029 meddeles en eventuel afgørelse med hjemmel i lovens § 41 om dispensation og/eller skærpede eller supplerende krav, jf. stk. 2, nr. 2-4. Samtidig underrettes virksomheden om, at de oplysninger, der er nævnt i § 93, stk. 4, samt en eventuel afgørelse efter § 41 vil blive offentliggjort via Digital Miljøadministration.",
      "valid_from": "2019-12-09",
      "valid_to": null
    },
    {
      "provision_ref": "9:84",
      "chapter": "9",
      "section": "84",
      "content": "§ 84. Den, der vil ændre et nyt mellemstort fyringsanlæg omfattet af § 2, stk. 2, på en måde, som vil berøre de relevante emissionsgrænseværdier, skal forinden underrette godkendelsesmyndigheden om de påtænkte ændringer. Stk. 2. Den, der efter den 1. januar 2025 vil ændre et bestående mellemstort fyringsanlæg med en nominel indfyret termisk effekt på mere end 5 MW omfattet af § 2, stk. 2, på en måde, som vil berøre de relevante emissionsgrænseværdier, skal forinden underrette godkendelsesmyndigheden om de påtænkte ændringer. Stk. 3. Den, der efter den 1. januar 2030 vil ændre et bestående mellemstort fyringsanlæg med en nominel indfyret termisk effekt på mere end eller lig med 1 MW og mindre end eller lig med 5 MW omfattet af § 2, stk. 2, på en måde, som vil berøre de relevante emissionsgrænseværdier, skal forinden underrette godkendelsesmyndigheden om de påtænkte ændringer. Stk. 4. Underretninger efter stk. 1-3 skal omfatte de oplysninger, der fremgår af bilag 1, del 3.",
      "valid_from": "2019-12-09",
      "valid_to": null
    },
    {
      "provision_ref": "9:85",
      "chapter": "9",
      "section": "85",
      "content": "§ 85. Godkendelsesmyndigheden vurderer på baggrund af underretningen, om ændringen skal godkendes, jf. lovens § 33. Stk. 2. Senest 1 måned efter modtagelse af underretning efter § 84 meddeler godkendelsesmyndigheden ansøgeren, at de af underretningens oplysninger, der er nævnt i § 93, stk. 4, og afgørelsen om godkendelse vil blive offentliggjort via Digital Miljøadministration.",
      "valid_from": "2019-12-09",
      "valid_to": null
    },
    {
      "provision_ref": "9:86",
      "chapter": "9",
      "section": "86",
      "content": "§ 86. Godkendelsesmyndigheden kan i forbindelse med godkendelse af ændringer af nye eller bestående mellemstore fyringsanlæg 1) dispensere fra iltkrav i røggassen, jf. § 57, 2) om nødvendigt fastsætte skærpede emissionsgrænseværdier med henblik på opfyldelse af kravet om bedste tilgængelige teknik, jf. §§ 18 og 24 i bekendtgørelse om godkendelse af listevirksomhed, og 3) fastsætte skærpede eller supplerende vilkår i forhold til drifts- og indretningskravene i de tilfælde, der er nævnt i §§ 49 og 50.",
      "valid_from": "2019-12-09",
      "valid_to": null
    },
    {
      "provision_ref": "9:87",
      "chapter": "9",
      "section": "87",
      "content": "§ 87. Den digitale selvbetjening Byg og Miljø skal anvendes ved indgivelse af oplysninger, jf. §§ 82 og 83, og ved underretning, jf. § 84. Stk. 2. Oplysninger, der ikke indgives ved anvendelse af den digitale selvbetjening efter stk. 1, afvises, jf. dog stk. 3 og 4. Stk. 3. Hvis tilsynsmyndigheden eller godkendelsesmyndigheden finder, at der foreligger særlige forhold, der gør, at oplysningerne ikke kan indgives ved digital selvbetjening, skal tilsynsmyndigheden eller godkendelsesmyndigheden tilbyde, at oplysningerne kan indgives på en anden måde end ved den digitale selvbetjening efter stk. 1. Stk. 4. Tilsynsmyndigheden eller godkendelsesmyndigheden kan helt ekstraordinært ud over de i stk. 3 nævnte tilfælde undlade at afvise oplysninger, der ikke er indgivet ved den digitale selvbetjening efter stk. 1, hvis der ud fra en samlet økonomisk vurdering er klare fordele for tilsynsmyndigheden eller godkendelsesmyndigheden ved at modtage anmeldelsen på anden måde end digitalt.",
      "valid_from": "2019-12-09",
      "valid_to": null
    },
    {
      "provision_ref": "9:88",
      "chapter": "9",
      "section": "88",
      "content": "§ 88. Driftslederen skal opbevare tilsyns- og godkendelsesmyndighedens afgørelser om godkendelser, herunder eventuelle afgørelser om skærpede eller supplerende krav eller dispensationer, jf. §§ 81, 82, 83 og 86, og relaterede oplysninger.",
      "valid_from": "2019-12-09",
      "valid_to": null
    },
    {
      "provision_ref": "10:89",
      "chapter": "10",
      "section": "89",
      "content": "§ 89. Trævareforarbejdende virksomheder kan forbrænde eget træaffald, jf. § 4, nr. 26, på egne mellemstore fyringsanlæg uden at følge den kommunale anvisning efter bekendtgørelse om affald. Dette fritager dog ikke trævareforarbejdende virksomheder fra at overholde reglerne i denne bekendtgørelse.",
      "valid_from": "2019-12-09",
      "valid_to": null
    },
    {
      "provision_ref": "11:90",
      "chapter": "11",
      "section": "90",
      "content": "§ 90. Tilsynsmyndigheden anmoder driftslederen om de data og oplysninger, der er opregnet i § 46, stk. 1, nr. 1-6, hvis enkeltpersoner har anmodet tilsynsmyndigheden om adgang til disse data og oplysninger. Stk. 2. Driftslederen stiller hurtigst muligt data og oplysningerne, der er opregnet i § 46, stk. 1, nr. 1-6, til rådighed for tilsynsmyndigheden, når tilsynsmyndigheden har anmodet driftslederen herom efter stk. 1.",
      "valid_from": "2019-12-09",
      "valid_to": null
    },
    {
      "provision_ref": "12:91",
      "chapter": "12",
      "section": "91",
      "content": "§ 91. Kommunalbestyrelsen underretter Miljøstyrelsen om dispensationer for emissionsgrænseværdier efter §§ 58 og 59. Stk. 2. Underretningen skal være Miljøstyrelsen i hænde senest fem hverdage efter dispensationen er givet. Stk. 3. Underretningen skal indeholde følgende oplysninger: 1) Bestemmelsen, som dispensationen er givet efter. 2) Navn og adresse for virksomheden, hvor fyringsanlægget er beliggende. 3) Anlægstype, CVR-nr., P-nummer, anlægsstørrelse (MW) og normal anvendt brændselstype for fyringsanlægget. 4) Perioden, som dispensationen gælder for. 5) Begrundelse for dispensationen.",
      "valid_from": "2019-12-09",
      "valid_to": null
    },
    {
      "provision_ref": "12:92",
      "chapter": "12",
      "section": "92",
      "content": "§ 92. Kommunalbestyrelsen sender efter anmodning fra Miljøstyrelsen de oplysninger, som er nødvendige for, at Danmark kan opfylde sin forpligtigelse til rapportering til EU om gennemførelse af direktivet på dette område, herunder om: 1) Årlige emissioner af SO 2 , NO x og støv inddelt efter anlæggets art, brændstoftype og kapacitetsklasse. 2) Eventuelle håndhævelsesforanstaltninger. 3) Foranstaltninger truffet med henblik på at verificere, at driften af mellemstore fyringsanlæg er i overensstemmelse med bekendtgørelsens krav. 4) Øvrige kvalitative og kvantitative oplysninger om gennemførelse af bekendtgørelsens regler. 5) Årlige emissioner af CO og tilgængelige oplysninger om CO-koncentrationen i emissioner fra mellemstore fyringsanlæg inddelt efter brændstoftype og kapacitetsklasse.",
      "valid_from": "2019-12-09",
      "valid_to": null
    },
    {
      "provision_ref": "13:93",
      "chapter": "13",
      "section": "93",
      "content": "§ 93. Tilsynsmyndigheden offentliggør meddelelse om registrering, jf. § 67, stk. 1, § 73, stk. 1 og § 74, stk. 1, og afgørelse om skærpede eller supplerende krav eller om dispensation, jf. §§ 49, 50 og 53-57, samt oplysningerne i stk. 4 via Digital Miljøadministration samtidig med afsendelse af meddelelse om registrering og afgørelse om skærpede eller supplerende krav eller dispensation til driftslederen. Stk. 2. Tilsyns- og godkendelsesmyndigheden offentliggør afgørelser om skærpede eller supplerende krav eller dispensation, jf. §§ 49, 50 og 54-57, til mellemstore fyringsanlæg omfattet af § 2, stk. 2, og oplysningerne i stk. 4 via Digital Miljøadministration samtidig med afsendelse af afgørelse om skærpede eller supplerende krav eller dispensation til driftslederen. Stk. 3. Hvis der for et mellemstort fyringsanlæg omfattet af § 2, stk. 2, hverken træffes afgørelser om skærpede eller supplerende krav eller om dispensationer, så offentliggør tilsyns- og godkendelsesmyndigheden oplysningerne i stk. 4 via Digital Miljøadministration: 1) Senest en måned efter modtagelse af supplerende oplysninger til ansøgning om godkendelse, jf. § 79. 2) Senest en måned efter modtagelse af underretning om ændringer, jf. § 84. 3) Senest den 1. januar 2024, hvis der er tale om et mellemstort fyringsanlæg omfattet af § 82, stk. 1. 4) Senest den 1. januar 2029, hvis der er tale om et mellemstort fyringsanlæg omfattet af § 83, stk. 1. Stk. 4. Tilsyns- eller godkendelsesmyndigheden offentliggør følgende oplysninger: 1) Det mellemstore fyringsanlægs nominelle indfyrede termiske effekt i MW. 2) Det mellemstore fyringsanlægs type fordelt på typerne dieselmotor, gasturbine, dual-fuel-motor, anden motor eller andet mellemstort fyringsanlæg. 3) Type og andel af benyttede brændsler i overensstemmelse med de brændselskategorier, der er fastsat i bilag 2 og 3. 4) Dato, hvor det mellemstore fyringsanlæg er sat i drift, eller, i tilfælde hvor den præcise idriftsættelsesdato er ukendt, dokumentation for, at anlægget blev sat i drift inden den 20. december 2018. 5) En af følgende oplysninger: a) Virksomhedens listepunkt, hvis det mellemstore fyringsanlæg er teknisk og forureningsmæssigt forbundet med en virksomhed omfattet af bilag 1 eller 2 i bekendtgørelse om godkendelse af listevirksomhed. b) Listepunkt 1.1 a eller 1.1 b i bekendtgørelse om godkendelse af listevirksomhed, hvis det mellemstore fyringsanlæg udgør en del af en virksomhed omfattet af disse listepunkter. c) NACE-kode for øvrige mellemstore fyringsanlæg. 6) Det mellemstore fyringsanlægs forventede antal årlige driftstimer, og den gennemsnitlige belastning ved brug. 7) Erklæring underskrevet af driftslederen om, at det mellemstore fyringsanlæg ikke vil blive drevet i mere end det antal timer, der er omhandlet i §§ 10-12, hvis muligheden for undtagelse i henhold til disse anvendes. 8) Virksomhedens navn og hjemsted, og for stationære mellemstore fyringsanlæg den adresse, hvor anlægget er beliggende. Stk. 5. Tilsyns- eller godkendelsesmyndigheden offentliggør, hvis afgørelse om skærpede eller supplerende krav eller dispensationer er påklaget. Når der efterfølgende er truffet endelig administrativ afgørelse, offentliggør tilsyns- eller godkendelsesmyndigheden resultatet heraf. Stk. 6. Offentliggørelsen, jf. stk. 1-4, sker med undtagelse af de oplysninger, der vil kunne undtages fra aktindsigt efter reglerne i lov om aktindsigt i miljøoplysninger. Stk. 7. Når tilsynsmyndigheden offentliggør oplysninger efter stk. 1-4, skal det tillige oplyses, at der til enhver tid er adgang til aktindsigt i de øvrige oplysninger, som tilsynsmyndigheden er i besiddelse af, med de begrænsninger, der følger af lov om aktindsigt i miljøoplysninger.",
      "valid_from": "2019-12-09",
      "valid_to": null
    },
    {
      "provision_ref": "13:94",
      "chapter": "13",
      "section": "94",
      "content": "§ 94. Tilsynsmyndigheden oplyser Miljøstyrelsen om det samlede beløb for brugerbetaling for behandling af anmeldelser, jf. kapitel 8, og ansøgninger mv., jf. kapitel 9, efter enten hver behandling eller årligt senest den 1. april for det forudgående kalenderår. Stk. 2. Afgivelse af oplysninger om brugerbetaling skal ske digitalt via Digital Miljøadministration.",
      "valid_from": "2019-12-09",
      "valid_to": null
    },
    {
      "provision_ref": "14:95",
      "chapter": "14",
      "section": "95",
      "content": "§ 95. Kommunalbestyrelsen er tilsynsmyndighed, jf. lovens § 65, og påser, at reglerne i denne bekendtgørelse overholdes. Stk. 2. Miljøstyrelsen er dog tilsynsmyndighed for mellemstore fyringsanlæg på virksomheder, hvor Miljøstyrelsen er godkendelsesmyndighed.",
      "valid_from": "2019-12-09",
      "valid_to": null
    },
    {
      "provision_ref": "14:96",
      "chapter": "14",
      "section": "96",
      "content": "§ 96. Tilsynsmyndigheden påser senest den 1. oktober 2023, at bestående mellemstore fyringsanlæg med en nominel indfyret termisk effekt på mere end eller lig med 5 MW er anmeldt, jf. § 61, stk. 1. Stk. 2. Tilsynsmyndigheden påser senest den 1. oktober 2028, at bestående mellemstore fyringsanlæg med en nominel indfyret termisk effekt på mere end eller lig med 1 MW og mindre end eller lig med 5 MW er anmeldt, jf. § 61, stk. 2.",
      "valid_from": "2019-12-09",
      "valid_to": null
    },
    {
      "provision_ref": "15:97",
      "chapter": "15",
      "section": "97",
      "content": "§ 97. Tilsynsmyndighedens afgørelser efter denne bekendtgørelse kan påklages efter bestemmelserne i lovens kapitel 11. Stk. 2. Tilsynsmyndighedens midlertidige dispensationer fra emissionsgrænseværdien for SO 2 ved alvorlig knaphed på svovlfattigt brændsel, jf. § 58, og fra overholdelse af emissionsgrænseværdier ved pludselig afbrydelse af gasforsyningen, jf. § 59, kan dog ikke påklages til anden administrativ myndighed.",
      "valid_from": "2019-12-09",
      "valid_to": null
    },
    {
      "provision_ref": "16:98",
      "chapter": "16",
      "section": "98",
      "content": "§ 98. Medmindre højere straf er forskyldt efter den øvrige lovgivning, straffes med bøde den, der 1) undlader at indgive anmeldelse efter §§ 60-62, 2) undlader at indsende oplysninger, jf. §§ 82 og 84, 3) etablerer og sætter et mellemstort fyringsanlæg i drift, førend tilsynsmyndigheden har meddelt, at anlægget er registreret, jf. § 60, stk. 4, § 62, stk. 6, § 73, stk. 5, og § 74, stk. 5, 4) påbegynder bygge- og anlægsarbejder i strid med § 69, 5) overtræder emissionsgrænseværdierne, jf. §§ 6-8, § 10, § 11, stk. 3 og 6, § 12, § 13, § 54, stk. 2, § 55, stk. 2 og § 56, stk. 2, og emissionsgrænseværdier beregnet efter § 9, 6) undlader at indrette målested, jf. § 19, 7) overtræder kravene om måling og regulering af O 2 -indholdet i røggassen, jf. § 15, 8) undlader at kvalitetssikre måle- og registreringsudstyr for O 2 , jf. § 16, 9) overtræder minimumkrav til iltindhold i røggassen, jf. §§ 17 og 18 med de eventuelle dispensationer, der måtte være truffet afgørelse om efter § 57, 10) undlader at gennemføre egenkontrol efter §§ 20-28, 31 og 32, 11) undlader at forsyne fyringsanlæg med AMS-udstyr efter § 29, 12) undlader at kvalitetssikre AMS-udstyr og undlader at underrette tilsynsmyndigheden om kvalitetssikringen, jf. § 30, 13) undlader at registrere oplysninger om sekundært emissionsbegrænsende udstyr efter § 33, 14) undlader at træffe nødvendige foranstaltninger for at sikre overholdelse af emissionsgrænseværdier, jf. § 34, 15) undlader at underrette tilsynsmyndighederne skriftligt om manglende overholdelse, jf. § 35, 16) overtræder støjgrænser, jf. § 36, stk. 1 og 2, med de eventuelle afgørelser om skærpelser og dispensationer, der måtte være truffet afgørelse om efter §§ 49 og 53, 17) overtræder kravene til indretning og drift, jf. §§ 40-45, med de eventuelle afgørelser om skærpelse og supplerende krav, der måtte være truffet afgørelse om efter §§ 49 og 50, 18) undlader at føre driftsjournal efter § 46, 19) overtræder kravene i forbindelse med driftsophør i § 47 eller 20) undlader at stille oplysninger til rådighed efter § 90, stk. 2. Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på miljøet eller fremkaldt fare derfor, eller 2) opnået eller tilsigtet en økonomisk fordel for den pågældende selv eller andre, herunder ved besparelse. Stk. 3. Der kan pålægges selskaber m.v. (juridiske personer) strafansvar efter reglerne i straffelovens kapitel 5.",
      "valid_from": "2019-12-09",
      "valid_to": null
    },
    {
      "provision_ref": "17:99",
      "chapter": "17",
      "section": "99",
      "content": "§ 99. Bekendtgørelsen træder i kraft den 1. januar 2020. Stk. 2. Bekendtgørelse nr. 751 af 28. maj 2018 om miljøkrav for mellemstore fyringsanlæg ophæves. Stk. 3. Verserende sager om anmeldelse eller ansøgning om nye mellemstore fyringsanlæg eller ændringer af nye mellemstore fyringsanlæg færdigbehandles efter reglerne i denne bekendtgørelse.",
      "valid_from": "2019-12-09",
      "valid_to": null
    },
    {
      "provision_ref": "17:100",
      "chapter": "17",
      "section": "100",
      "content": "§ 100. Godkendelser af mellemstore fyringsanlæg, som er omfattet af punkt G 201 på bilag 2 til bekendtgørelse om godkendelse af listevirksomhed, og som udelukkende omfatter bestående mellemstore fyringsanlæg, der hver især har en nominel indfyret termisk effekt på mere end 5 MW, bevarer deres gyldighed indtil den 1. januar 2025, hvorefter de bortfalder. Stk. 2. Godkendelser af mellemstore fyringsanlæg, som er omfattet af punkt G 201 på bilag 2 til bekendtgørelse om godkendelse af listevirksomhed, og som udelukkende omfatter bestående mellemstore fyringsanlæg, der hver især er mindre end eller lig med 5 MW, bevarer deres gyldighed indtil den 1. januar 2030, hvorefter de bortfalder. Stk. 3. Hvis godkendelser af mellemstore fyringsanlæg, som er omfattet af punkt G 201 på bilag 2 til bekendtgørelse om godkendelse af listevirksomhed, omfatter flere bestående fyringsanlæg med en nominel indfyret termisk effekt på mindre end eller lig med 5 MW og mere end 5 MW, bortfalder de vilkår, der regulerer det bestående fyringsanlæg med en nominel indfyret termisk effekt på mere end 5 MW den 1. januar 2025, bortset fra vilkår om støj og afkasthøjder. De resterende vilkår i godkendelsen bortfalder den 1. januar 2030.",
      "valid_from": "2019-12-09",
      "valid_to": null
    },
    {
      "provision_ref": "17:101",
      "chapter": "17",
      "section": "101",
      "content": "§ 101. Godkendelser af bestående mellemstore fyringsanlæg, som er omfattet af punkt G 202 på bilag 2 til bekendtgørelse om godkendelse af listevirksomhed, bevarer deres gyldighed indtil den 1. januar 2030, hvorefter de bortfalder.",
      "valid_from": "2019-12-09",
      "valid_to": null
    },
    {
      "provision_ref": "17:102",
      "chapter": "17",
      "section": "102",
      "content": "§ 102. Vilkår om emissionsgrænseværdier og den dertil knyttede egenkontrol for emissioner til luften i gældende godkendelser af virksomheder, som er omfattet af listepunkt E207 eller 6.4 b) ii -9 i bekendtgørelse om godkendelse af listevirksomhed, som regulerer bestående indirekte fyrede tørrerier og dampkedler med en nominel indfyret termisk effekt på mere end 5 MW, bortfalder den 1. januar 2025. Stk. 2. Vilkår om emissionsgrænseværdier og den dertil knyttede egenkontrol for emissioner til luften i gældende godkendelser af virksomheder, som er omfattet af listepunkt E 207 eller 6.4 b) ii -9 i bekendtgørelse om godkendelse af listevirksomhed, som regulerer bestående indirekte fyrede tørrerier og dampkedler med en nominel indfyret termisk effekt på mere end eller lig med 1 MW og mindre end eller lig med 5 MW, bortfalder den 1. januar 2030.",
      "valid_from": "2019-12-09",
      "valid_to": null
    },
    {
      "provision_ref": "17:103",
      "chapter": "17",
      "section": "103",
      "content": "§ 103. Hvis en godkendelse af en virksomhed omfattet af bilag 1 eller 2 til bekendtgørelse om godkendelse af listevirksomhed indeholder vilkår om emissionsgrænseværdier og egenkontrol for bestående mellemstore fyringsanlæg med en nominel indfyret termisk effekt på mere end eller lig med 1 MW og mindre end 5 MW, som ikke i sig selv er godkendelsespligtig, bortfalder disse vilkår den 1. januar 2030.",
      "valid_from": "2019-12-09",
      "valid_to": null
    },
    {
      "provision_ref": "17:104",
      "chapter": "17",
      "section": "104",
      "content": "§ 104. Vilkår om emissionsgrænseværdier og den dertil knyttede egenkontrol for emissioner til luften i gældende godkendelser af virksomheder, som er omfattet af listepunkt 1.1 a eller 1.1 b i bekendtgørelse om godkendelse af listevirksomhed, og som regulerer bestående mellemstore fyringsanlæg med en nominel indfyret termisk effekt på mere end 5 MW og mindre end 50 MW, bortfalder den 1. januar 2025. Stk. 2. Vilkår om emissionsgrænseværdier og den dertil knyttede egenkontrol for emissioner til luften i gældende godkendelser af virksomheder, som er omfattet af listepunkt 1.1 a eller 1.1 b i bekendtgørelse om godkendelse af listevirksomhed, og som regulerer bestående mellemstore fyringsanlæg med en nominel indfyret termisk effekt på mere end eller lig med 1 MW og mindre end eller lig med 5 MW, bortfalder den 1. januar 2030.",
      "valid_from": "2019-12-09",
      "valid_to": null
    },
    {
      "provision_ref": "17:105",
      "chapter": "17",
      "section": "105",
      "content": "§ 105. Gældende afgørelser om påbud efter lovens § 42 meddelt til kedelanlæg med en nominel indfyret termisk effekt på mere end eller lig med 1 MW og mindre end 5 MW om støjgrænseværdier, afkasthøjder og emissionsgrænseværdier til luften, bortfalder den 1. januar 2030, hvis der er tale om kedelanlæg, der anvender naturgas, LPG, gasolie, dieselolie, vegetabilsk olie, fuelolie, orimulsion eller forgasningsgas, der ikke stammer fra forgasning af biomasseaffald, som brændsel.",
      "valid_from": "2019-12-09",
      "valid_to": null
    }
  ],
  "definitions": []
}
