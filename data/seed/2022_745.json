{
  "id": "2022:745",
  "type": "statute",
  "title": "Bekendtgørelse om dyrkning m.v. af genetisk modificerede afgrøder",
  "short_name": "BEK H#LOKDOK04",
  "status": "in_force",
  "issued_date": "2022-05-30",
  "url": "https://www.retsinformation.dk/eli/lta/2022/745/xml",
  "description": "Retsinformation source. DocumentId=DC000584; AccessionNumber=B20220074505; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Dyrkning af genetisk modificerede afgrøder må kun foretages af personer godkendt hertil af Landbrugsstyrelsen. Kravet om godkendelse med henblik på dyrkning omfatter ejer eller bruger af arealet, hvorpå der dyrkes genetisk modificerede afgrøder. Stk. 2. Den i stk. 1 nævnte godkendelse meddeles, når Landbrugsstyrelsen har modtaget bevis for, at den pågældende har gennemført uddannelse i sameksistens mellem genetisk modificerede, konventionelle og økologiske afgrøder jf. bilag 1, litra A. Stk. 3. Landbrugsstyrelsen kan godkende, at et uddannelsesforløb helt eller delvist er gennemført i en anden EU-medlemsstat. Stk. 4. Godkendelse til dyrkning omfatter alle afgrøder, der optages som bilag til denne bekendtgørelse."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Den, der som ansat på en bedrift, håndterer genetisk modificerede afgrøder samt den, der som ejer eller som ansat på en maskinstation, eller i en transportvirksomhed, håndterer genetisk modificeret materiale frem til første handelsled, skal have bevis på at have gennemført den i bilag 1, litra B, omhandlede uddannelse. Bestemmelsen i § 1, stk. 3, finder tilsvarende anvendelse. Stk. 2. En statsborger i en anden EU-medlemsstat, hvor dyrkning af genetisk modificerede afgrøder ikke er lovreguleret, som i mindst to år inden for de sidste 10 år har været beskæftiget med dyrkning eller håndtering af genetisk modificerede afgrøder, kan midlertidigt søge ansættelse på en bedrift, en maskinstation eller i en transportvirksomhed, som dyrker eller håndterer genetisk modificerede afgrøder, uden at have bevis på den i bilag 1, litra B, omhandlede uddannelse, hvis den pågældende skriftligt har anmeldt det til Landbrugsstyrelsen. Anmeldelsen skal være ledsaget af bevis for de erhvervsmæssige kvalifikationer. Bestemmelsen gælder tilsvarende for statsborger i en EØS-medlemsstat, eller et andet land, som EU har indgået aftale med herom."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Landbrugsstyrelsen kan efter ansøgning godkende en kursusudbyder til at udstede bevis for deltagelse i afholdte kurser om dyrkning m.v. af genetisk modificerede afgrøder. Uddannelsen skal opfylde kravene i bilag 1. Beviset kan danne grundlag for godkendelse af dyrkere m.v. af genetisk modificerede afgrøder i henhold §§ 1 og 2. Stk. 2. Herudover kan AMU-centre, erhvervsskoler med jordbrugsafdeling, landbrugsskoler, og andre tilsvarende uddannelsesinstitutioner som et led i uddannelsesforløbet udstede beviser, jf. stk. 1, 3. pkt. Uddannelsesforløbet skal indeholde de elementer, der fremgår af bilag 1. Stk. 3. Landbrugsstyrelsen kan tidsbegrænse godkendelse til at udstede bevis for deltagelse i afholdte kurser. Stk. 4. Godkendte kursusudbydere, jf. stk. 1 og 2, kan udstede bevis til deltagere for, at uddannelsen er gennemført efter bestemmelserne i bilag 1, litra A, eller litra B. Beviset skal udfærdiges på et af Landbrugsstyrelsen udformet dokument. Beviser udstedt efter den 1. juli 2022 er gyldige i 10 år fra kursusdatoen. Stk. 5. Landbrugsstyrelsen offentliggør på styrelsens hjemmeside en oversigt over kursusudbydere, der er godkendt til at udstede deltagerbeviser."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Landbrugsstyrelsen træffer afgørelse om godkendelse af kursusudbyder efter § 3, stk. 1, senest 4 uger efter modtagelse af ansøgning samt dokumentation for, at kurset opfylder kravene i bilag 1. Stk. 2. Når Landbrugsstyrelsen har modtaget en ansøgning om godkendelse, fremsender Landbrugsstyrelsen en kvittering med oplysning om: 1) sagsbehandlingsfristen, jf. stk. 1, 2) at ansøgeren ikke må udstede kursusbeviser, før der er modtaget en godkendelse hertil fra Landbrugsstyrelsen, og 3) klagemuligheder."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Kursusudbyder skal til brug for kursister oplyse kontaktoplysninger m.v. om Landbrugsstyrelsen."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Leverandører af genetisk modificeret udsæd og vegetativt formeringsmateriale skal registreres af Landbrugsstyrelsen. Stk. 2. Anmodning om registrering skal ske på et skema, der fås hos Landbrugsstyrelsen eller på www.lbst.dk. Stk. 3. Leverandøren skal føre regnskab over køb, beholdninger og salg af genetisk modificeret frø og vegetativt formeringsmateriale. Regnskabet skal opbevares i mindst 5 år."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Salg eller anden form for overdragelse af genetisk modificeret udsæd og vegetativt formeringsmateriale med henblik på erhvervsmæssig anvendelse må kun ske til personer godkendt efter § 1."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Leverandøren skal indberette oplysninger om salg eller anden form for overdragelse af genetisk modificerede frø og vegetativt formeringsmateriale til Landbrugsstyrelsen. Indberetningen skal indeholde oplysninger om art, sort, partinummer, navn og adresse på køber samt oplysninger om den solgte mængde angivet i kg eller antal. Stk. 2. For vårafgrøder skal indberetning ske senest den 1. juli, og for vinterafgrøder senest den 1. november."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Den, der dyrker genetisk modificerede afgrøder, skal overholde de i bilag 2 for den pågældende afgrøde anførte betingelser."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. De i bilag 2 fastsatte krav til afstanden til anden jordbrugers mark dyrket med en afgrøde af samme art eller af en slægt, der kan indkrydses, kan fraviges, hvis der foreligger en skriftlig aftale med den eller de berørte. Det skal af aftalen fremgå, at der er givet samtykke til, at der kan dyrkes en genetisk modificeret afgrøde inden for en kortere afstand. Stk. 2. Aftaler om fravigelse af afstandskravet skal være indgået inden såning af den genetisk modificerede afgrøde. Aftalen skal være dateret og underskrevet af parterne. Dokumentation skal opbevares af dyrkeren på bedriften i mindst 5 år."
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Dyrkere af genetisk modificerede afgrøder skal sikre sig, at maskinstationer, transportvirksomheder eller andre, der på dyrkerens vegne håndterer eller transporterer genetisk modificerede afgrøder, har bevis for gennemført uddannelse heri, jf. § 2."
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Den, der erhverver eller på anden måde overtager retten til at anvende et areal, hvorpå der har været dyrket genetisk modificerede afgrøder, overtager forpligtelsen til at bekæmpe spildplanter og pligten til at overholde de for den pågældende afgrøde fastsatte dyrkningsintervaller, jf. bilag 2, litra B og C."
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Enhver, der erhvervsmæssigt dyrker, håndterer eller transporterer genetisk modificerede afgrøder, jf. § 1 i lov om dyrkning m.v. af genetisk modificerede afgrøder, skal sikre, at køretøjer, maskiner og materiel m.v., der anvendes til såning, høst eller transport og lignende af genetisk modificerede afgrøder, er rengjort, så der ikke kan ske spredning til konventionelle eller økologiske afgrøder. Stk. 2. Lagre, der har været anvendt til opbevaring af genetisk modificerede afgrøder, skal rengøres inden anvendelse til opbevaring af konventionelle eller økologiske afgrøder."
    },
    {
      "provision_ref": "1:14",
      "chapter": "1",
      "section": "14",
      "content": "§ 14. Transport af genetisk modificerede afgrøder skal finde sted i overensstemmelse med betingelser fastsat i bilag 2, litra C, for den pågældende afgrøde."
    },
    {
      "provision_ref": "1:15",
      "chapter": "1",
      "section": "15",
      "content": "§ 15. Dyrkere, jf. § 1, af genetisk modificerede afgrøder har pligt til at informere ejere og brugere af marker beliggende inden for de i bilag 2, litra D, for den pågældende afgrøde fastsatte afstande, om den påtænkte dyrkning. Stk. 2. Informationen skal indeholde oplysninger om afgrøden og om markens placering. Information om påtænkt udsåning af vårafgrøder skal gives senest 1. februar. For vinterafgrøder skal informationen være givet senest den 1. juli. Stk. 3. Det påhviler dyrkeren at opbevare dokumentation for overholdelse af informationsforpligtelsen i 5 år."
    },
    {
      "provision_ref": "1:16",
      "chapter": "1",
      "section": "16",
      "content": "§ 16. Dyrkere af genetisk modificerede afgrøder har endvidere pligt til at informere maskinstationer, transportvirksomheder eller andre, der på dyrkerens vegne håndterer eller transporterer genetisk modificerede afgrøder herom, inden transporten eller håndteringen finder sted. Stk. 2. Ejere eller brugere af køretøjer, maskiner og materiel m.v., der har været eller skal anvendes til såning, høst eller transport og lignende af genetisk modificerede afgrøder, skal informere herom inden anvendelse i forbindelse med konventionelle eller økologiske afgrøder. En tilsvarende informationsforpligtelse gælder ved anvendelse af lagre, der tilhører andre. Stk. 3. Det påhviler dyrkere efter stk. 1 samt ejere eller brugere af køretøjer maskiner og materiel m.v. efter stk. 2 at opbevare dokumentation for overholdelse af informationsforpligtelsen i 5 år."
    },
    {
      "provision_ref": "1:17",
      "chapter": "1",
      "section": "17",
      "content": "§ 17. Ved salg, bortforpagtning, udlejning eller anden form for overdragelse af arealer, hvorpå der har været dyrket genetisk modificerede afgrøder, skal overdrageren skriftligt meddele erhverver herom. Ved salg, udlejning eller anden form for overdragelse af maskiner, lagre, m.v. skal erhverver, lejer eller lign. ligeledes informeres herom. Stk. 2. Pligten til at informere efter stk. 1 bortfalder efter udløbet af en periode, der svarer til det i bilag 2 anførte dyrkningsinterval for den pågældende afgrøde."
    },
    {
      "provision_ref": "1:18",
      "chapter": "1",
      "section": "18",
      "content": "§ 18. Dyrkere af genetisk modificerede afgrøder skal hvert år indberette følgende oplysninger: 1) placering af marker med genetisk modificerede afgrøder angivet ved markbloknummer og marknummer, 2) størrelse af marker med genetisk modificerede afgrøder, 3) art og sort af den genetisk modificerede afgrøde og 4) godkendelsesnummeret fra den i § 1, stk. 1, nævnte godkendelse. Stk. 2. De i stk. 1 nævnte oplysninger skal indgives til Landbrugsstyrelsen i fællesskemaet, jf. bekendtgørelse om markblok, elektronisk fællesskema og elektroniske tilsagnsskemaer."
    },
    {
      "provision_ref": "1:19",
      "chapter": "1",
      "section": "19",
      "content": "§ 19. Den i lovens § 12, stk. 1, nævnte afgift forfalder ved påkrav, og betaling skal ske senest 30 dage efter fakturaens dato. Stk. 2. Betales afgiften ikke rettidigt, skal der betales en årlig rente svarende til den i renteloven fastsatte referencesats med tillæg for forfaldsdagen at regne. Den tillagte rente udgør dog mindst 50 kr. For erindringsskrivelser betales et gebyr på 100 kr., som reguleres pr. 1. januar med tilpasningsprocenten i lov om en satsreguleringsprocent for det pågældende finansår. Beløbet afrundes til nærmeste hele kronebeløb, der kan deles med 10, jf. § 15, stk. 3, i lov om dyrkning m.v. af genetisk modificerede afgrøder. Stk. 3. Oplysninger indberettet i henhold til § 18, stk. 1, nr. 2, lægges til grund ved Landbrugsstyrelsens beregning og opkrævning af den årlige afgift."
    },
    {
      "provision_ref": "1:20",
      "chapter": "1",
      "section": "20",
      "content": "§ 20. Oplysninger om placering m.v. af marker dyrket med genetisk modificerede afgrøder offentliggøres på Landbrugsstyrelsens hjemmeside www.lbst.dk."
    },
    {
      "provision_ref": "1:21",
      "chapter": "1",
      "section": "21",
      "content": "§ 21. Landbrugsstyrelsens kontrol- og analyseresultater offentliggøres på styrelsens hjemmeside www.lbst.dk."
    },
    {
      "provision_ref": "1:22",
      "chapter": "1",
      "section": "22",
      "content": "§ 22. Godkendelse til dyrkning meddelt efter § 1, stk. 2, kan frakendes ved dom, jf. § 14, stk. 1, i lov om dyrkning m.v. af genetisk modificerede afgrøder, såfremt den pågældende ved grov eller gentagen overtrædelse af bestemmelser i loven eller denne bekendtgørelse har spredt genetisk modificeret materiale eller har fremkaldt fare herfor. Stk. 2. Skønner Landbrugsstyrelsen, at betingelserne for frakendelse efter stk. 1 er opfyldt, kan Landbrugsstyrelsen, såfremt der er nærliggende fare for misbrug, midlertidigt inddrage godkendelsen. Den, hvis godkendelse er inddraget, kan forlange inddragelsen indbragt for domstolene. Begæring herom skal fremsættes inden 4 uger efter, at afgørelsen er meddelt den pågældende."
    },
    {
      "provision_ref": "1:23",
      "chapter": "1",
      "section": "23",
      "content": "§ 23. Med bøde straffes den, der: 1) overtræder § 1, stk. 1, § 2, stk. 1, § 6, stk. 1 og 3, § 7, § 8, stk. 1, § 9, § 10, stk. 2, § 11, §§ 13 og 14, § 15, stk. 1, §§ 16 og 17 og § 18, stk. 1. Stk. 2. Der kan pålægges selskaber m.v. (juridiske personer) strafansvar efter straffelovens 5. kapitel."
    },
    {
      "provision_ref": "1:24",
      "chapter": "1",
      "section": "24",
      "content": "§ 24. Bekendtgørelsen træder i kraft den 1. juli 2022. Stk. 2. Bekendtgørelse nr. 1559 af 11. december 2015 om dyrkning m.v. af genetisk modificerede afgrøder ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Dyrkning af genetisk modificerede afgrøder må kun foretages af personer godkendt hertil af Landbrugsstyrelsen. Kravet om godkendelse med henblik på dyrkning omfatter ejer eller bruger af arealet, hvorpå der dyrkes genetisk modificerede afgrøder. Stk. 2. Den i stk. 1 nævnte godkendelse meddeles, når Landbrugsstyrelsen har modtaget bevis for, at den pågældende har gennemført uddannelse i sameksistens mellem genetisk modificerede, konventionelle og økologiske afgrøder jf. bilag 1, litra A. Stk. 3. Landbrugsstyrelsen kan godkende, at et uddannelsesforløb helt eller delvist er gennemført i en anden EU-medlemsstat. Stk. 4. Godkendelse til dyrkning omfatter alle afgrøder, der optages som bilag til denne bekendtgørelse.",
      "valid_from": "2022-05-30",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Den, der som ansat på en bedrift, håndterer genetisk modificerede afgrøder samt den, der som ejer eller som ansat på en maskinstation, eller i en transportvirksomhed, håndterer genetisk modificeret materiale frem til første handelsled, skal have bevis på at have gennemført den i bilag 1, litra B, omhandlede uddannelse. Bestemmelsen i § 1, stk. 3, finder tilsvarende anvendelse. Stk. 2. En statsborger i en anden EU-medlemsstat, hvor dyrkning af genetisk modificerede afgrøder ikke er lovreguleret, som i mindst to år inden for de sidste 10 år har været beskæftiget med dyrkning eller håndtering af genetisk modificerede afgrøder, kan midlertidigt søge ansættelse på en bedrift, en maskinstation eller i en transportvirksomhed, som dyrker eller håndterer genetisk modificerede afgrøder, uden at have bevis på den i bilag 1, litra B, omhandlede uddannelse, hvis den pågældende skriftligt har anmeldt det til Landbrugsstyrelsen. Anmeldelsen skal være ledsaget af bevis for de erhvervsmæssige kvalifikationer. Bestemmelsen gælder tilsvarende for statsborger i en EØS-medlemsstat, eller et andet land, som EU har indgået aftale med herom.",
      "valid_from": "2022-05-30",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Landbrugsstyrelsen kan efter ansøgning godkende en kursusudbyder til at udstede bevis for deltagelse i afholdte kurser om dyrkning m.v. af genetisk modificerede afgrøder. Uddannelsen skal opfylde kravene i bilag 1. Beviset kan danne grundlag for godkendelse af dyrkere m.v. af genetisk modificerede afgrøder i henhold §§ 1 og 2. Stk. 2. Herudover kan AMU-centre, erhvervsskoler med jordbrugsafdeling, landbrugsskoler, og andre tilsvarende uddannelsesinstitutioner som et led i uddannelsesforløbet udstede beviser, jf. stk. 1, 3. pkt. Uddannelsesforløbet skal indeholde de elementer, der fremgår af bilag 1. Stk. 3. Landbrugsstyrelsen kan tidsbegrænse godkendelse til at udstede bevis for deltagelse i afholdte kurser. Stk. 4. Godkendte kursusudbydere, jf. stk. 1 og 2, kan udstede bevis til deltagere for, at uddannelsen er gennemført efter bestemmelserne i bilag 1, litra A, eller litra B. Beviset skal udfærdiges på et af Landbrugsstyrelsen udformet dokument. Beviser udstedt efter den 1. juli 2022 er gyldige i 10 år fra kursusdatoen. Stk. 5. Landbrugsstyrelsen offentliggør på styrelsens hjemmeside en oversigt over kursusudbydere, der er godkendt til at udstede deltagerbeviser.",
      "valid_from": "2022-05-30",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Landbrugsstyrelsen træffer afgørelse om godkendelse af kursusudbyder efter § 3, stk. 1, senest 4 uger efter modtagelse af ansøgning samt dokumentation for, at kurset opfylder kravene i bilag 1. Stk. 2. Når Landbrugsstyrelsen har modtaget en ansøgning om godkendelse, fremsender Landbrugsstyrelsen en kvittering med oplysning om: 1) sagsbehandlingsfristen, jf. stk. 1, 2) at ansøgeren ikke må udstede kursusbeviser, før der er modtaget en godkendelse hertil fra Landbrugsstyrelsen, og 3) klagemuligheder.",
      "valid_from": "2022-05-30",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Kursusudbyder skal til brug for kursister oplyse kontaktoplysninger m.v. om Landbrugsstyrelsen.",
      "valid_from": "2022-05-30",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Leverandører af genetisk modificeret udsæd og vegetativt formeringsmateriale skal registreres af Landbrugsstyrelsen. Stk. 2. Anmodning om registrering skal ske på et skema, der fås hos Landbrugsstyrelsen eller på www.lbst.dk. Stk. 3. Leverandøren skal føre regnskab over køb, beholdninger og salg af genetisk modificeret frø og vegetativt formeringsmateriale. Regnskabet skal opbevares i mindst 5 år.",
      "valid_from": "2022-05-30",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Salg eller anden form for overdragelse af genetisk modificeret udsæd og vegetativt formeringsmateriale med henblik på erhvervsmæssig anvendelse må kun ske til personer godkendt efter § 1.",
      "valid_from": "2022-05-30",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Leverandøren skal indberette oplysninger om salg eller anden form for overdragelse af genetisk modificerede frø og vegetativt formeringsmateriale til Landbrugsstyrelsen. Indberetningen skal indeholde oplysninger om art, sort, partinummer, navn og adresse på køber samt oplysninger om den solgte mængde angivet i kg eller antal. Stk. 2. For vårafgrøder skal indberetning ske senest den 1. juli, og for vinterafgrøder senest den 1. november.",
      "valid_from": "2022-05-30",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Den, der dyrker genetisk modificerede afgrøder, skal overholde de i bilag 2 for den pågældende afgrøde anførte betingelser.",
      "valid_from": "2022-05-30",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. De i bilag 2 fastsatte krav til afstanden til anden jordbrugers mark dyrket med en afgrøde af samme art eller af en slægt, der kan indkrydses, kan fraviges, hvis der foreligger en skriftlig aftale med den eller de berørte. Det skal af aftalen fremgå, at der er givet samtykke til, at der kan dyrkes en genetisk modificeret afgrøde inden for en kortere afstand. Stk. 2. Aftaler om fravigelse af afstandskravet skal være indgået inden såning af den genetisk modificerede afgrøde. Aftalen skal være dateret og underskrevet af parterne. Dokumentation skal opbevares af dyrkeren på bedriften i mindst 5 år.",
      "valid_from": "2022-05-30",
      "valid_to": null
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Dyrkere af genetisk modificerede afgrøder skal sikre sig, at maskinstationer, transportvirksomheder eller andre, der på dyrkerens vegne håndterer eller transporterer genetisk modificerede afgrøder, har bevis for gennemført uddannelse heri, jf. § 2.",
      "valid_from": "2022-05-30",
      "valid_to": null
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Den, der erhverver eller på anden måde overtager retten til at anvende et areal, hvorpå der har været dyrket genetisk modificerede afgrøder, overtager forpligtelsen til at bekæmpe spildplanter og pligten til at overholde de for den pågældende afgrøde fastsatte dyrkningsintervaller, jf. bilag 2, litra B og C.",
      "valid_from": "2022-05-30",
      "valid_to": null
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Enhver, der erhvervsmæssigt dyrker, håndterer eller transporterer genetisk modificerede afgrøder, jf. § 1 i lov om dyrkning m.v. af genetisk modificerede afgrøder, skal sikre, at køretøjer, maskiner og materiel m.v., der anvendes til såning, høst eller transport og lignende af genetisk modificerede afgrøder, er rengjort, så der ikke kan ske spredning til konventionelle eller økologiske afgrøder. Stk. 2. Lagre, der har været anvendt til opbevaring af genetisk modificerede afgrøder, skal rengøres inden anvendelse til opbevaring af konventionelle eller økologiske afgrøder.",
      "valid_from": "2022-05-30",
      "valid_to": null
    },
    {
      "provision_ref": "1:14",
      "chapter": "1",
      "section": "14",
      "content": "§ 14. Transport af genetisk modificerede afgrøder skal finde sted i overensstemmelse med betingelser fastsat i bilag 2, litra C, for den pågældende afgrøde.",
      "valid_from": "2022-05-30",
      "valid_to": null
    },
    {
      "provision_ref": "1:15",
      "chapter": "1",
      "section": "15",
      "content": "§ 15. Dyrkere, jf. § 1, af genetisk modificerede afgrøder har pligt til at informere ejere og brugere af marker beliggende inden for de i bilag 2, litra D, for den pågældende afgrøde fastsatte afstande, om den påtænkte dyrkning. Stk. 2. Informationen skal indeholde oplysninger om afgrøden og om markens placering. Information om påtænkt udsåning af vårafgrøder skal gives senest 1. februar. For vinterafgrøder skal informationen være givet senest den 1. juli. Stk. 3. Det påhviler dyrkeren at opbevare dokumentation for overholdelse af informationsforpligtelsen i 5 år.",
      "valid_from": "2022-05-30",
      "valid_to": null
    },
    {
      "provision_ref": "1:16",
      "chapter": "1",
      "section": "16",
      "content": "§ 16. Dyrkere af genetisk modificerede afgrøder har endvidere pligt til at informere maskinstationer, transportvirksomheder eller andre, der på dyrkerens vegne håndterer eller transporterer genetisk modificerede afgrøder herom, inden transporten eller håndteringen finder sted. Stk. 2. Ejere eller brugere af køretøjer, maskiner og materiel m.v., der har været eller skal anvendes til såning, høst eller transport og lignende af genetisk modificerede afgrøder, skal informere herom inden anvendelse i forbindelse med konventionelle eller økologiske afgrøder. En tilsvarende informationsforpligtelse gælder ved anvendelse af lagre, der tilhører andre. Stk. 3. Det påhviler dyrkere efter stk. 1 samt ejere eller brugere af køretøjer maskiner og materiel m.v. efter stk. 2 at opbevare dokumentation for overholdelse af informationsforpligtelsen i 5 år.",
      "valid_from": "2022-05-30",
      "valid_to": null
    },
    {
      "provision_ref": "1:17",
      "chapter": "1",
      "section": "17",
      "content": "§ 17. Ved salg, bortforpagtning, udlejning eller anden form for overdragelse af arealer, hvorpå der har været dyrket genetisk modificerede afgrøder, skal overdrageren skriftligt meddele erhverver herom. Ved salg, udlejning eller anden form for overdragelse af maskiner, lagre, m.v. skal erhverver, lejer eller lign. ligeledes informeres herom. Stk. 2. Pligten til at informere efter stk. 1 bortfalder efter udløbet af en periode, der svarer til det i bilag 2 anførte dyrkningsinterval for den pågældende afgrøde.",
      "valid_from": "2022-05-30",
      "valid_to": null
    },
    {
      "provision_ref": "1:18",
      "chapter": "1",
      "section": "18",
      "content": "§ 18. Dyrkere af genetisk modificerede afgrøder skal hvert år indberette følgende oplysninger: 1) placering af marker med genetisk modificerede afgrøder angivet ved markbloknummer og marknummer, 2) størrelse af marker med genetisk modificerede afgrøder, 3) art og sort af den genetisk modificerede afgrøde og 4) godkendelsesnummeret fra den i § 1, stk. 1, nævnte godkendelse. Stk. 2. De i stk. 1 nævnte oplysninger skal indgives til Landbrugsstyrelsen i fællesskemaet, jf. bekendtgørelse om markblok, elektronisk fællesskema og elektroniske tilsagnsskemaer.",
      "valid_from": "2022-05-30",
      "valid_to": null
    },
    {
      "provision_ref": "1:19",
      "chapter": "1",
      "section": "19",
      "content": "§ 19. Den i lovens § 12, stk. 1, nævnte afgift forfalder ved påkrav, og betaling skal ske senest 30 dage efter fakturaens dato. Stk. 2. Betales afgiften ikke rettidigt, skal der betales en årlig rente svarende til den i renteloven fastsatte referencesats med tillæg for forfaldsdagen at regne. Den tillagte rente udgør dog mindst 50 kr. For erindringsskrivelser betales et gebyr på 100 kr., som reguleres pr. 1. januar med tilpasningsprocenten i lov om en satsreguleringsprocent for det pågældende finansår. Beløbet afrundes til nærmeste hele kronebeløb, der kan deles med 10, jf. § 15, stk. 3, i lov om dyrkning m.v. af genetisk modificerede afgrøder. Stk. 3. Oplysninger indberettet i henhold til § 18, stk. 1, nr. 2, lægges til grund ved Landbrugsstyrelsens beregning og opkrævning af den årlige afgift.",
      "valid_from": "2022-05-30",
      "valid_to": null
    },
    {
      "provision_ref": "1:20",
      "chapter": "1",
      "section": "20",
      "content": "§ 20. Oplysninger om placering m.v. af marker dyrket med genetisk modificerede afgrøder offentliggøres på Landbrugsstyrelsens hjemmeside www.lbst.dk.",
      "valid_from": "2022-05-30",
      "valid_to": null
    },
    {
      "provision_ref": "1:21",
      "chapter": "1",
      "section": "21",
      "content": "§ 21. Landbrugsstyrelsens kontrol- og analyseresultater offentliggøres på styrelsens hjemmeside www.lbst.dk.",
      "valid_from": "2022-05-30",
      "valid_to": null
    },
    {
      "provision_ref": "1:22",
      "chapter": "1",
      "section": "22",
      "content": "§ 22. Godkendelse til dyrkning meddelt efter § 1, stk. 2, kan frakendes ved dom, jf. § 14, stk. 1, i lov om dyrkning m.v. af genetisk modificerede afgrøder, såfremt den pågældende ved grov eller gentagen overtrædelse af bestemmelser i loven eller denne bekendtgørelse har spredt genetisk modificeret materiale eller har fremkaldt fare herfor. Stk. 2. Skønner Landbrugsstyrelsen, at betingelserne for frakendelse efter stk. 1 er opfyldt, kan Landbrugsstyrelsen, såfremt der er nærliggende fare for misbrug, midlertidigt inddrage godkendelsen. Den, hvis godkendelse er inddraget, kan forlange inddragelsen indbragt for domstolene. Begæring herom skal fremsættes inden 4 uger efter, at afgørelsen er meddelt den pågældende.",
      "valid_from": "2022-05-30",
      "valid_to": null
    },
    {
      "provision_ref": "1:23",
      "chapter": "1",
      "section": "23",
      "content": "§ 23. Med bøde straffes den, der: 1) overtræder § 1, stk. 1, § 2, stk. 1, § 6, stk. 1 og 3, § 7, § 8, stk. 1, § 9, § 10, stk. 2, § 11, §§ 13 og 14, § 15, stk. 1, §§ 16 og 17 og § 18, stk. 1. Stk. 2. Der kan pålægges selskaber m.v. (juridiske personer) strafansvar efter straffelovens 5. kapitel.",
      "valid_from": "2022-05-30",
      "valid_to": null
    },
    {
      "provision_ref": "1:24",
      "chapter": "1",
      "section": "24",
      "content": "§ 24. Bekendtgørelsen træder i kraft den 1. juli 2022. Stk. 2. Bekendtgørelse nr. 1559 af 11. december 2015 om dyrkning m.v. af genetisk modificerede afgrøder ophæves.",
      "valid_from": "2022-05-30",
      "valid_to": null
    }
  ],
  "definitions": []
}
