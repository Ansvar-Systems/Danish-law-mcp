{
  "id": "2012:126",
  "type": "statute",
  "title": "Bekendtgørelse om særlig støtte til landbrugere til afgrødevariation",
  "short_name": "BEK H#LOKDOK04",
  "status": "in_force",
  "issued_date": "2012-02-10",
  "url": "https://www.retsinformation.dk/eli/lta/2012/126/xml",
  "description": "Retsinformation source. DocumentId=AH004514; AccessionNumber=B20120012605; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bestemmelserne i denne bekendtgørelse vedrører særlig støtte til landbrugere til afgrødevariation. Stk. 2. Formålet med den særlige støtte er at øge arealet med de i bilag 1 anførte vårafgrøder med henblik på en større afgrødevariation, der kan bidrage til at mindske forbruget af pesticider, at øge biodiversiteten og forbedre vandmiljøet."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Ved særlig støtte forstås i denne bekendtgørelse støtte, der ydes i medfør af artikel 68 i Rådets forordning (EF) nr. 73/2009 af 19. januar 2009 om fælles regler for den fælles landbrugspolitiks ordninger for direkte støtte til landbrugere og om fastlæggelse af visse støtteordninger for landbrugere, om ændring af forordning (EF) nr. 1290/2005, (EF) nr. 247/2006, (EF) nr. 378/2007 og om ophævelse af forordning (EF) nr. 1782/2003. Stk. 2. Ved ansøgningsår forstås i denne bekendtgørelse det kalenderår, hvor ansøgning om støtte indgives. Stk. 3. Ved et landbrugsareal forstås i denne bekendtgørelse et landbrugsareal, som defineret i art. 2, litra h, i Rådets forordning (EF) nr. 73/2009 af 19. januar 2009. Stk. 4. Ved områder med særlige drikkevandsinteresser forstås i denne bekendtgørelse områder med samme benævnelse, der fremgår af Danmarks Miljøportal den 1. februar i ansøgningsåret. Stk. 5. Ved områder med drikkevandsinteresser forstås i denne bekendtgørelse områder med samme benævnelse, der fremgår af Danmarks Miljøportal den 1. februar i ansøgningsåret. Stk. 6. Ved områder, hvor der i henhold til de statslige vandplaner skal ske en målrettet indsats af hensyn til miljøtilstanden i kystvandene, forstås i denne bekendtgørelse områder med samme benævnelse, der fremgår af Danmarks Miljøportal den 1. februar i ansøgningsåret."
    },
    {
      "provision_ref": "3:3",
      "chapter": "3",
      "section": "3",
      "content": "§ 3. Landbrugere skal hvert år, hvor der ønskes støtte efter denne ordning, indsende en ansøgning til NaturErhvervstyrelsen. Ansøgning skal indgives på et særligt skema, Fællesskemaet, der indgives efter bestemmelserne i NaturErhvervstyrelsens bekendtgørelse om elektronisk Fællesskema og markkort eller senere bestemmelser, der måtte afløse de nævnte bestemmelser. Stk. 2 Der kan ikke efter denne bekendtgørelse ansøges om støtte for arealer, for hvilke der i ansøgningsåret ansøges om anden særlig støtte."
    },
    {
      "provision_ref": "4:4",
      "chapter": "4",
      "section": "4",
      "content": "§ 4. Hvis de afsatte midler ikke giver mulighed for at imødekomme alle ansøgninger om støtte, prioriterer NaturErhvervstyrelsen ansøgningerne i følgende prioriterede rækkefølge: 1) Ansøgninger fra private, hvor mindst 50 pct. af det samlede areal, hvortil der søges støtte, er beliggende inden for markblokke, jf. stk. 4, der hver omfatter mindst 100 m 2 i områder med særlige drikkevandsinteresser. 2) Ansøgninger fra det offentlige, hvor mindst 50 pct. af det samlede areal, hvortil der søges støtte, er beliggende inden for markblokke, der hver omfatter mindst 100 m 2 i områder med særlige drikkevandsinteresser. 3) Ansøgninger fra private, hvor mindst 50 pct. af det samlede areal, hvortil der søges støtte, er beliggende inden for markblokke, der hver omfatter mindst 100 m 2 i områder med drikkevandsinteresser. 4) Ansøgninger fra det offentlige, hvor mindst 50 pct. af det samlede areal, hvortil der søges støtte, er beliggende inden for markblokke, der hver omfatter mindst 100 m 2 i områder med drikkevandsinteresser. 5) Øvrige ansøgninger fra private. 6) Øvrige ansøgninger fra det offentlige. Stk. 2. Ved ansøgninger fra private forstås i forbindelse med prioritering, at ansøgningerne ikke er fra offentlige institutioner, offentlige virksomheder eller kommunale fællesskaber. Stk. 3. Ved ansøgninger fra det offentlige forstås i forbindelse med prioritering, at ansøgningerne er fra offentlige institutioner, offentlige virksomheder eller kommunale fællesskaber. Stk. 4. Ved markblokke forstås markblokke med de markblokgrænser, der fremgår af NaturErhvervstyrelsens elektroniske indberetningssystem. Ved prioritering anvendes markblokkene, som de fremstår henholdsvis den 1. februar i ansøgningsåret og ved ansøgningsfristens udløb. Ved prioritering af en mark, der er berørt af markblokændring, anvendes markblokkene på det af de anførte tidspunkter, der giver den mest fordelagtige prioritering af marken. Stk. 5. Hvis en ansøgning kan henføres til flere af de i stk. 1 anførte områder, henføres ansøgningen til det område, der har højst prioritet."
    },
    {
      "provision_ref": "4:5",
      "chapter": "4",
      "section": "5",
      "content": "§ 5. Inden for hver af de i § 4, stk. 1, anførte prioriteringsklasser prioriteres ansøgninger i følgende prioriterede rækkefølge: 1) Ansøgninger, hvor mindst 50 pct. af det samlede areal, hvortil der søges støtte, er beliggende inden for markblokke, der hver omfatter mindst 100 m² i områder, hvor der i henhold til de statslige vandplaner skal ske en målrettet indsats af hensyn til miljøtilstanden i kystvandene. 2) Øvrige ansøgninger. Stk. 2. Hvis der ikke er midler til at yde støtte for alle de ansøgninger, der er henført til en prioriteringsklasse, jf. stk. 1, ydes der ikke støtte for ansøgningerne i den pågældende prioriteringsklasse eller efterfølgende prioriteringsklasser."
    },
    {
      "provision_ref": "5:6",
      "chapter": "5",
      "section": "6",
      "content": "§ 6. Støtte kan ydes for arealer, der er støtteberettigede efter enkeltbetalingsordningen, og som dyrkes med en eller flere af de i bilag 1 anførte vårafgrøder som hovedafgrøder. Stk. 2. Støtte kan dog ikke ydes for følgende arealer: 1) Arealer, for hvilke der med virkning inden for ansøgningsåret foreligger tilsagn om tilskud til miljøvenlig drift af vådområder i medfør af bekendtgørelse nr. 893 af 22. september 2005 om tilskud til miljøvenlig drift af vådområder eller tilsagn om tilskud til miljøvenlige jordbrugsforanstaltninger i medfør af bekendtgørelse nr. 140 af 10. marts 2005 eller tidligere bekendtgørelser om tilskud til miljøvenlige jordbrugsforanstaltninger, bortset fra tilsagn om tilskud til nedsættelse af kvælstoftilførslen. 2) Arealer, for hvilke der med virkning inden for ansøgningsåret foreligger tilsagn om tilskud til omlægning til økologisk jordbrug, til miljøbetinget tilskud, til braklagte randzoner, til pleje af græs- og naturarealer, til fastholdelse af vådområder, til fastholdelse af naturlige vandstandsforhold, til pleje af vådområder eller til opretholdelse af ændret afvanding i medfør af landdistriktsloven. 3) Arealer, der med virkning inden for ansøgningsåret er omfattet af en tilskudsordning til skovbrug. 4) Arealer, for hvilke der ved ansøgningsfristens udløb foreligger forpligtelse til at dyrke en eller flere af de i bilag 1 anførte vårafgrøder som følge af tilsagn om tilskud i medfør af anden lovgivning, servitut, pligt, der er pålagt i medfør af anden lovgivning, eller aftale, der indebærer betaling for den nævnte regulering. Stk. 3. Der ydes ikke støtte, hvis det samlede areal med en af de i bilag 1 anførte afgrøder udgør over 80 pct. af bedriftens samlede landbrugsareal."
    },
    {
      "provision_ref": "6:7",
      "chapter": "6",
      "section": "7",
      "content": "§ 7. Et areal, for hvilket der søges støtte, skal udgøre et sammenhængende areal på mindst 0,30 ha. Stk. 2. Der ydes kun støtte, hvis det støtteberettigede areal, hvortil der skal ydes direkte betalinger i henhold til Rådets forordning (EF) nr. 73/2009, udgør mindst 2,00 ha, medmindre det samlede støttebeløb til landbrugeren i form af særlig støtte for handyr, og støtte på grundlag af særlige betalingsrettigheder udgør et beløb svarende til mindst 300 euro. Stk. 3. De arealer, for hvilke der søges støtte, skal i alt udgøre over 15 pct. af den del af bedriftens samlede landbrugsareal, der inden for ansøgningsåret ikke er omfattet af ansøgning om særlig støtte til ekstensivt landbrug, tilsagn om tilskud til omlægning til økologisk jordbrug eller tilsagn om miljøbetinget tilskud, og skal omfatte alle de arealer, for hvilke der efter § 6 kan ydes støtte."
    },
    {
      "provision_ref": "6:8",
      "chapter": "6",
      "section": "8",
      "content": "§ 8. Støtten beregnes som et beløb i danske kroner svarende til 67 euro pr. ha ganget med det antal ha, for hvilke der er søgt om støtte udover 15 pct. af den del af bedriftens samlede landbrugsareal, der inden for ansøgningsåret ikke er omfattet af ansøgning om særlig støtte til ekstensivt landbrug, tilsagn om tilskud til omlægning til økologisk jordbrug eller tilsagn om miljøbetinget tilskud, og som skal udgøre mindst 1 ha."
    },
    {
      "provision_ref": "7:9",
      "chapter": "7",
      "section": "9",
      "content": "§ 9. Reglerne i NaturErhvervstyrelsens bekendtgørelse om krydsoverensstemmelse og regler om god landbrugs- og miljømæssig stand, der er fastsat af NaturErhvervstyrelsen i medfør af Rådets forordning (EF) nr. 73/2009, finder anvendelse for ansøgninger indgivet efter § 3."
    },
    {
      "provision_ref": "8:10",
      "chapter": "8",
      "section": "10",
      "content": "§ 10. Hvis en bedrift overdrages i sin helhed, inden den ansøgte støtte er udbetalt, vil støtten uanset overdragelsen blive udbetalt til overdrageren, medmindre overdrageren ved en transport overfører støtten til erhververen."
    },
    {
      "provision_ref": "9:11",
      "chapter": "9",
      "section": "11",
      "content": "§ 11. Kontrollen på stedet med de omfattede arealer m.v. foretages af NaturErhvervstyrelsen i form af stikprøvekontrol, herunder ved telemåling, hos de enkelte landbrugere. Stk. 2. Kontrolmyndigheden kan foretage kontrol på de bedrifter, hvortil der er søgt støtte, uanset om hele eller dele af bedriften er overdraget efter indsendelse af støtteansøgning."
    },
    {
      "provision_ref": "9:12",
      "chapter": "9",
      "section": "12",
      "content": "§ 12. Det påhviler landbrugerne at yde den nødvendige bistand ved kontroleftersyn. Landbrugerne skal blandt andet forevise de omfattede arealer samt forevise dyrkningsplaner, markplaner, gødningsplaner, forretningsmateriale og regnskabsmateriale m.v."
    },
    {
      "provision_ref": "10:13",
      "chapter": "10",
      "section": "13",
      "content": "§ 13. Overtrædelse af § 12 i forbindelse med den i § 11 omhandlede kontrol straffes med bøde, medmindre højere straf er forskyldt efter kapitel 5 i landbrugsstøtteloven. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "11:14",
      "chapter": "11",
      "section": "14",
      "content": "§ 14. Bekendtgørelsen træder i kraft den 12. februar 2012."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bestemmelserne i denne bekendtgørelse vedrører særlig støtte til landbrugere til afgrødevariation. Stk. 2. Formålet med den særlige støtte er at øge arealet med de i bilag 1 anførte vårafgrøder med henblik på en større afgrødevariation, der kan bidrage til at mindske forbruget af pesticider, at øge biodiversiteten og forbedre vandmiljøet.",
      "valid_from": "2012-02-10",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Ved særlig støtte forstås i denne bekendtgørelse støtte, der ydes i medfør af artikel 68 i Rådets forordning (EF) nr. 73/2009 af 19. januar 2009 om fælles regler for den fælles landbrugspolitiks ordninger for direkte støtte til landbrugere og om fastlæggelse af visse støtteordninger for landbrugere, om ændring af forordning (EF) nr. 1290/2005, (EF) nr. 247/2006, (EF) nr. 378/2007 og om ophævelse af forordning (EF) nr. 1782/2003. Stk. 2. Ved ansøgningsår forstås i denne bekendtgørelse det kalenderår, hvor ansøgning om støtte indgives. Stk. 3. Ved et landbrugsareal forstås i denne bekendtgørelse et landbrugsareal, som defineret i art. 2, litra h, i Rådets forordning (EF) nr. 73/2009 af 19. januar 2009. Stk. 4. Ved områder med særlige drikkevandsinteresser forstås i denne bekendtgørelse områder med samme benævnelse, der fremgår af Danmarks Miljøportal den 1. februar i ansøgningsåret. Stk. 5. Ved områder med drikkevandsinteresser forstås i denne bekendtgørelse områder med samme benævnelse, der fremgår af Danmarks Miljøportal den 1. februar i ansøgningsåret. Stk. 6. Ved områder, hvor der i henhold til de statslige vandplaner skal ske en målrettet indsats af hensyn til miljøtilstanden i kystvandene, forstås i denne bekendtgørelse områder med samme benævnelse, der fremgår af Danmarks Miljøportal den 1. februar i ansøgningsåret.",
      "valid_from": "2012-02-10",
      "valid_to": null
    },
    {
      "provision_ref": "3:3",
      "chapter": "3",
      "section": "3",
      "content": "§ 3. Landbrugere skal hvert år, hvor der ønskes støtte efter denne ordning, indsende en ansøgning til NaturErhvervstyrelsen. Ansøgning skal indgives på et særligt skema, Fællesskemaet, der indgives efter bestemmelserne i NaturErhvervstyrelsens bekendtgørelse om elektronisk Fællesskema og markkort eller senere bestemmelser, der måtte afløse de nævnte bestemmelser. Stk. 2 Der kan ikke efter denne bekendtgørelse ansøges om støtte for arealer, for hvilke der i ansøgningsåret ansøges om anden særlig støtte.",
      "valid_from": "2012-02-10",
      "valid_to": null
    },
    {
      "provision_ref": "4:4",
      "chapter": "4",
      "section": "4",
      "content": "§ 4. Hvis de afsatte midler ikke giver mulighed for at imødekomme alle ansøgninger om støtte, prioriterer NaturErhvervstyrelsen ansøgningerne i følgende prioriterede rækkefølge: 1) Ansøgninger fra private, hvor mindst 50 pct. af det samlede areal, hvortil der søges støtte, er beliggende inden for markblokke, jf. stk. 4, der hver omfatter mindst 100 m 2 i områder med særlige drikkevandsinteresser. 2) Ansøgninger fra det offentlige, hvor mindst 50 pct. af det samlede areal, hvortil der søges støtte, er beliggende inden for markblokke, der hver omfatter mindst 100 m 2 i områder med særlige drikkevandsinteresser. 3) Ansøgninger fra private, hvor mindst 50 pct. af det samlede areal, hvortil der søges støtte, er beliggende inden for markblokke, der hver omfatter mindst 100 m 2 i områder med drikkevandsinteresser. 4) Ansøgninger fra det offentlige, hvor mindst 50 pct. af det samlede areal, hvortil der søges støtte, er beliggende inden for markblokke, der hver omfatter mindst 100 m 2 i områder med drikkevandsinteresser. 5) Øvrige ansøgninger fra private. 6) Øvrige ansøgninger fra det offentlige. Stk. 2. Ved ansøgninger fra private forstås i forbindelse med prioritering, at ansøgningerne ikke er fra offentlige institutioner, offentlige virksomheder eller kommunale fællesskaber. Stk. 3. Ved ansøgninger fra det offentlige forstås i forbindelse med prioritering, at ansøgningerne er fra offentlige institutioner, offentlige virksomheder eller kommunale fællesskaber. Stk. 4. Ved markblokke forstås markblokke med de markblokgrænser, der fremgår af NaturErhvervstyrelsens elektroniske indberetningssystem. Ved prioritering anvendes markblokkene, som de fremstår henholdsvis den 1. februar i ansøgningsåret og ved ansøgningsfristens udløb. Ved prioritering af en mark, der er berørt af markblokændring, anvendes markblokkene på det af de anførte tidspunkter, der giver den mest fordelagtige prioritering af marken. Stk. 5. Hvis en ansøgning kan henføres til flere af de i stk. 1 anførte områder, henføres ansøgningen til det område, der har højst prioritet.",
      "valid_from": "2012-02-10",
      "valid_to": null
    },
    {
      "provision_ref": "4:5",
      "chapter": "4",
      "section": "5",
      "content": "§ 5. Inden for hver af de i § 4, stk. 1, anførte prioriteringsklasser prioriteres ansøgninger i følgende prioriterede rækkefølge: 1) Ansøgninger, hvor mindst 50 pct. af det samlede areal, hvortil der søges støtte, er beliggende inden for markblokke, der hver omfatter mindst 100 m² i områder, hvor der i henhold til de statslige vandplaner skal ske en målrettet indsats af hensyn til miljøtilstanden i kystvandene. 2) Øvrige ansøgninger. Stk. 2. Hvis der ikke er midler til at yde støtte for alle de ansøgninger, der er henført til en prioriteringsklasse, jf. stk. 1, ydes der ikke støtte for ansøgningerne i den pågældende prioriteringsklasse eller efterfølgende prioriteringsklasser.",
      "valid_from": "2012-02-10",
      "valid_to": null
    },
    {
      "provision_ref": "5:6",
      "chapter": "5",
      "section": "6",
      "content": "§ 6. Støtte kan ydes for arealer, der er støtteberettigede efter enkeltbetalingsordningen, og som dyrkes med en eller flere af de i bilag 1 anførte vårafgrøder som hovedafgrøder. Stk. 2. Støtte kan dog ikke ydes for følgende arealer: 1) Arealer, for hvilke der med virkning inden for ansøgningsåret foreligger tilsagn om tilskud til miljøvenlig drift af vådområder i medfør af bekendtgørelse nr. 893 af 22. september 2005 om tilskud til miljøvenlig drift af vådområder eller tilsagn om tilskud til miljøvenlige jordbrugsforanstaltninger i medfør af bekendtgørelse nr. 140 af 10. marts 2005 eller tidligere bekendtgørelser om tilskud til miljøvenlige jordbrugsforanstaltninger, bortset fra tilsagn om tilskud til nedsættelse af kvælstoftilførslen. 2) Arealer, for hvilke der med virkning inden for ansøgningsåret foreligger tilsagn om tilskud til omlægning til økologisk jordbrug, til miljøbetinget tilskud, til braklagte randzoner, til pleje af græs- og naturarealer, til fastholdelse af vådområder, til fastholdelse af naturlige vandstandsforhold, til pleje af vådområder eller til opretholdelse af ændret afvanding i medfør af landdistriktsloven. 3) Arealer, der med virkning inden for ansøgningsåret er omfattet af en tilskudsordning til skovbrug. 4) Arealer, for hvilke der ved ansøgningsfristens udløb foreligger forpligtelse til at dyrke en eller flere af de i bilag 1 anførte vårafgrøder som følge af tilsagn om tilskud i medfør af anden lovgivning, servitut, pligt, der er pålagt i medfør af anden lovgivning, eller aftale, der indebærer betaling for den nævnte regulering. Stk. 3. Der ydes ikke støtte, hvis det samlede areal med en af de i bilag 1 anførte afgrøder udgør over 80 pct. af bedriftens samlede landbrugsareal.",
      "valid_from": "2012-02-10",
      "valid_to": null
    },
    {
      "provision_ref": "6:7",
      "chapter": "6",
      "section": "7",
      "content": "§ 7. Et areal, for hvilket der søges støtte, skal udgøre et sammenhængende areal på mindst 0,30 ha. Stk. 2. Der ydes kun støtte, hvis det støtteberettigede areal, hvortil der skal ydes direkte betalinger i henhold til Rådets forordning (EF) nr. 73/2009, udgør mindst 2,00 ha, medmindre det samlede støttebeløb til landbrugeren i form af særlig støtte for handyr, og støtte på grundlag af særlige betalingsrettigheder udgør et beløb svarende til mindst 300 euro. Stk. 3. De arealer, for hvilke der søges støtte, skal i alt udgøre over 15 pct. af den del af bedriftens samlede landbrugsareal, der inden for ansøgningsåret ikke er omfattet af ansøgning om særlig støtte til ekstensivt landbrug, tilsagn om tilskud til omlægning til økologisk jordbrug eller tilsagn om miljøbetinget tilskud, og skal omfatte alle de arealer, for hvilke der efter § 6 kan ydes støtte.",
      "valid_from": "2012-02-10",
      "valid_to": null
    },
    {
      "provision_ref": "6:8",
      "chapter": "6",
      "section": "8",
      "content": "§ 8. Støtten beregnes som et beløb i danske kroner svarende til 67 euro pr. ha ganget med det antal ha, for hvilke der er søgt om støtte udover 15 pct. af den del af bedriftens samlede landbrugsareal, der inden for ansøgningsåret ikke er omfattet af ansøgning om særlig støtte til ekstensivt landbrug, tilsagn om tilskud til omlægning til økologisk jordbrug eller tilsagn om miljøbetinget tilskud, og som skal udgøre mindst 1 ha.",
      "valid_from": "2012-02-10",
      "valid_to": null
    },
    {
      "provision_ref": "7:9",
      "chapter": "7",
      "section": "9",
      "content": "§ 9. Reglerne i NaturErhvervstyrelsens bekendtgørelse om krydsoverensstemmelse og regler om god landbrugs- og miljømæssig stand, der er fastsat af NaturErhvervstyrelsen i medfør af Rådets forordning (EF) nr. 73/2009, finder anvendelse for ansøgninger indgivet efter § 3.",
      "valid_from": "2012-02-10",
      "valid_to": null
    },
    {
      "provision_ref": "8:10",
      "chapter": "8",
      "section": "10",
      "content": "§ 10. Hvis en bedrift overdrages i sin helhed, inden den ansøgte støtte er udbetalt, vil støtten uanset overdragelsen blive udbetalt til overdrageren, medmindre overdrageren ved en transport overfører støtten til erhververen.",
      "valid_from": "2012-02-10",
      "valid_to": null
    },
    {
      "provision_ref": "9:11",
      "chapter": "9",
      "section": "11",
      "content": "§ 11. Kontrollen på stedet med de omfattede arealer m.v. foretages af NaturErhvervstyrelsen i form af stikprøvekontrol, herunder ved telemåling, hos de enkelte landbrugere. Stk. 2. Kontrolmyndigheden kan foretage kontrol på de bedrifter, hvortil der er søgt støtte, uanset om hele eller dele af bedriften er overdraget efter indsendelse af støtteansøgning.",
      "valid_from": "2012-02-10",
      "valid_to": null
    },
    {
      "provision_ref": "9:12",
      "chapter": "9",
      "section": "12",
      "content": "§ 12. Det påhviler landbrugerne at yde den nødvendige bistand ved kontroleftersyn. Landbrugerne skal blandt andet forevise de omfattede arealer samt forevise dyrkningsplaner, markplaner, gødningsplaner, forretningsmateriale og regnskabsmateriale m.v.",
      "valid_from": "2012-02-10",
      "valid_to": null
    },
    {
      "provision_ref": "10:13",
      "chapter": "10",
      "section": "13",
      "content": "§ 13. Overtrædelse af § 12 i forbindelse med den i § 11 omhandlede kontrol straffes med bøde, medmindre højere straf er forskyldt efter kapitel 5 i landbrugsstøtteloven. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2012-02-10",
      "valid_to": null
    },
    {
      "provision_ref": "11:14",
      "chapter": "11",
      "section": "14",
      "content": "§ 14. Bekendtgørelsen træder i kraft den 12. februar 2012.",
      "valid_from": "2012-02-10",
      "valid_to": null
    }
  ],
  "definitions": [
    {
      "term": "særlig støtte",
      "definition": "i denne bekendtgørelse støtte, der ydes i medfør af artikel 68 i Rådets forordning (EF) nr",
      "source_provision": "2:2"
    },
    {
      "term": "ansøgninger fra private",
      "definition": "i forbindelse med prioritering, at ansøgningerne ikke er fra offentlige institutioner, offentlige virksomheder eller kommunale fællesskaber",
      "source_provision": "4:4"
    }
  ]
}
