{
  "id": "2022:1532",
  "type": "statute",
  "title": "Bekendtgørelse for Grønland om politidirektørens og statsadvokaternes adgang til at frafalde tiltale",
  "short_name": "BEK H#LOKDOK04",
  "status": "in_force",
  "issued_date": "2022-12-16",
  "url": "https://www.retsinformation.dk/eli/lta/2022/1532/xml",
  "description": "Retsinformation source. DocumentId=AA013432; AccessionNumber=B20220153205; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Politidirektøren kan i følgende tilfælde frafalde tiltale, når omstændighederne taler for det: 1) I sager om lovovertrædelser af ringe grovhed af a) kriminallovens § 113, stk. 1, 1. led, og § 114, dog ikke for brugstyveri af motorkøretøj, b) inatsisartutlov om euforiserende stoffer, c) landstingsforordning om forbud mod visse dopingmidler, d) § 59, stk. 1, nr. 1, 3 og 4, i udlændingeloven, som er sat i kraft for Grønland med ændringer ved kongelig anordning nr. 150 af 23. februar 2001 og e) Våbenlov for Grønland. 2) I sager mod asylansøgere eller mod deres nære slægtninge i forbindelse med første indrejse i Grønland for toldlovsovertrædelser med hensyn til værdigenstande og for overtrædelse af kriminallovens § 61, stk. 1, nr. 1 og 3 med hensyn til pas, identitetspapirer eller lignende. 3) I sager om overtrædelse af kriminallovens § 79, når det på baggrund af oplysningerne om sigtedes og forurettedes udvikling og alder samt deres indbyrdes aldersforskel må antages, at der har været tale om et fuldt ud frivilligt seksuelt forhold, og forholdet mellem parterne i øvrigt må anses for tilstrækkeligt jævnbyrdigt. Tiltalefrafald kan ikke meddeles, hvis forurettede er under 12 år, eller hvis sigtede er fyldt 22 år. 4) I sager om overtrædelse af kriminallovens § 37 og § 88, 1. pkt., når der er tale om meget begrænset voldsanvendelse mv., og der ikke er sket betydelig skade på den forurettede. 5) Når den forurettede begærer det i sager om a) overtrædelse af kriminallovens § 75, b) overtrædelse af kriminallovens § 92, 2. pkt., og c) tyveri, ulovlig omgang med hittegods, underslæb, bedrageri og hæleri, som er begået mod den sigtedes nærmeste. 6) I sager mod enkeltpersoner, der har begået en lovovertrædelse inden for virksomheden af en juridisk person, hvis det findes tilstrækkeligt kriminalretligt at forfølge den juridiske person for lovovertrædelsen, idet a) lovgivningen ikke pålægger enkeltpersoner et selvstændigt og individuelt ansvar for overholdelsen af reglerne, eller b) det ikke følger af administrative retningslinjer, at der tillige skal ske kriminalretlig forfølgning af enkeltpersoner. Stk. 2. Politidirektøren kan endvidere, medmindre særlige omstændigheder taler imod det, frafalde tiltale i sager om 1) lovovertrædelser begået af personer, der er undergivet særforanstaltninger i medfør af kriminallovens § 152, og 2) lovovertrædelser begået af personer, der er undergivet særforanstaltninger i medfør af kriminallovens kapitel 33, såfremt det er politidirektøren, der fører kontrol med særforanstaltningen."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Statsadvokaterne kan, medmindre særlige omstændigheder taler imod det, frafalde tiltale i sager om 1) lovovertrædelser begået af personer, der er undergivet forvaring i medfør af kriminallovens § 161, og 2) lovovertrædelser begået af personer, der er undergivet særforanstaltninger i medfør af kriminallovens kapitel 33, hvis det er statsadvokaterne, der fører kontrol med særforanstaltningen."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Bekendtgørelsen træder i kraft den 1. januar 2023. Stk. 2. Bekendtgørelse nr. 266 af 6. april 2018 om Politimesteren i Grønlands adgang til at frafalde tiltale ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Politidirektøren kan i følgende tilfælde frafalde tiltale, når omstændighederne taler for det: 1) I sager om lovovertrædelser af ringe grovhed af a) kriminallovens § 113, stk. 1, 1. led, og § 114, dog ikke for brugstyveri af motorkøretøj, b) inatsisartutlov om euforiserende stoffer, c) landstingsforordning om forbud mod visse dopingmidler, d) § 59, stk. 1, nr. 1, 3 og 4, i udlændingeloven, som er sat i kraft for Grønland med ændringer ved kongelig anordning nr. 150 af 23. februar 2001 og e) Våbenlov for Grønland. 2) I sager mod asylansøgere eller mod deres nære slægtninge i forbindelse med første indrejse i Grønland for toldlovsovertrædelser med hensyn til værdigenstande og for overtrædelse af kriminallovens § 61, stk. 1, nr. 1 og 3 med hensyn til pas, identitetspapirer eller lignende. 3) I sager om overtrædelse af kriminallovens § 79, når det på baggrund af oplysningerne om sigtedes og forurettedes udvikling og alder samt deres indbyrdes aldersforskel må antages, at der har været tale om et fuldt ud frivilligt seksuelt forhold, og forholdet mellem parterne i øvrigt må anses for tilstrækkeligt jævnbyrdigt. Tiltalefrafald kan ikke meddeles, hvis forurettede er under 12 år, eller hvis sigtede er fyldt 22 år. 4) I sager om overtrædelse af kriminallovens § 37 og § 88, 1. pkt., når der er tale om meget begrænset voldsanvendelse mv., og der ikke er sket betydelig skade på den forurettede. 5) Når den forurettede begærer det i sager om a) overtrædelse af kriminallovens § 75, b) overtrædelse af kriminallovens § 92, 2. pkt., og c) tyveri, ulovlig omgang med hittegods, underslæb, bedrageri og hæleri, som er begået mod den sigtedes nærmeste. 6) I sager mod enkeltpersoner, der har begået en lovovertrædelse inden for virksomheden af en juridisk person, hvis det findes tilstrækkeligt kriminalretligt at forfølge den juridiske person for lovovertrædelsen, idet a) lovgivningen ikke pålægger enkeltpersoner et selvstændigt og individuelt ansvar for overholdelsen af reglerne, eller b) det ikke følger af administrative retningslinjer, at der tillige skal ske kriminalretlig forfølgning af enkeltpersoner. Stk. 2. Politidirektøren kan endvidere, medmindre særlige omstændigheder taler imod det, frafalde tiltale i sager om 1) lovovertrædelser begået af personer, der er undergivet særforanstaltninger i medfør af kriminallovens § 152, og 2) lovovertrædelser begået af personer, der er undergivet særforanstaltninger i medfør af kriminallovens kapitel 33, såfremt det er politidirektøren, der fører kontrol med særforanstaltningen.",
      "valid_from": "2022-12-16",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Statsadvokaterne kan, medmindre særlige omstændigheder taler imod det, frafalde tiltale i sager om 1) lovovertrædelser begået af personer, der er undergivet forvaring i medfør af kriminallovens § 161, og 2) lovovertrædelser begået af personer, der er undergivet særforanstaltninger i medfør af kriminallovens kapitel 33, hvis det er statsadvokaterne, der fører kontrol med særforanstaltningen.",
      "valid_from": "2022-12-16",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Bekendtgørelsen træder i kraft den 1. januar 2023. Stk. 2. Bekendtgørelse nr. 266 af 6. april 2018 om Politimesteren i Grønlands adgang til at frafalde tiltale ophæves.",
      "valid_from": "2022-12-16",
      "valid_to": null
    }
  ],
  "definitions": []
}
