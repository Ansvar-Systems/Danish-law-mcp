{
  "id": "2023:1427",
  "type": "statute",
  "title": "Bekendtgørelse om økologisk arealstøtte for 2024",
  "short_name": "BEK H#LOKDOK04",
  "status": "in_force",
  "issued_date": "2023-12-01",
  "url": "https://www.retsinformation.dk/eli/lta/2023/1427/xml",
  "description": "Retsinformation source. DocumentId=DC001393; AccessionNumber=B20230142705; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Der kan ydes økologisk arealstøtte for 2024 til at omlægge til og opretholde økologisk jordbrugsproduktion. Økologisk arealstøtte omfatter basisstøtte for økologisk jordbrugsproduktion, der kan suppleres med de i nr. 1-3 anførte tillæg: 1) Omlægningstillæg, der er et tillæg for arealer, der er under omlægning til økologisk jordbrugsproduktion. 2) Frugt/bær-tillæg, der er et tillæg for arealer med produktion af nærmere fastsatte typer af frugter og bær. 3) Tillæg for reduceret kvælstoftilførsel, der er et tillæg for arealer på bedrifter med begrænset tilførsel af kvælstof."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. I denne bekendtgørelse forstås ved: 1) Ansøgningsår: Det kalenderår, for hvilket der ansøges om støtte, og hvori ansøgning om støtte indgives. 2) Ansøgt mark: Mark, for hvilken der er ansøgt om støtte i medfør af denne bekendtgørelse, og som ikke omfatter de i § 4, stk. 1, omhandlede arealer. 3) Braklagt areal: Braklagt areal, som defineret i bekendtgørelse om grundbetaling m.v. til landbrugere for 2024. 4) Grundbetaling: Grundlæggende indkomststøtte med henblik på bæredygtighed, som omhandlet i artikel 21 og 22 i forordning (EU) 2021/2115. 5) IMK: Ministeriet for Fødevarer, Landbrug og Fiskeris Internet Markkort. 6) Kalenderår k-2: Det kalenderår, der går forud for det kalenderår, der går forud for ansøgningsåret. 7) Overdragelse af areal: Det økonomiske ansvar for driften af arealet overdrages til en anden fysisk eller juridisk person ved salg, bortforpagtning, ophør af forpagtning eller en tilsvarende form for overdragelse. 8) Planperiode: En planperiode, som defineret i § 10 i lov nr. 338 af 2. april 2019 om jordbrugets anvendelse af gødning og om næringsstofreducerende tiltag. 9) Register for Gødningsregnskab: Det register, der føres i medfør af § 5, stk. 1, i lov nr. 338 af 2. april 2019 om jordbrugets anvendelse af gødning og om næringsstofreducerende tiltag."
    },
    {
      "provision_ref": "3:3",
      "chapter": "3",
      "section": "3",
      "content": "§ 3. Ansøgning om støtte skal ske i henhold til § 3, § 4, § 5, stk. 1, §§ 6-9, § 14, stk. 1, 2 og 4, § 15, § 16, stk. 1, og § 17 om henholdsvis fællesskema, Internet Markkort og fuldmagt i bekendtgørelse nr. 1359 af 28. november 2023 om ansøgninger m.v. for landbrugere i Tast selv."
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Ansøgning om støtte kan ikke omfatte følgende arealer: 1) Arealer, der for ansøgningsåret er registreret som beliggende inden for 3-metersbræmmer omfattet af god landbrugs- og miljømæssig stand, jf. https://kort.lbst.dk/261. 2) Arealer, der for ansøgningsåret er registreret i IMK som arealer, der ikke er tilskudsberettigede under grundbetalingsordningen. 3) Arealer, der den 1. november 2023 er registreret som et § 3-areal på Danmarks Miljøportal, jf. https://kort.lbst.dk/261. 4) Arealer, der for ansøgningsåret er indberettet i fællesskema som småbiotoper omfattet af ansøgning om tilskud til biodiversitet og bæredygtighed under artikel 31 i forordning (EU) 2021/2115. 5) Arealer, der for ansøgningsåret er registreret som omfattet af § 21 b, stk. 1, i lov om miljøbeskyttelse, jf. https://kort.lbst.dk/261. Stk. 2. De i stk. 1 anførte arealer kan dog indgå i den indtegnede ansøgte mark. Hvis den indtegnede ansøgte mark ikke overlapper med arealer, som omhandlet i stk. 1, anses størrelsen af den ansøgte mark som størrelsen af den indtegnede mark. Hvis den indtegnede ansøgte mark overlapper med arealer, som omhandlet i stk. 1, anses de overlappende arealer ikke som omfattet af ansøgning om støtte og fratrækkes størrelsen af den indtegnede mark ved fastsættelse af størrelsen af den ansøgte mark."
    },
    {
      "provision_ref": "4:5",
      "chapter": "4",
      "section": "5",
      "content": "§ 5. Basisstøtte for et areal er betinget af opfyldelse af følgende kriterier: 1) Ansøger skal have søgt om grundbetaling for arealet i 2024, og arealet skal være tilskudsberettiget under grundbetalingsordningen. 2) Ansøgers bedrift skal ved udløb af ansøgningsfristen være certificeret af Landbrugsstyrelsen til økologisk jordbrugsproduktion eller være omfattet af en ansøgning herom. 3) Arealet skal senest ved ansøgningsårets begyndelse være omlagt til eller være under omlægning til økologisk jordbrugsproduktion under en bedrift, der er certificeret af Landbrugsstyrelsen til økologisk jordbrugsproduktion eller omfattet af en ansøgning herom. 4) Arealet må i ansøgningsåret ikke være indberettet i en ansøgning om grundbetaling som et areal, der er tilskudsberettiget i medfør af artikel 4, stk. 4, litra c, i forordning (EU) 2021/2115. 5) Hver enkelt ansøgt mark, som arealet omfatter, skal være på mindst 0,01 ha. 6) Det samlede areal, hvortil der ansøges om basisstøtte, skal ved udløb af ansøgningsfristen udgøre mindst 0,30 ha."
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Basisstøtte for et areal er betinget af opfyldelse af følgende kriterier: 1) Arealet må ved udløb af ansøgningsfristen ikke være omfattet af tilsagn om tilskud eller ansøgning om tilsagn om tilskud til miljøvenligt landbrug, til miljø- og klimavenligt landbrug eller til økologisk landbrug under et af landdistriktsprogrammerne. 2) Arealet må for ansøgningsåret ikke være omfattet af ansøgning om tilskud til ekstensivering med slæt eller til biodiversitet og bæredygtighed under artikel 31 i forordning (EU) 2021/2115. 3) Arealet må for ansøgningsåret ikke være omfattet af ansøgning om tilsagn om tilskud eller tilsagn om tilskud til pleje af græs- og naturarealer eller til tilskud til fastholdelse af arealer i vand- og klimaprojekter under artikel 70 i forordning (EU) 2021/2115. 4) Arealet må ikke indgå i et minivådområde med omkringliggende areal, der er etableret med tilskud i medfør af anden lovgivning, eller er omfattet af tilsagn om tilskud, der er meddelt i medfør af anden lovgivning senest i den planperiode, der udløber i ansøgningsåret. 5) Arealet må ikke være omfattet af bortfald af tilsagn om økologisk arealtilskud, jf. bekendtgørelse nr. 1077 af 1. juni 2021 om økologisk arealtilskud, med virkning fra og med det tilsagnsår, der begynder den 1. september 2023, og som er en følge af, a) at en erhverver ikke indtræder i tilsagnet for arealet, jf. § 25, stk. 3, 1. pkt., i den nævnte bekendtgørelse, b) at tilsagnshaver har indgivet erklæring om, at en revision af tilsagnet ikke accepteres, jf. § 26, stk. 4, i den nævnte bekendtgørelse, eller c) at anmodning om udbetaling af tilskud indgivet på fællesskema ved brug af Ministeriet for Fødevarer, Landbrug og Fiskeris Tast selv ikke er modtaget i Landbrugsstyrelsen senest 25 kalenderdage efter fristen for indgivelse af fællesskema i det kalenderår, hvor det pågældende tilsagnsår udløber, jf. § 39, stk. 1, nr. 4, i den nævnte bekendtgørelse."
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Basisstøtte for et areal er betinget af opfyldelse af følgende kriterier: 1) Arealet må ved udløb af ansøgningsfristen ikke være omfattet af en regulering, der har virkning inden for ansøgningsåret, og som indebærer, at betingelserne for økologisk jordbrugsproduktion eller betingelser, der i hovedsagen svarer hertil, skal opfyldes for arealet som følge af a) tilskud i medfør af anden lovgivning end reglerne for de i § 6 omhandlede tilskudsordninger, b) aftale, der indebærer betaling for den nævnte regulering, c) servitut eller d) krav, der er pålagt i medfør af anden lovgivning. 2) Arealet må ved udløb af ansøgningsfristen ikke være omfattet af en regulering, der har virkning inden for ansøgningsåret, og som indebærer eller i hovedsagen indebærer, at arealet ikke må tilføres kemiske plantebeskyttelsesmidler som følge af a) tilskud i medfør af anden lovgivning end reglerne for grundbetaling og reglerne for de i § 6 omhandlede tilskudsordninger, b) aftale, der indebærer betaling for den nævnte regulering, c) servitut eller d) krav, der er pålagt i medfør af anden lovgivning end bekendtgørelse om konditionalitet for 2024."
    },
    {
      "provision_ref": "5:8",
      "chapter": "5",
      "section": "8",
      "content": "§ 8. Basisstøtte for et areal er betinget af opfyldelse af følgende forpligtelser: 1) Arealet skal i hele ansøgningsåret være omlagt til eller være under omlægning til økologisk jordbrugsproduktion under en bedrift, der er certificeret af Landbrugsstyrelsen til økologisk jordbrugsproduktion eller omfattet af en ansøgning herom. 2) Plantebeskyttelsesmidler, der tilføres arealet i ansøgningsåret, må kun omfatte plantebeskyttelsesmidler, der er tilladt i økologisk jordbrugsproduktion i Danmark. 3) Gødning, der tilføres arealet i ansøgningsåret, må kun omfatte gødning, der er tilladt i økologisk jordbrugsproduktion i Danmark. 4) Skatte-, moms- og driftsregnskaber, der vedrører ansøgningsåret, skal opbevares af ansøger i mindst 5 år fra udbetalingstidspunktet."
    },
    {
      "provision_ref": "5:9",
      "chapter": "5",
      "section": "9",
      "content": "§ 9. For bedrifter, der ved udløb af ansøgningsfristen er registreret i Register for Gødningsregnskab med virkning for den planperiode, der udløber i ansøgningsåret, er basisstøtte for et areal betinget af opfyldelse af følgende forpligtelser: 1) På bedriften må der i gennemsnit maksimalt tilføres 107 kg udnyttet kvælstof pr. ha harmoniareal i den planperiode, der udløber i ansøgningsåret. 2) Ansøger skal for den planperiode, der udløber i ansøgningsåret, udarbejde gødningsplanlægning og gødningsregnskab samt indsende gødningsregnskab efter reglerne i og i medfør af lov om jordbrugets anvendelse af gødning og om næringsstofreducerende tiltag. Det skal af gødningsplanlægning og gødningsregnskab fremgå, at den i nr. 1 anførte forpligtelse henholdsvis er planlagt overholdt og er overholdt. 3) Oplysninger om gødningsplanlægning for den planperiode, der udløber i ansøgningsåret, skal fremgå af et særligt skema »Gødningskvote og Efterafgrøder«, der skal udfyldes og indgives elektronisk ved brug af Ministeriet for Fødevarer, Landbrug og Fiskeris Tast selv, som kan tilgås via Landbrugsstyrelsens hjemmeside. Oplysninger om gødningsplanlægning skal være modtaget i Landbrugsstyrelsen senest ved udløb af ansøgningsfristen."
    },
    {
      "provision_ref": "6:10",
      "chapter": "6",
      "section": "10",
      "content": "§ 10. Omlægningstillæg for et areal kan ikke ydes for mere end to på hinanden følgende kalenderår."
    },
    {
      "provision_ref": "6:11",
      "chapter": "6",
      "section": "11",
      "content": "§ 11. Omlægningstillæg for et areal er betinget af opfyldelse af følgende kriterier: 1) Der skal samtidig ansøges om basisstøtte for arealet for ansøgningsåret. 2) Kriterier for støtteberettigelse for basisstøtte for arealet, jf. § 5, nr. 1-5, § 6 og § 7, skal opfyldes. 3) Det samlede areal, hvortil der ansøges om omlægningstillæg, skal ved udløb af ansøgningsfristen udgøre mindst 0,30 ha. 4) Omlægning af arealet til økologisk jordbrugsproduktion skal være påbegyndt den 2. januar i kalenderår k-2 eller senere. 5) Arealet må ikke være indberettet som et braklagt areal i fællesskema for ansøgningsåret. 6) Forud for arealets aktuelle omlægningsdato skal arealet have været drevet uden for certificering til økologisk jordbrugsproduktion i en periode på mindst 5 år."
    },
    {
      "provision_ref": "7:12",
      "chapter": "7",
      "section": "12",
      "content": "§ 12. Omlægningstillæg for et areal er betinget af opfyldelse af de forpligtelser for basisstøtte for arealet, der er anført i § 8."
    },
    {
      "provision_ref": "7:13",
      "chapter": "7",
      "section": "13",
      "content": "§ 13. Omlægningstillæg for et areal er betinget af, at for hvert ansøgningsår, der udbetales omlægningstillæg for, bliver arealet i en efterfølgende sammenhængende periode på tre kalenderår umiddelbart efter udløb af ansøgningsåret drevet økologisk under en bedrift, der er certificeret af Landbrugsstyrelsen til økologisk jordbrugsproduktion eller omfattet af en ansøgning herom. Der gælder dog en bagatelgrænse, jf. stk. 2, således, at det alene er ved overskridelse af bagatelgrænsen, at forpligtelsen i 1. pkt. anses som ikke opfyldt. Stk. 2. I et kalenderår i den efterfølgende periode, jf. stk. 1, må til og med 2 ha af det samlede areal med omlægningstillæg være drevet ikke-økologisk. Hvis det ikke-økologisk drevne areal udgør over 2 ha af det nævnte samlede areal, anses forpligtelsen i stk. 1, 1. pkt., som ikke opfyldt for ikke-økologisk drevne arealer, hvis de ikke-økologisk drevne arealer udgør over 10 pct. af den pågældende ansøgte marks areal med omlægningstillæg. Stk. 3. Hvis et areal, for hvilket der for det pågældende ansøgningsår er udbetalt omlægningstillæg, bliver overdraget helt eller delvis inden for den efterfølgende periode, jf. stk. 1, forbliver ansøger ansvarlig for opfyldelse af forpligtelsen i stk. 1, 1. pkt. Stk. 4. Stk. 3 finder tilsvarende anvendelse, hvis rådigheden over et areal, for hvilket der for det pågældende ansøgningsår er udbetalt omlægningstillæg, overgår til en anden landbruger inden for den efterfølgende periode. Stk. 5. Ved anvendelse af stk. 1-4 medtages ikke arealer med omlægningstillæg, der er krævet tilbagebetalt."
    },
    {
      "provision_ref": "8:14",
      "chapter": "8",
      "section": "14",
      "content": "§ 14. Frugt/bær-tillæg for et areal er betinget af opfyldelse af følgende kriterier: 1) Der skal samtidig ansøges om basisstøtte for arealet for ansøgningsåret. 2) Kriterier for støtteberettigelse for basisstøtte for arealet, jf. § 5, nr. 1-5, § 6 og § 7, skal opfyldes. 3) Det samlede areal, hvortil der ansøges om frugt/bær-tillæg, skal ved udløb af ansøgningsfristen udgøre mindst 0,30 ha. 4) Arealet skal i fællesskema for ansøgningsåret være indberettet som et areal med frugt/bær, som omhandlet i § 15, stk. 2."
    },
    {
      "provision_ref": "9:15",
      "chapter": "9",
      "section": "15",
      "content": "§ 15. Frugt/bær-tillæg for et areal er betinget af opfyldelse af de forpligtelser for basisstøtte for arealet, der er anført i § 8, og opfyldelse af de i stk. 2-6 anførte forpligtelser. Stk. 2. Senest ved udløb af fristen for indgivelse af ændringer til fællesskema i 2024 skal der på arealet være etableret en eller flere af følgende frugter og bær og med mindst det anførte antal planter pr. ha for hovedafgrøden, jf. dog stk. 3: 1) Surkirsebær ( Prunus cerasus ) 300 planter pr. ha. 2) Æble ( Malus domestica ) 400 planter pr. ha. 3) Pære ( Pyrus communis ) 400 planter pr. ha. 4) Blommer ( Prunus domestica ) 400 planter pr. ha. 5) Sødkirsebær ( Prunus avium ) 400 planter pr. ha. 6) Trækvæde ( Cydonia oblonga ) 400 planter pr. ha. 7) Hyld ( Sambucus nigra ) 600 planter pr. ha. 8) Hasselnød ( Corylus maxima ) 600 planter pr. ha. 9) Hasselnød, træ ( Corylus avellana ) 225 planter pr. ha. 10) Almindelig valnød ( Juglans regia L. ) 100 planter pr. ha. For planter etableret efter 31. januar 2023 skal der anvendes podet plantemateriale. 11) Ægte kastanje ( Castanea sativa eller Castanea crenata ) 100 planter pr. ha. For planter etableret efter 31. januar 2023 skal der anvendes podet plantemateriale. 12) Morbær ( Morus spp. ) 600 planter pr. ha. 13) Brombær og brombær-krydsninger ( Rubus plicatus eller Rubus fruticosus ) 1.200 planter pr. ha. 14) Bærmispel ( Amelanchier laevis eller Amelanchier alnifolia ) 1.200 planter pr. ha. 15) Havtorn ( Hippophae rhamnoides ) 1.200 planter pr. ha. 16) Solbær ( Ribes nigrum ) 1.500 planter pr. ha. 17) Ribs ( Ribes rubrum ) 1.500 planter pr. ha. 18) Stikkelsbær ( Ribes uva-crispa ) 1.500 planter pr. ha. 19) Blåbær ( Vaccinium myrtillus eller Vaccinium corymbosum ) 1.500 planter pr. ha. 20) Hyben ( Rosa rugosa eller Rosa canina ) 1.500 planter pr. ha. 21) Surbær ( Aronia melanocarpa ) 1.500 planter pr. ha. 22) Japansk kvæde ( Chaenomeles speciosa eller Chaenomeles speciosa x japonica ) 1.500 planter pr. ha. 23) Vindruer ( Vitis spp. ) 1.500 planter pr. ha. 24) Hindbær ( Rubus idaeus ) 2.000 planter pr. ha. 25) Jordbær ( Fragaria ananassa ) 20.000 planter pr. ha. 26) Storfrugtet tranebær ( Vaccinium macrocarpon ) 20.000 planter pr. ha. 27) Tyttebær ( Vaccinium vitis-idaea ) 30.000 planter pr. ha. Stk. 3. For eksisterende beplantninger kan Landbrugsstyrelsen i særlige tilfælde dispensere fra de i stk. 2 anførte antal planter pr. hektar. Ansøgning om dispensation skal være skriftlig og være modtaget i Landbrugsstyrelsen senest ved udløb af fristen for indgivelse af ændringer til fællesskema i 2024. Stk. 4. Hovedafgrøden er den afgrøde, som ansøger har indberettet for arealet i ansøgning om frugt/bær-tillæg for arealet. Den indberettede hovedafgrøde skal være på arealet den 25. juli i ansøgningsåret og med mindst det i stk. 2 anførte antal planter pr. ha for hovedafgrøden. Stk. 5. Hovedformålet med arealet skal være produktion af frugt eller bær med henblik på høst. Hovedafgrøden skal være jævnt fordelt over arealet. Hovedafgrøden skal fremstå som en plejet kultur i veldefinerede rækker, der muliggør høst af afgrøden og pleje af planterne. Afstanden mellem rækkerne i hovedafgrøden må højst være 10 meter. Afstanden måles fra centrum af planterne. Stk. 6. For hver enkelt mark, som arealet omfatter, må ubefæstede arbejdsarealer i udkanten af marken på to af markens sider være højst 10 meter brede og på markens øvrige sider være højst 5 meter brede. Bredden måles fra centrum af planterne i den ydre række af frugt/bær."
    },
    {
      "provision_ref": "10:16",
      "chapter": "10",
      "section": "16",
      "content": "§ 16. Tillæg for reduceret kvælstoftilførsel for et areal er betinget af opfyldelse af følgende kriterier: 1) Der skal samtidig ansøges om basisstøtte for arealet for ansøgningsåret. 2) Kriterier for støtteberettigelse for basisstøtte for arealet, jf. § 5, nr. 1-5, § 6 og § 7, skal opfyldes. 3) Det samlede areal, hvortil der ansøges om tillæg for reduceret kvælstoftilførsel, skal ved udløb af ansøgningsfristen udgøre mindst 0,30 ha. 4) Ansøgers bedrift skal ved udløb af ansøgningsfristen være registreret i Register for Gødningsregnskab med virkning for den planperiode, der udløber i ansøgningsåret. 5) Arealet må ikke være indberettet som et braklagt areal i fællesskema for ansøgningsåret. 6) Arealet må ved udløb af ansøgningsfristen ikke være omfattet af en regulering, der har virkning inden for ansøgningsåret, og som indebærer, at arealet ikke må tilføres gødning eller alene må tilføres den gødning, der efterlades af græssende husdyr, eller som indebærer, at der på arealet skal være tilført mindre end 107 kg udnyttet kvælstof pr. ha som følge af a) tilskud i medfør af anden lovgivning end reglerne for grundbetaling og reglerne for de i § 6 omhandlede tilskudsordninger, b) aftale, der indebærer betaling for den nævnte regulering, c) servitut eller d) krav, der er pålagt i medfør af anden lovgivning end bekendtgørelse om jordbrugsvirksomheders anvendelse af gødning og bekendtgørelse om konditionalitet for 2024."
    },
    {
      "provision_ref": "11:17",
      "chapter": "11",
      "section": "17",
      "content": "§ 17. Tillæg for reduceret kvælstoftilførsel for et areal er betinget af opfyldelse af følgende forpligtelser: 1) De forpligtelser for basisstøtte for arealet, der er anført i § 8, skal opfyldes. 2) På bedriften må der i gennemsnit maksimalt tilføres 65 kg udnyttet kvælstof pr. ha harmoniareal i den planperiode, der udløber i ansøgningsåret. 3) Ansøger skal for den planperiode, der udløber i ansøgningsåret, udarbejde gødningsplanlægning og gødningsregnskab samt indsende gødningsregnskab efter reglerne i og i medfør af lov om jordbrugets anvendelse af gødning og om næringsstofreducerende tiltag. Det skal af gødningsplanlægning og gødningsregnskab fremgå, at den i nr. 2 anførte forpligtelse henholdsvis er planlagt overholdt og er overholdt. 4) Oplysninger om gødningsplanlægning for den planperiode, der udløber i ansøgningsåret, skal fremgå af et særligt skema »Gødningskvote og Efterafgrøder«, der skal udfyldes og indgives elektronisk ved brug af Ministeriet for Fødevarer, Landbrug og Fiskeris Tast selv, som kan tilgås via Landbrugsstyrelsens hjemmeside. Oplysninger om gødningsplanlægning skal være modtaget i Landbrugsstyrelsen senest ved udløb af ansøgningsfristen."
    },
    {
      "provision_ref": "12:18",
      "chapter": "12",
      "section": "18",
      "content": "§ 18. Støtten for ansøgningsåret udgør følgende beløb, jf. dog stk. 2 og 3: 1) Basisstøtte: 161,07 EUR pr. ha. 2) Omlægningstillæg: 214,77 EUR pr. ha. 3) Frugt/bær-tillæg: 536,91 EUR pr. ha. 4) Tillæg for reduceret kvælstoftilførsel: 87,25 EUR pr. ha. Stk. 2. Ved underansøgning under ordninger omfattet af artikel 31 i forordning (EU) 2021/2115 kan støtten blive forhøjet med maksimalt 10 pct. for den i stk. 1, nr. 2-4, anførte støtte og med maksimalt 25 pct. for den i stk. 1, nr. 1, anførte støtte. Stk. 3. Ved overansøgning under ordninger omfattet af artikel 31 i forordning (EU) 2021/2115 kan den i stk. 1, nr. 2-4, anførte støtte blive nedsat."
    },
    {
      "provision_ref": "12:19",
      "chapter": "12",
      "section": "19",
      "content": "§ 19. Hvis det ansøgte areal er registreret på Internet Markkort som beliggende i en markblok af typen »Permanent græs (PGR)« med en tilknyttet tilskudsprocent, beregnes støtten på grundlag af det ansøgte areal, for hvilket kriterier og forpligtelser er opfyldt, ganget med markblokkens tilskudsprocent."
    },
    {
      "provision_ref": "12:20",
      "chapter": "12",
      "section": "20",
      "content": "§ 20. Hvis et areal, hvortil der er søgt støtte, bliver overdraget helt eller delvis inden for ansøgningsåret, vil støtten uanset overdragelsen blive udbetalt til ansøger. Ansøger forbliver ansvarlig for opfyldelse af kriterier for støtteberettigelse og forpligtelser. Stk. 2. Stk. 1 finder tilsvarende anvendelse, hvis rådigheden over et areal, hvortil der er søgt støtte, overgår til en anden landbruger inden for ansøgningsåret."
    },
    {
      "provision_ref": "13:21",
      "chapter": "13",
      "section": "21",
      "content": "§ 21. Manglende opfyldelse af kriterier for støtteberettigelse, jf. §§ 5-7, § 10, § 11, § 14 og § 16, er omfattet af reglen i § 6, stk. 1, i bekendtgørelse nr. 1387 af 29. november 2023 om kontrol og administrative sanktioner for visse tilskudsordninger under Den Europæiske Unions fælles landbrugspolitik. Stk. 2. Manglende opfyldelse af forpligtelser, jf. § 8, § 9, § 12, § 13, § 15 og § 17, er omfattet af reglerne i § 6, stk. 2, § 14, stk. 1 og 2, § 15, § 16, § 17, stk. 1-3, § 19, stk. 1 og 3-6, og §§ 21-23 i bekendtgørelse nr. 1387 af 29. november 2023 om kontrol og administrative sanktioner for visse tilskudsordninger under Den Europæiske Unions fælles landbrugspolitik. Stk. 3. Forsinket ansøgning om støtte og ændring af ansøgning om støtte, jf. § 6 og § 9 i bekendtgørelse nr. 1359 af 28. november 2023 om ansøgninger m.v. for landbrugere i Tast selv, er omfattet af reglerne i § 7, stk. 1, nr. 1, og § 7, stk. 2 og 4, i bekendtgørelse nr. 1387 af 29. november 2023 om kontrol og administrative sanktioner for visse tilskudsordninger under Den Europæiske Unions fælles landbrugspolitik. Stk. 4. Manglende indberetning af alle bedriftens landbrugsarealer, jf. § 4, stk. 1, nr. 1, i bekendtgørelse nr. 1359 af 28. november 2023 om ansøgninger m.v. for landbrugere i Tast selv, er omfattet af reglerne i § 8, stk. 1, i bekendtgørelse nr. 1387 af 29. november 2023 om kontrol og administrative sanktioner for visse tilskudsordninger under Den Europæiske Unions fælles landbrugspolitik."
    },
    {
      "provision_ref": "14:22",
      "chapter": "14",
      "section": "22",
      "content": "§ 22. Overholdelse af bekendtgørelsen kontrolleres i henhold til § 3, § 4 og § 5, stk. 1, i bekendtgørelse nr. 1387 af 29. november 2023 om kontrol og administrative sanktioner for visse tilskudsordninger under Den Europæiske Unions fælles landbrugspolitik."
    },
    {
      "provision_ref": "15:23",
      "chapter": "15",
      "section": "23",
      "content": "§ 23. Afgørelser sendes digitalt til ansøger via Tast selv."
    },
    {
      "provision_ref": "15:24",
      "chapter": "15",
      "section": "24",
      "content": "§ 24. Skriftlige partshøringer efter forvaltningslovens § 19 og skriftlige referater af telefoniske partshøringer efter forvaltningslovens § 19 sendes til ansøger via Tast selv, jf. dog § 25, stk. 1. Stk. 2. Besvarelse af skriftlige partshøringer efter forvaltningslovens § 19 og besvarelse af skriftlige referater af telefoniske partshøringer efter forvaltningslovens § 19 skal indgives via Tast selv, jf. dog § 25, stk. 2."
    },
    {
      "provision_ref": "15:25",
      "chapter": "15",
      "section": "25",
      "content": "§ 25. Partshøringer efter forvaltningslovens § 19 om forhold, som konstateres ved satellitbaseret kontrol, skal ske i overensstemmelse med §§ 3 og 24 i bekendtgørelse nr. 1387 af 29. november 2023 om kontrol og administrative sanktioner for visse tilskudsordninger under Den Europæiske Unions fælles landbrugspolitik. Stk. 2. Besvarelse af partshøringen, jf. stk. 1, skal tilsvarende ske i overensstemmelse med §§ 3 og 24 i bekendtgørelse nr. 1387 af 29. november 2023 om kontrol og administrative sanktioner for visse tilskudsordninger under Den Europæiske Unions fælles landbrugspolitik."
    },
    {
      "provision_ref": "16:26",
      "chapter": "16",
      "section": "26",
      "content": "§ 26. Bekendtgørelsen træder i kraft den 1. januar 2024."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Der kan ydes økologisk arealstøtte for 2024 til at omlægge til og opretholde økologisk jordbrugsproduktion. Økologisk arealstøtte omfatter basisstøtte for økologisk jordbrugsproduktion, der kan suppleres med de i nr. 1-3 anførte tillæg: 1) Omlægningstillæg, der er et tillæg for arealer, der er under omlægning til økologisk jordbrugsproduktion. 2) Frugt/bær-tillæg, der er et tillæg for arealer med produktion af nærmere fastsatte typer af frugter og bær. 3) Tillæg for reduceret kvælstoftilførsel, der er et tillæg for arealer på bedrifter med begrænset tilførsel af kvælstof.",
      "valid_from": "2023-12-01",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. I denne bekendtgørelse forstås ved: 1) Ansøgningsår: Det kalenderår, for hvilket der ansøges om støtte, og hvori ansøgning om støtte indgives. 2) Ansøgt mark: Mark, for hvilken der er ansøgt om støtte i medfør af denne bekendtgørelse, og som ikke omfatter de i § 4, stk. 1, omhandlede arealer. 3) Braklagt areal: Braklagt areal, som defineret i bekendtgørelse om grundbetaling m.v. til landbrugere for 2024. 4) Grundbetaling: Grundlæggende indkomststøtte med henblik på bæredygtighed, som omhandlet i artikel 21 og 22 i forordning (EU) 2021/2115. 5) IMK: Ministeriet for Fødevarer, Landbrug og Fiskeris Internet Markkort. 6) Kalenderår k-2: Det kalenderår, der går forud for det kalenderår, der går forud for ansøgningsåret. 7) Overdragelse af areal: Det økonomiske ansvar for driften af arealet overdrages til en anden fysisk eller juridisk person ved salg, bortforpagtning, ophør af forpagtning eller en tilsvarende form for overdragelse. 8) Planperiode: En planperiode, som defineret i § 10 i lov nr. 338 af 2. april 2019 om jordbrugets anvendelse af gødning og om næringsstofreducerende tiltag. 9) Register for Gødningsregnskab: Det register, der føres i medfør af § 5, stk. 1, i lov nr. 338 af 2. april 2019 om jordbrugets anvendelse af gødning og om næringsstofreducerende tiltag.",
      "valid_from": "2023-12-01",
      "valid_to": null
    },
    {
      "provision_ref": "3:3",
      "chapter": "3",
      "section": "3",
      "content": "§ 3. Ansøgning om støtte skal ske i henhold til § 3, § 4, § 5, stk. 1, §§ 6-9, § 14, stk. 1, 2 og 4, § 15, § 16, stk. 1, og § 17 om henholdsvis fællesskema, Internet Markkort og fuldmagt i bekendtgørelse nr. 1359 af 28. november 2023 om ansøgninger m.v. for landbrugere i Tast selv.",
      "valid_from": "2023-12-01",
      "valid_to": null
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Ansøgning om støtte kan ikke omfatte følgende arealer: 1) Arealer, der for ansøgningsåret er registreret som beliggende inden for 3-metersbræmmer omfattet af god landbrugs- og miljømæssig stand, jf. https://kort.lbst.dk/261. 2) Arealer, der for ansøgningsåret er registreret i IMK som arealer, der ikke er tilskudsberettigede under grundbetalingsordningen. 3) Arealer, der den 1. november 2023 er registreret som et § 3-areal på Danmarks Miljøportal, jf. https://kort.lbst.dk/261. 4) Arealer, der for ansøgningsåret er indberettet i fællesskema som småbiotoper omfattet af ansøgning om tilskud til biodiversitet og bæredygtighed under artikel 31 i forordning (EU) 2021/2115. 5) Arealer, der for ansøgningsåret er registreret som omfattet af § 21 b, stk. 1, i lov om miljøbeskyttelse, jf. https://kort.lbst.dk/261. Stk. 2. De i stk. 1 anførte arealer kan dog indgå i den indtegnede ansøgte mark. Hvis den indtegnede ansøgte mark ikke overlapper med arealer, som omhandlet i stk. 1, anses størrelsen af den ansøgte mark som størrelsen af den indtegnede mark. Hvis den indtegnede ansøgte mark overlapper med arealer, som omhandlet i stk. 1, anses de overlappende arealer ikke som omfattet af ansøgning om støtte og fratrækkes størrelsen af den indtegnede mark ved fastsættelse af størrelsen af den ansøgte mark.",
      "valid_from": "2023-12-01",
      "valid_to": null
    },
    {
      "provision_ref": "4:5",
      "chapter": "4",
      "section": "5",
      "content": "§ 5. Basisstøtte for et areal er betinget af opfyldelse af følgende kriterier: 1) Ansøger skal have søgt om grundbetaling for arealet i 2024, og arealet skal være tilskudsberettiget under grundbetalingsordningen. 2) Ansøgers bedrift skal ved udløb af ansøgningsfristen være certificeret af Landbrugsstyrelsen til økologisk jordbrugsproduktion eller være omfattet af en ansøgning herom. 3) Arealet skal senest ved ansøgningsårets begyndelse være omlagt til eller være under omlægning til økologisk jordbrugsproduktion under en bedrift, der er certificeret af Landbrugsstyrelsen til økologisk jordbrugsproduktion eller omfattet af en ansøgning herom. 4) Arealet må i ansøgningsåret ikke være indberettet i en ansøgning om grundbetaling som et areal, der er tilskudsberettiget i medfør af artikel 4, stk. 4, litra c, i forordning (EU) 2021/2115. 5) Hver enkelt ansøgt mark, som arealet omfatter, skal være på mindst 0,01 ha. 6) Det samlede areal, hvortil der ansøges om basisstøtte, skal ved udløb af ansøgningsfristen udgøre mindst 0,30 ha.",
      "valid_from": "2023-12-01",
      "valid_to": null
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Basisstøtte for et areal er betinget af opfyldelse af følgende kriterier: 1) Arealet må ved udløb af ansøgningsfristen ikke være omfattet af tilsagn om tilskud eller ansøgning om tilsagn om tilskud til miljøvenligt landbrug, til miljø- og klimavenligt landbrug eller til økologisk landbrug under et af landdistriktsprogrammerne. 2) Arealet må for ansøgningsåret ikke være omfattet af ansøgning om tilskud til ekstensivering med slæt eller til biodiversitet og bæredygtighed under artikel 31 i forordning (EU) 2021/2115. 3) Arealet må for ansøgningsåret ikke være omfattet af ansøgning om tilsagn om tilskud eller tilsagn om tilskud til pleje af græs- og naturarealer eller til tilskud til fastholdelse af arealer i vand- og klimaprojekter under artikel 70 i forordning (EU) 2021/2115. 4) Arealet må ikke indgå i et minivådområde med omkringliggende areal, der er etableret med tilskud i medfør af anden lovgivning, eller er omfattet af tilsagn om tilskud, der er meddelt i medfør af anden lovgivning senest i den planperiode, der udløber i ansøgningsåret. 5) Arealet må ikke være omfattet af bortfald af tilsagn om økologisk arealtilskud, jf. bekendtgørelse nr. 1077 af 1. juni 2021 om økologisk arealtilskud, med virkning fra og med det tilsagnsår, der begynder den 1. september 2023, og som er en følge af, a) at en erhverver ikke indtræder i tilsagnet for arealet, jf. § 25, stk. 3, 1. pkt., i den nævnte bekendtgørelse, b) at tilsagnshaver har indgivet erklæring om, at en revision af tilsagnet ikke accepteres, jf. § 26, stk. 4, i den nævnte bekendtgørelse, eller c) at anmodning om udbetaling af tilskud indgivet på fællesskema ved brug af Ministeriet for Fødevarer, Landbrug og Fiskeris Tast selv ikke er modtaget i Landbrugsstyrelsen senest 25 kalenderdage efter fristen for indgivelse af fællesskema i det kalenderår, hvor det pågældende tilsagnsår udløber, jf. § 39, stk. 1, nr. 4, i den nævnte bekendtgørelse.",
      "valid_from": "2023-12-01",
      "valid_to": null
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Basisstøtte for et areal er betinget af opfyldelse af følgende kriterier: 1) Arealet må ved udløb af ansøgningsfristen ikke være omfattet af en regulering, der har virkning inden for ansøgningsåret, og som indebærer, at betingelserne for økologisk jordbrugsproduktion eller betingelser, der i hovedsagen svarer hertil, skal opfyldes for arealet som følge af a) tilskud i medfør af anden lovgivning end reglerne for de i § 6 omhandlede tilskudsordninger, b) aftale, der indebærer betaling for den nævnte regulering, c) servitut eller d) krav, der er pålagt i medfør af anden lovgivning. 2) Arealet må ved udløb af ansøgningsfristen ikke være omfattet af en regulering, der har virkning inden for ansøgningsåret, og som indebærer eller i hovedsagen indebærer, at arealet ikke må tilføres kemiske plantebeskyttelsesmidler som følge af a) tilskud i medfør af anden lovgivning end reglerne for grundbetaling og reglerne for de i § 6 omhandlede tilskudsordninger, b) aftale, der indebærer betaling for den nævnte regulering, c) servitut eller d) krav, der er pålagt i medfør af anden lovgivning end bekendtgørelse om konditionalitet for 2024.",
      "valid_from": "2023-12-01",
      "valid_to": null
    },
    {
      "provision_ref": "5:8",
      "chapter": "5",
      "section": "8",
      "content": "§ 8. Basisstøtte for et areal er betinget af opfyldelse af følgende forpligtelser: 1) Arealet skal i hele ansøgningsåret være omlagt til eller være under omlægning til økologisk jordbrugsproduktion under en bedrift, der er certificeret af Landbrugsstyrelsen til økologisk jordbrugsproduktion eller omfattet af en ansøgning herom. 2) Plantebeskyttelsesmidler, der tilføres arealet i ansøgningsåret, må kun omfatte plantebeskyttelsesmidler, der er tilladt i økologisk jordbrugsproduktion i Danmark. 3) Gødning, der tilføres arealet i ansøgningsåret, må kun omfatte gødning, der er tilladt i økologisk jordbrugsproduktion i Danmark. 4) Skatte-, moms- og driftsregnskaber, der vedrører ansøgningsåret, skal opbevares af ansøger i mindst 5 år fra udbetalingstidspunktet.",
      "valid_from": "2023-12-01",
      "valid_to": null
    },
    {
      "provision_ref": "5:9",
      "chapter": "5",
      "section": "9",
      "content": "§ 9. For bedrifter, der ved udløb af ansøgningsfristen er registreret i Register for Gødningsregnskab med virkning for den planperiode, der udløber i ansøgningsåret, er basisstøtte for et areal betinget af opfyldelse af følgende forpligtelser: 1) På bedriften må der i gennemsnit maksimalt tilføres 107 kg udnyttet kvælstof pr. ha harmoniareal i den planperiode, der udløber i ansøgningsåret. 2) Ansøger skal for den planperiode, der udløber i ansøgningsåret, udarbejde gødningsplanlægning og gødningsregnskab samt indsende gødningsregnskab efter reglerne i og i medfør af lov om jordbrugets anvendelse af gødning og om næringsstofreducerende tiltag. Det skal af gødningsplanlægning og gødningsregnskab fremgå, at den i nr. 1 anførte forpligtelse henholdsvis er planlagt overholdt og er overholdt. 3) Oplysninger om gødningsplanlægning for den planperiode, der udløber i ansøgningsåret, skal fremgå af et særligt skema »Gødningskvote og Efterafgrøder«, der skal udfyldes og indgives elektronisk ved brug af Ministeriet for Fødevarer, Landbrug og Fiskeris Tast selv, som kan tilgås via Landbrugsstyrelsens hjemmeside. Oplysninger om gødningsplanlægning skal være modtaget i Landbrugsstyrelsen senest ved udløb af ansøgningsfristen.",
      "valid_from": "2023-12-01",
      "valid_to": null
    },
    {
      "provision_ref": "6:10",
      "chapter": "6",
      "section": "10",
      "content": "§ 10. Omlægningstillæg for et areal kan ikke ydes for mere end to på hinanden følgende kalenderår.",
      "valid_from": "2023-12-01",
      "valid_to": null
    },
    {
      "provision_ref": "6:11",
      "chapter": "6",
      "section": "11",
      "content": "§ 11. Omlægningstillæg for et areal er betinget af opfyldelse af følgende kriterier: 1) Der skal samtidig ansøges om basisstøtte for arealet for ansøgningsåret. 2) Kriterier for støtteberettigelse for basisstøtte for arealet, jf. § 5, nr. 1-5, § 6 og § 7, skal opfyldes. 3) Det samlede areal, hvortil der ansøges om omlægningstillæg, skal ved udløb af ansøgningsfristen udgøre mindst 0,30 ha. 4) Omlægning af arealet til økologisk jordbrugsproduktion skal være påbegyndt den 2. januar i kalenderår k-2 eller senere. 5) Arealet må ikke være indberettet som et braklagt areal i fællesskema for ansøgningsåret. 6) Forud for arealets aktuelle omlægningsdato skal arealet have været drevet uden for certificering til økologisk jordbrugsproduktion i en periode på mindst 5 år.",
      "valid_from": "2023-12-01",
      "valid_to": null
    },
    {
      "provision_ref": "7:12",
      "chapter": "7",
      "section": "12",
      "content": "§ 12. Omlægningstillæg for et areal er betinget af opfyldelse af de forpligtelser for basisstøtte for arealet, der er anført i § 8.",
      "valid_from": "2023-12-01",
      "valid_to": null
    },
    {
      "provision_ref": "7:13",
      "chapter": "7",
      "section": "13",
      "content": "§ 13. Omlægningstillæg for et areal er betinget af, at for hvert ansøgningsår, der udbetales omlægningstillæg for, bliver arealet i en efterfølgende sammenhængende periode på tre kalenderår umiddelbart efter udløb af ansøgningsåret drevet økologisk under en bedrift, der er certificeret af Landbrugsstyrelsen til økologisk jordbrugsproduktion eller omfattet af en ansøgning herom. Der gælder dog en bagatelgrænse, jf. stk. 2, således, at det alene er ved overskridelse af bagatelgrænsen, at forpligtelsen i 1. pkt. anses som ikke opfyldt. Stk. 2. I et kalenderår i den efterfølgende periode, jf. stk. 1, må til og med 2 ha af det samlede areal med omlægningstillæg være drevet ikke-økologisk. Hvis det ikke-økologisk drevne areal udgør over 2 ha af det nævnte samlede areal, anses forpligtelsen i stk. 1, 1. pkt., som ikke opfyldt for ikke-økologisk drevne arealer, hvis de ikke-økologisk drevne arealer udgør over 10 pct. af den pågældende ansøgte marks areal med omlægningstillæg. Stk. 3. Hvis et areal, for hvilket der for det pågældende ansøgningsår er udbetalt omlægningstillæg, bliver overdraget helt eller delvis inden for den efterfølgende periode, jf. stk. 1, forbliver ansøger ansvarlig for opfyldelse af forpligtelsen i stk. 1, 1. pkt. Stk. 4. Stk. 3 finder tilsvarende anvendelse, hvis rådigheden over et areal, for hvilket der for det pågældende ansøgningsår er udbetalt omlægningstillæg, overgår til en anden landbruger inden for den efterfølgende periode. Stk. 5. Ved anvendelse af stk. 1-4 medtages ikke arealer med omlægningstillæg, der er krævet tilbagebetalt.",
      "valid_from": "2023-12-01",
      "valid_to": null
    },
    {
      "provision_ref": "8:14",
      "chapter": "8",
      "section": "14",
      "content": "§ 14. Frugt/bær-tillæg for et areal er betinget af opfyldelse af følgende kriterier: 1) Der skal samtidig ansøges om basisstøtte for arealet for ansøgningsåret. 2) Kriterier for støtteberettigelse for basisstøtte for arealet, jf. § 5, nr. 1-5, § 6 og § 7, skal opfyldes. 3) Det samlede areal, hvortil der ansøges om frugt/bær-tillæg, skal ved udløb af ansøgningsfristen udgøre mindst 0,30 ha. 4) Arealet skal i fællesskema for ansøgningsåret være indberettet som et areal med frugt/bær, som omhandlet i § 15, stk. 2.",
      "valid_from": "2023-12-01",
      "valid_to": null
    },
    {
      "provision_ref": "9:15",
      "chapter": "9",
      "section": "15",
      "content": "§ 15. Frugt/bær-tillæg for et areal er betinget af opfyldelse af de forpligtelser for basisstøtte for arealet, der er anført i § 8, og opfyldelse af de i stk. 2-6 anførte forpligtelser. Stk. 2. Senest ved udløb af fristen for indgivelse af ændringer til fællesskema i 2024 skal der på arealet være etableret en eller flere af følgende frugter og bær og med mindst det anførte antal planter pr. ha for hovedafgrøden, jf. dog stk. 3: 1) Surkirsebær ( Prunus cerasus ) 300 planter pr. ha. 2) Æble ( Malus domestica ) 400 planter pr. ha. 3) Pære ( Pyrus communis ) 400 planter pr. ha. 4) Blommer ( Prunus domestica ) 400 planter pr. ha. 5) Sødkirsebær ( Prunus avium ) 400 planter pr. ha. 6) Trækvæde ( Cydonia oblonga ) 400 planter pr. ha. 7) Hyld ( Sambucus nigra ) 600 planter pr. ha. 8) Hasselnød ( Corylus maxima ) 600 planter pr. ha. 9) Hasselnød, træ ( Corylus avellana ) 225 planter pr. ha. 10) Almindelig valnød ( Juglans regia L. ) 100 planter pr. ha. For planter etableret efter 31. januar 2023 skal der anvendes podet plantemateriale. 11) Ægte kastanje ( Castanea sativa eller Castanea crenata ) 100 planter pr. ha. For planter etableret efter 31. januar 2023 skal der anvendes podet plantemateriale. 12) Morbær ( Morus spp. ) 600 planter pr. ha. 13) Brombær og brombær-krydsninger ( Rubus plicatus eller Rubus fruticosus ) 1.200 planter pr. ha. 14) Bærmispel ( Amelanchier laevis eller Amelanchier alnifolia ) 1.200 planter pr. ha. 15) Havtorn ( Hippophae rhamnoides ) 1.200 planter pr. ha. 16) Solbær ( Ribes nigrum ) 1.500 planter pr. ha. 17) Ribs ( Ribes rubrum ) 1.500 planter pr. ha. 18) Stikkelsbær ( Ribes uva-crispa ) 1.500 planter pr. ha. 19) Blåbær ( Vaccinium myrtillus eller Vaccinium corymbosum ) 1.500 planter pr. ha. 20) Hyben ( Rosa rugosa eller Rosa canina ) 1.500 planter pr. ha. 21) Surbær ( Aronia melanocarpa ) 1.500 planter pr. ha. 22) Japansk kvæde ( Chaenomeles speciosa eller Chaenomeles speciosa x japonica ) 1.500 planter pr. ha. 23) Vindruer ( Vitis spp. ) 1.500 planter pr. ha. 24) Hindbær ( Rubus idaeus ) 2.000 planter pr. ha. 25) Jordbær ( Fragaria ananassa ) 20.000 planter pr. ha. 26) Storfrugtet tranebær ( Vaccinium macrocarpon ) 20.000 planter pr. ha. 27) Tyttebær ( Vaccinium vitis-idaea ) 30.000 planter pr. ha. Stk. 3. For eksisterende beplantninger kan Landbrugsstyrelsen i særlige tilfælde dispensere fra de i stk. 2 anførte antal planter pr. hektar. Ansøgning om dispensation skal være skriftlig og være modtaget i Landbrugsstyrelsen senest ved udløb af fristen for indgivelse af ændringer til fællesskema i 2024. Stk. 4. Hovedafgrøden er den afgrøde, som ansøger har indberettet for arealet i ansøgning om frugt/bær-tillæg for arealet. Den indberettede hovedafgrøde skal være på arealet den 25. juli i ansøgningsåret og med mindst det i stk. 2 anførte antal planter pr. ha for hovedafgrøden. Stk. 5. Hovedformålet med arealet skal være produktion af frugt eller bær med henblik på høst. Hovedafgrøden skal være jævnt fordelt over arealet. Hovedafgrøden skal fremstå som en plejet kultur i veldefinerede rækker, der muliggør høst af afgrøden og pleje af planterne. Afstanden mellem rækkerne i hovedafgrøden må højst være 10 meter. Afstanden måles fra centrum af planterne. Stk. 6. For hver enkelt mark, som arealet omfatter, må ubefæstede arbejdsarealer i udkanten af marken på to af markens sider være højst 10 meter brede og på markens øvrige sider være højst 5 meter brede. Bredden måles fra centrum af planterne i den ydre række af frugt/bær.",
      "valid_from": "2023-12-01",
      "valid_to": null
    },
    {
      "provision_ref": "10:16",
      "chapter": "10",
      "section": "16",
      "content": "§ 16. Tillæg for reduceret kvælstoftilførsel for et areal er betinget af opfyldelse af følgende kriterier: 1) Der skal samtidig ansøges om basisstøtte for arealet for ansøgningsåret. 2) Kriterier for støtteberettigelse for basisstøtte for arealet, jf. § 5, nr. 1-5, § 6 og § 7, skal opfyldes. 3) Det samlede areal, hvortil der ansøges om tillæg for reduceret kvælstoftilførsel, skal ved udløb af ansøgningsfristen udgøre mindst 0,30 ha. 4) Ansøgers bedrift skal ved udløb af ansøgningsfristen være registreret i Register for Gødningsregnskab med virkning for den planperiode, der udløber i ansøgningsåret. 5) Arealet må ikke være indberettet som et braklagt areal i fællesskema for ansøgningsåret. 6) Arealet må ved udløb af ansøgningsfristen ikke være omfattet af en regulering, der har virkning inden for ansøgningsåret, og som indebærer, at arealet ikke må tilføres gødning eller alene må tilføres den gødning, der efterlades af græssende husdyr, eller som indebærer, at der på arealet skal være tilført mindre end 107 kg udnyttet kvælstof pr. ha som følge af a) tilskud i medfør af anden lovgivning end reglerne for grundbetaling og reglerne for de i § 6 omhandlede tilskudsordninger, b) aftale, der indebærer betaling for den nævnte regulering, c) servitut eller d) krav, der er pålagt i medfør af anden lovgivning end bekendtgørelse om jordbrugsvirksomheders anvendelse af gødning og bekendtgørelse om konditionalitet for 2024.",
      "valid_from": "2023-12-01",
      "valid_to": null
    },
    {
      "provision_ref": "11:17",
      "chapter": "11",
      "section": "17",
      "content": "§ 17. Tillæg for reduceret kvælstoftilførsel for et areal er betinget af opfyldelse af følgende forpligtelser: 1) De forpligtelser for basisstøtte for arealet, der er anført i § 8, skal opfyldes. 2) På bedriften må der i gennemsnit maksimalt tilføres 65 kg udnyttet kvælstof pr. ha harmoniareal i den planperiode, der udløber i ansøgningsåret. 3) Ansøger skal for den planperiode, der udløber i ansøgningsåret, udarbejde gødningsplanlægning og gødningsregnskab samt indsende gødningsregnskab efter reglerne i og i medfør af lov om jordbrugets anvendelse af gødning og om næringsstofreducerende tiltag. Det skal af gødningsplanlægning og gødningsregnskab fremgå, at den i nr. 2 anførte forpligtelse henholdsvis er planlagt overholdt og er overholdt. 4) Oplysninger om gødningsplanlægning for den planperiode, der udløber i ansøgningsåret, skal fremgå af et særligt skema »Gødningskvote og Efterafgrøder«, der skal udfyldes og indgives elektronisk ved brug af Ministeriet for Fødevarer, Landbrug og Fiskeris Tast selv, som kan tilgås via Landbrugsstyrelsens hjemmeside. Oplysninger om gødningsplanlægning skal være modtaget i Landbrugsstyrelsen senest ved udløb af ansøgningsfristen.",
      "valid_from": "2023-12-01",
      "valid_to": null
    },
    {
      "provision_ref": "12:18",
      "chapter": "12",
      "section": "18",
      "content": "§ 18. Støtten for ansøgningsåret udgør følgende beløb, jf. dog stk. 2 og 3: 1) Basisstøtte: 161,07 EUR pr. ha. 2) Omlægningstillæg: 214,77 EUR pr. ha. 3) Frugt/bær-tillæg: 536,91 EUR pr. ha. 4) Tillæg for reduceret kvælstoftilførsel: 87,25 EUR pr. ha. Stk. 2. Ved underansøgning under ordninger omfattet af artikel 31 i forordning (EU) 2021/2115 kan støtten blive forhøjet med maksimalt 10 pct. for den i stk. 1, nr. 2-4, anførte støtte og med maksimalt 25 pct. for den i stk. 1, nr. 1, anførte støtte. Stk. 3. Ved overansøgning under ordninger omfattet af artikel 31 i forordning (EU) 2021/2115 kan den i stk. 1, nr. 2-4, anførte støtte blive nedsat.",
      "valid_from": "2023-12-01",
      "valid_to": null
    },
    {
      "provision_ref": "12:19",
      "chapter": "12",
      "section": "19",
      "content": "§ 19. Hvis det ansøgte areal er registreret på Internet Markkort som beliggende i en markblok af typen »Permanent græs (PGR)« med en tilknyttet tilskudsprocent, beregnes støtten på grundlag af det ansøgte areal, for hvilket kriterier og forpligtelser er opfyldt, ganget med markblokkens tilskudsprocent.",
      "valid_from": "2023-12-01",
      "valid_to": null
    },
    {
      "provision_ref": "12:20",
      "chapter": "12",
      "section": "20",
      "content": "§ 20. Hvis et areal, hvortil der er søgt støtte, bliver overdraget helt eller delvis inden for ansøgningsåret, vil støtten uanset overdragelsen blive udbetalt til ansøger. Ansøger forbliver ansvarlig for opfyldelse af kriterier for støtteberettigelse og forpligtelser. Stk. 2. Stk. 1 finder tilsvarende anvendelse, hvis rådigheden over et areal, hvortil der er søgt støtte, overgår til en anden landbruger inden for ansøgningsåret.",
      "valid_from": "2023-12-01",
      "valid_to": null
    },
    {
      "provision_ref": "13:21",
      "chapter": "13",
      "section": "21",
      "content": "§ 21. Manglende opfyldelse af kriterier for støtteberettigelse, jf. §§ 5-7, § 10, § 11, § 14 og § 16, er omfattet af reglen i § 6, stk. 1, i bekendtgørelse nr. 1387 af 29. november 2023 om kontrol og administrative sanktioner for visse tilskudsordninger under Den Europæiske Unions fælles landbrugspolitik. Stk. 2. Manglende opfyldelse af forpligtelser, jf. § 8, § 9, § 12, § 13, § 15 og § 17, er omfattet af reglerne i § 6, stk. 2, § 14, stk. 1 og 2, § 15, § 16, § 17, stk. 1-3, § 19, stk. 1 og 3-6, og §§ 21-23 i bekendtgørelse nr. 1387 af 29. november 2023 om kontrol og administrative sanktioner for visse tilskudsordninger under Den Europæiske Unions fælles landbrugspolitik. Stk. 3. Forsinket ansøgning om støtte og ændring af ansøgning om støtte, jf. § 6 og § 9 i bekendtgørelse nr. 1359 af 28. november 2023 om ansøgninger m.v. for landbrugere i Tast selv, er omfattet af reglerne i § 7, stk. 1, nr. 1, og § 7, stk. 2 og 4, i bekendtgørelse nr. 1387 af 29. november 2023 om kontrol og administrative sanktioner for visse tilskudsordninger under Den Europæiske Unions fælles landbrugspolitik. Stk. 4. Manglende indberetning af alle bedriftens landbrugsarealer, jf. § 4, stk. 1, nr. 1, i bekendtgørelse nr. 1359 af 28. november 2023 om ansøgninger m.v. for landbrugere i Tast selv, er omfattet af reglerne i § 8, stk. 1, i bekendtgørelse nr. 1387 af 29. november 2023 om kontrol og administrative sanktioner for visse tilskudsordninger under Den Europæiske Unions fælles landbrugspolitik.",
      "valid_from": "2023-12-01",
      "valid_to": null
    },
    {
      "provision_ref": "14:22",
      "chapter": "14",
      "section": "22",
      "content": "§ 22. Overholdelse af bekendtgørelsen kontrolleres i henhold til § 3, § 4 og § 5, stk. 1, i bekendtgørelse nr. 1387 af 29. november 2023 om kontrol og administrative sanktioner for visse tilskudsordninger under Den Europæiske Unions fælles landbrugspolitik.",
      "valid_from": "2023-12-01",
      "valid_to": null
    },
    {
      "provision_ref": "15:23",
      "chapter": "15",
      "section": "23",
      "content": "§ 23. Afgørelser sendes digitalt til ansøger via Tast selv.",
      "valid_from": "2023-12-01",
      "valid_to": null
    },
    {
      "provision_ref": "15:24",
      "chapter": "15",
      "section": "24",
      "content": "§ 24. Skriftlige partshøringer efter forvaltningslovens § 19 og skriftlige referater af telefoniske partshøringer efter forvaltningslovens § 19 sendes til ansøger via Tast selv, jf. dog § 25, stk. 1. Stk. 2. Besvarelse af skriftlige partshøringer efter forvaltningslovens § 19 og besvarelse af skriftlige referater af telefoniske partshøringer efter forvaltningslovens § 19 skal indgives via Tast selv, jf. dog § 25, stk. 2.",
      "valid_from": "2023-12-01",
      "valid_to": null
    },
    {
      "provision_ref": "15:25",
      "chapter": "15",
      "section": "25",
      "content": "§ 25. Partshøringer efter forvaltningslovens § 19 om forhold, som konstateres ved satellitbaseret kontrol, skal ske i overensstemmelse med §§ 3 og 24 i bekendtgørelse nr. 1387 af 29. november 2023 om kontrol og administrative sanktioner for visse tilskudsordninger under Den Europæiske Unions fælles landbrugspolitik. Stk. 2. Besvarelse af partshøringen, jf. stk. 1, skal tilsvarende ske i overensstemmelse med §§ 3 og 24 i bekendtgørelse nr. 1387 af 29. november 2023 om kontrol og administrative sanktioner for visse tilskudsordninger under Den Europæiske Unions fælles landbrugspolitik.",
      "valid_from": "2023-12-01",
      "valid_to": null
    },
    {
      "provision_ref": "16:26",
      "chapter": "16",
      "section": "26",
      "content": "§ 26. Bekendtgørelsen træder i kraft den 1. januar 2024.",
      "valid_from": "2023-12-01",
      "valid_to": null
    }
  ],
  "definitions": []
}
