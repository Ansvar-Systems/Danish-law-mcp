{
  "id": "2023:472",
  "type": "statute",
  "title": "Bekendtgørelse om pulje til energiforbedrende tiltag på institutioner på Kulturministeriets område",
  "short_name": "BEK H#LOKDOK04",
  "status": "in_force",
  "issued_date": "2023-05-02",
  "url": "https://www.retsinformation.dk/eli/lta/2023/472/xml",
  "description": "Retsinformation source. DocumentId=AK002109; AccessionNumber=B20230047205; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Efter denne bekendtgørelse kan der ydes tilskud til energiforbedrende tiltag til institutioner m.v., som modtager driftstilskud fra Kulturministeriet, og hvis primære formål er at udøve publikums- eller deltagerrettet virksomhed."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Institution: En juridisk person, der er organiseret som selvejende institution, fond, forening, selskab, organisation eller enkeltmandsvirksomhed, og som på ansøgningstidspunktet er registreret i Det Centrale Virksomhedsregister (CVR). 2) Driftstilskud: Tilskud, herunder tilskud ydet som refusion, som institutionen frit kan anvende inden for sin ordinære drift iht. institutionens vedtægtsbestemte formål, og som med forbehold for vedtagelsen af de årlige bevillingslove m.v. i staten og årlige budgetgodkendelser i kommuner forventes ydet tidsubegrænset eller i en periode på tre på hinanden følgende regnskabsår. Tilskud til drift omfatter hverken tilskud til tidsmæssigt afgrænsede projekter og lignende eller anlægstilskud. 3) Modtager af driftstilskud fra Kulturministeriet: Institutioner, der modtager driftstilskud fra Kulturministeriet, herunder fra offentlige armslængdeorganer, Kulturministeriets driftstilskud til små storbyteatre og refusion af kommuners driftstilskud til egnsteatre, offentlige driftstilskud, der er udlagt i delegeret tilskudsforvaltning til en selvejende institution m.v. (f.eks. Det Københavnske Teatersamarbejde), samt driftstilskud, der er udlagt i regionale kulturaftaler med kommuner. 4) Publikums- eller deltagerrettet virksomhed: Virksomhed, hvormed der formidles kulturelle oplevelser m.v. til offentligheden, der giver adgang til kulturoplevelsen m.v. som publikum eller deltager. 5) Energiudgifter: Energiforsyningsudgifter i henhold til en leveringsaftale, som er direkte forbundet med institutionens drift, køling, belysning, opvarmning eller ventilation. 6) Energiforbedrende tiltag: Tiltag med umiddelbar fysisk tilknytning til institutionen, jf. dog § 4, stk. 7, der dokumenterbart reducerer institutionens energiforbrug, samt forprojekter, der afdækker løsninger til energioptimering, der dokumenterbart vil reducere institutionens energiforbrug."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Tilskud efter denne bekendtgørelse ydes ikke til statslige og kommunale institutioner, lands- og paraplyorganisationer, indehavere af tilladelser til programvirksomhed udstedt af Radio- og TV-nævnet samt kulturinstitutioner, som modtager driftstilskud fra Kulturministeriets Udlodningspulje til almennyttige organisationer."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Tilskud efter § 1 kan alene ydes til institutioner som i 2022 har haft energiudgifter svarende til minimum 1 pct. af institutionens samlede omsætning. Stk. 2. De energiforbedrende tiltag, der søges om tilskud til, skal være gennemført senest et år efter, at institutionen har modtaget tilsagn om tilskud fra Slots- og Kulturstyrelsen, jf. dog stk. 3. Stk. 3. Der kan søges om tilskud til en afgrænset del af et større energiforbedrende tiltag, hvor det samlede tiltag ikke kan gennemføres senest et år efter, at der er modtaget tilsagn fra Slots- og Kulturstyrelsen, under forudsætning af, at den afgrænsede del af tiltaget, der er søgt om tilskud til, skal kunne gennemføres senest et år efter, at institutionen har modtaget tilsagn fra Slots- og Kulturstyrelsen. Stk. 4. Der kan kun søges om tilskud til energiforbedrende tiltag, som institutionen afregner for senest et år efter tilsagn. Stk. 5. Der kan ikke søges om tilskud til energiforbedrende tiltag, som allerede er gennemført inden 10. februar 2023. Stk. 6. Institutioner, der søger om tilskud til energiforbedrende tiltag af bygninger eller lokaler, hvor institutionen ikke selv er ejer, skal i henhold til en lejekontrakt være ansvarlig for drift eller vedligeholdelse af disse bygninger eller lokaler, jf. dog stk. 7. Stk. 7. Institutioner, der har til huse i bygninger eller lokaler, de ikke ejer, kan uanset stk. 6 søge om tilskud til energiforbedrende tiltag, der ikke angår selve bygningen."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Slots- og Kulturstyrelsen administrerer tilskudspuljen efter denne bekendtgørelse. Stk. 2. Slots- og Kulturstyrelsen kan fastsætte frister for indsendelse af ansøgning, jf. dog § 7, stk. 6. Stk. 3. Slots- og Kulturstyrelsen kan stille krav om supplerende dokumentation og kan fastsætte en frist for indsendelse af oplysningerne."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Tilskud ydes på baggrund af en ansøgning. Ansøgningen skal vedlægges revideret årsregnskab for 2022. For institutioner m.v., hvis årsregnskab ikke følger kalenderåret, skal der indsendes institutionens seneste reviderede årsregnskab, samt en opgørelse over den samlede omsætning for 2022, der er underskrevet af institutionens direktion. Slots- og Kulturstyrelsen fastsætter en nærmere metode for denne opgørelse. Stk. 2. Ansøgningen skal vedlægges direktionsunderskrevet opgørelse af energiudgifterne i 2022 sammen med fuld dokumentation for disse i form af f.eks. kvitteringer for betalte regninger. Stk. 3. Ansøgningen skal vedlægges faktura eller skriftligt tilbud eller tilsvarende dokumentation for udgifterne ekskl. moms ved de energiforbedrende tiltag, der søges om tilskud til. Stk. 4. Ansøgningen skal vedlægges sandsynliggørelse for, at de energiforbedrende tiltag, der søges om tilskud til, vil have en energibesparende effekt. Ansøges der om tilskud til forprojekter, skal der vedlægges sandsynliggørelse for, at de i forprojektet afdækkede løsninger til energioptimering vil have en energibesparende effekt. Stk. 5. Ansøgningen skal vedlægges dokumentation eller sandsynliggøre, at de energiforbedrende tiltag, der søges om tilskud til, kan gennemføres senest et år efter, at der er modtaget tilsagn om tilskud fra Slots- og Kulturstyrelsen."
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Tilskuddet kan maksimalt udgøre 50 pct. af udgifterne eksklusiv moms til det eller de energiforbedrende tiltag, der søges om tilskud til. Stk. 2. Tilskuddet til hver institution kan maksimalt udgøre 0,5 mio. kr. i alt pr. p-nummer. Stk. 3. Der kan ikke ydes tilskud til dækning af udgifter, som ikke er omfattet af ansøgningen. Stk. 4. Der kan ikke ydes tilskud til tiltag, som institutionen modtager tilskud til fra andre offentlige puljer for energibesparende eller -optimerende tiltag. Stk. 5. Ansøgninger behandles i den rækkefølge, de modtages. Puljens midler fordeles løbende, indtil de er opbrugt, hvorefter puljen lukkes for ansøgninger. Skulle puljen tilføres nye midler, kan puljen genåbnes for ansøgninger, jf. dog stk. 6. Stk. 6. Der kan kun udbetales tilskud fra puljen frem til 31. december 2023. Stk. 7. Udbetaling af tilskud sker til institutionens NemKonto, når den fremsendte dokumentation er godkendt af Slots- og Kulturstyrelsen."
    },
    {
      "provision_ref": "5:8",
      "chapter": "5",
      "section": "8",
      "content": "§ 8. Institutionen skal ved afrapportering indsende dokumentation til Slots- og Kulturstyrelsen for sine faktiske udgifter eksklusiv moms til gennemførelsen af de støttede energiforbedrende tiltag. Slots- og Kulturstyrelsen fastsætter frist for indsendelse af opgørelse efter 1. pkt. Stk. 2. Slots- og Kulturstyrelsen kan stille krav om supplerende dokumentation og kan fastsætte en frist for indsendelse af oplysningerne. Stk. 3. Hvis de dokumenterede udgifter til gennemførelsen af de støttede energiforbedrende tiltag er mindre end det i ansøgningen anførte, kan Slots- og Kulturstyrelsen på grundlag af den indsendte dokumentation træffe afgørelse om hel eller delvis tilbagebetaling af det udbetalte tilskud. Stk. 4. Der kan ikke ske efterregulering i opadgående retning."
    },
    {
      "provision_ref": "6:9",
      "chapter": "6",
      "section": "9",
      "content": "§ 9. Slots- og Kulturstyrelsens afgørelser i henhold til denne bekendtgørelse kan påklages til Kulturministeriet. Stk. 2. Klagen skal rettes til Slots- og Kulturstyrelsen, som videresender klagen med sagens materiale og en udtalelse til Kulturministeriet."
    },
    {
      "provision_ref": "7:10",
      "chapter": "7",
      "section": "10",
      "content": "§ 10. Bekendtgørelsen træder i kraft den 12. maj 2023."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Efter denne bekendtgørelse kan der ydes tilskud til energiforbedrende tiltag til institutioner m.v., som modtager driftstilskud fra Kulturministeriet, og hvis primære formål er at udøve publikums- eller deltagerrettet virksomhed.",
      "valid_from": "2023-05-02",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Institution: En juridisk person, der er organiseret som selvejende institution, fond, forening, selskab, organisation eller enkeltmandsvirksomhed, og som på ansøgningstidspunktet er registreret i Det Centrale Virksomhedsregister (CVR). 2) Driftstilskud: Tilskud, herunder tilskud ydet som refusion, som institutionen frit kan anvende inden for sin ordinære drift iht. institutionens vedtægtsbestemte formål, og som med forbehold for vedtagelsen af de årlige bevillingslove m.v. i staten og årlige budgetgodkendelser i kommuner forventes ydet tidsubegrænset eller i en periode på tre på hinanden følgende regnskabsår. Tilskud til drift omfatter hverken tilskud til tidsmæssigt afgrænsede projekter og lignende eller anlægstilskud. 3) Modtager af driftstilskud fra Kulturministeriet: Institutioner, der modtager driftstilskud fra Kulturministeriet, herunder fra offentlige armslængdeorganer, Kulturministeriets driftstilskud til små storbyteatre og refusion af kommuners driftstilskud til egnsteatre, offentlige driftstilskud, der er udlagt i delegeret tilskudsforvaltning til en selvejende institution m.v. (f.eks. Det Københavnske Teatersamarbejde), samt driftstilskud, der er udlagt i regionale kulturaftaler med kommuner. 4) Publikums- eller deltagerrettet virksomhed: Virksomhed, hvormed der formidles kulturelle oplevelser m.v. til offentligheden, der giver adgang til kulturoplevelsen m.v. som publikum eller deltager. 5) Energiudgifter: Energiforsyningsudgifter i henhold til en leveringsaftale, som er direkte forbundet med institutionens drift, køling, belysning, opvarmning eller ventilation. 6) Energiforbedrende tiltag: Tiltag med umiddelbar fysisk tilknytning til institutionen, jf. dog § 4, stk. 7, der dokumenterbart reducerer institutionens energiforbrug, samt forprojekter, der afdækker løsninger til energioptimering, der dokumenterbart vil reducere institutionens energiforbrug.",
      "valid_from": "2023-05-02",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Tilskud efter denne bekendtgørelse ydes ikke til statslige og kommunale institutioner, lands- og paraplyorganisationer, indehavere af tilladelser til programvirksomhed udstedt af Radio- og TV-nævnet samt kulturinstitutioner, som modtager driftstilskud fra Kulturministeriets Udlodningspulje til almennyttige organisationer.",
      "valid_from": "2023-05-02",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Tilskud efter § 1 kan alene ydes til institutioner som i 2022 har haft energiudgifter svarende til minimum 1 pct. af institutionens samlede omsætning. Stk. 2. De energiforbedrende tiltag, der søges om tilskud til, skal være gennemført senest et år efter, at institutionen har modtaget tilsagn om tilskud fra Slots- og Kulturstyrelsen, jf. dog stk. 3. Stk. 3. Der kan søges om tilskud til en afgrænset del af et større energiforbedrende tiltag, hvor det samlede tiltag ikke kan gennemføres senest et år efter, at der er modtaget tilsagn fra Slots- og Kulturstyrelsen, under forudsætning af, at den afgrænsede del af tiltaget, der er søgt om tilskud til, skal kunne gennemføres senest et år efter, at institutionen har modtaget tilsagn fra Slots- og Kulturstyrelsen. Stk. 4. Der kan kun søges om tilskud til energiforbedrende tiltag, som institutionen afregner for senest et år efter tilsagn. Stk. 5. Der kan ikke søges om tilskud til energiforbedrende tiltag, som allerede er gennemført inden 10. februar 2023. Stk. 6. Institutioner, der søger om tilskud til energiforbedrende tiltag af bygninger eller lokaler, hvor institutionen ikke selv er ejer, skal i henhold til en lejekontrakt være ansvarlig for drift eller vedligeholdelse af disse bygninger eller lokaler, jf. dog stk. 7. Stk. 7. Institutioner, der har til huse i bygninger eller lokaler, de ikke ejer, kan uanset stk. 6 søge om tilskud til energiforbedrende tiltag, der ikke angår selve bygningen.",
      "valid_from": "2023-05-02",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Slots- og Kulturstyrelsen administrerer tilskudspuljen efter denne bekendtgørelse. Stk. 2. Slots- og Kulturstyrelsen kan fastsætte frister for indsendelse af ansøgning, jf. dog § 7, stk. 6. Stk. 3. Slots- og Kulturstyrelsen kan stille krav om supplerende dokumentation og kan fastsætte en frist for indsendelse af oplysningerne.",
      "valid_from": "2023-05-02",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Tilskud ydes på baggrund af en ansøgning. Ansøgningen skal vedlægges revideret årsregnskab for 2022. For institutioner m.v., hvis årsregnskab ikke følger kalenderåret, skal der indsendes institutionens seneste reviderede årsregnskab, samt en opgørelse over den samlede omsætning for 2022, der er underskrevet af institutionens direktion. Slots- og Kulturstyrelsen fastsætter en nærmere metode for denne opgørelse. Stk. 2. Ansøgningen skal vedlægges direktionsunderskrevet opgørelse af energiudgifterne i 2022 sammen med fuld dokumentation for disse i form af f.eks. kvitteringer for betalte regninger. Stk. 3. Ansøgningen skal vedlægges faktura eller skriftligt tilbud eller tilsvarende dokumentation for udgifterne ekskl. moms ved de energiforbedrende tiltag, der søges om tilskud til. Stk. 4. Ansøgningen skal vedlægges sandsynliggørelse for, at de energiforbedrende tiltag, der søges om tilskud til, vil have en energibesparende effekt. Ansøges der om tilskud til forprojekter, skal der vedlægges sandsynliggørelse for, at de i forprojektet afdækkede løsninger til energioptimering vil have en energibesparende effekt. Stk. 5. Ansøgningen skal vedlægges dokumentation eller sandsynliggøre, at de energiforbedrende tiltag, der søges om tilskud til, kan gennemføres senest et år efter, at der er modtaget tilsagn om tilskud fra Slots- og Kulturstyrelsen.",
      "valid_from": "2023-05-02",
      "valid_to": null
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Tilskuddet kan maksimalt udgøre 50 pct. af udgifterne eksklusiv moms til det eller de energiforbedrende tiltag, der søges om tilskud til. Stk. 2. Tilskuddet til hver institution kan maksimalt udgøre 0,5 mio. kr. i alt pr. p-nummer. Stk. 3. Der kan ikke ydes tilskud til dækning af udgifter, som ikke er omfattet af ansøgningen. Stk. 4. Der kan ikke ydes tilskud til tiltag, som institutionen modtager tilskud til fra andre offentlige puljer for energibesparende eller -optimerende tiltag. Stk. 5. Ansøgninger behandles i den rækkefølge, de modtages. Puljens midler fordeles løbende, indtil de er opbrugt, hvorefter puljen lukkes for ansøgninger. Skulle puljen tilføres nye midler, kan puljen genåbnes for ansøgninger, jf. dog stk. 6. Stk. 6. Der kan kun udbetales tilskud fra puljen frem til 31. december 2023. Stk. 7. Udbetaling af tilskud sker til institutionens NemKonto, når den fremsendte dokumentation er godkendt af Slots- og Kulturstyrelsen.",
      "valid_from": "2023-05-02",
      "valid_to": null
    },
    {
      "provision_ref": "5:8",
      "chapter": "5",
      "section": "8",
      "content": "§ 8. Institutionen skal ved afrapportering indsende dokumentation til Slots- og Kulturstyrelsen for sine faktiske udgifter eksklusiv moms til gennemførelsen af de støttede energiforbedrende tiltag. Slots- og Kulturstyrelsen fastsætter frist for indsendelse af opgørelse efter 1. pkt. Stk. 2. Slots- og Kulturstyrelsen kan stille krav om supplerende dokumentation og kan fastsætte en frist for indsendelse af oplysningerne. Stk. 3. Hvis de dokumenterede udgifter til gennemførelsen af de støttede energiforbedrende tiltag er mindre end det i ansøgningen anførte, kan Slots- og Kulturstyrelsen på grundlag af den indsendte dokumentation træffe afgørelse om hel eller delvis tilbagebetaling af det udbetalte tilskud. Stk. 4. Der kan ikke ske efterregulering i opadgående retning.",
      "valid_from": "2023-05-02",
      "valid_to": null
    },
    {
      "provision_ref": "6:9",
      "chapter": "6",
      "section": "9",
      "content": "§ 9. Slots- og Kulturstyrelsens afgørelser i henhold til denne bekendtgørelse kan påklages til Kulturministeriet. Stk. 2. Klagen skal rettes til Slots- og Kulturstyrelsen, som videresender klagen med sagens materiale og en udtalelse til Kulturministeriet.",
      "valid_from": "2023-05-02",
      "valid_to": null
    },
    {
      "provision_ref": "7:10",
      "chapter": "7",
      "section": "10",
      "content": "§ 10. Bekendtgørelsen træder i kraft den 12. maj 2023.",
      "valid_from": "2023-05-02",
      "valid_to": null
    }
  ],
  "definitions": []
}
