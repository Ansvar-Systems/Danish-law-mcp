{
  "id": "2013:591",
  "type": "statute",
  "title": "Bekendtgørelse om fødevarer til særlige medicinske formål",
  "short_name": "BEK H#LOKDOK04",
  "status": "in_force",
  "issued_date": "2013-06-06",
  "url": "https://www.retsinformation.dk/eli/lta/2013/591/xml",
  "description": "Retsinformation source. DocumentId=AH004942; AccessionNumber=B20130059105; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Ved fødevarer til særlige medicinske formål forstås: En kategori fødevarer til særlige ernæringsformål, som er specielt fremstillet eller sammensat og bestemt til at indgå i patienters kost og til at anvendes under lægeligt tilsyn. Fødevarerne er bestemt til at opfylde hele eller en del af ernæringsbehovet hos 1) patienter med begrænset eller nedsat eller forstyrret evne til at indtage, fordøje, absorbere, metabolisere eller udskille almindelige fødevarer eller bestemte næringsstoffer deri eller stof-skifteprodukter, eller 2) patienter, som har andre lægeligt bestemte ernæringsbehov, som ikke kan opfyldes ved hjælp af en ændring af den normale kost, af andre fødevarer til særlige ernæringsformål eller ved en kombination heraf."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Fødevarer til særlige medicinske formål opdeles i følgende tre kategorier: 1) Ernæringsmæssigt fuldgyldige fødevarer med en standard næringsstofsammensætning, som, når de benyttes efter producentens anvisninger, erstatter hele den daglige kost. Produkterne kan også anvendes som delvis erstatning for eller som supplement til patientens kost. 2) Ernæringsmæssigt fuldgyldige fødevarer med en næringsstofsammensætning, der er sygdoms- eller funktionsspecifik, og som, når de benyttes efter producentens anvisninger, erstatter hele den daglige kost. Produkterne kan også anvendes som delvis erstatning for eller som supplement til patientens kost. 3) Ernæringsmæssigt ikke fuldgyldige produkter med standardsammensætning eller sygdoms- eller funktionsspecifik sammensætning, som ikke er egnet til at erstatte hele den daglige kost."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Ved spædbørn forstås: Børn under 12 måneder."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Sammensætningen af fødevarer til særlige medicinske formål skal bygge på pålidelige medicinske og ernæringsmæssige principper. Stk. 2. Anvendelse af fødevarer til særlige medicinske formål efter producentens anvisninger skal være sikker, gavnlig og effektiv til opfyldelse af de særlige ernæringsmæssige krav hos de personer, som produkterne er beregnet til, hvilket skal bevises ved generelt accepterede videnskabelige data."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Fødevarer til særlige medicinske formål, som er bestemt til spædbørn, skal opfylde de krav til sammensætning, der er anført i bilag 1. Stk. 2. Stk. 1 kan fraviges for produkter, for hvilke Europa-Kommissionen i henhold til artikel 4, stk. 2, i direktiv 2009/39/EF har meddelt midlertidig tilladelse til markedsføring."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Fødevarer til særlige medicinske formål, som er bestemt til børn fra 1 år, unge og voksne, skal opfylde de krav til sammensætning, der er anført i bilag 2. Stk. 2. Stk. 1 kan fraviges for produkter, for hvilke Europa-Kommissionen i henhold til artikel 4, stk. 2, i direktiv 2009/39/EF har meddelt midlertidig tilladelse til markedsføring."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Næringsstoffer, der er tilsat fødevarer til særlige medicinske formål, skal overholde de krav til identitet og renhed, der er fastsat i bekendtgørelse om tilsætning af næringsstoffer til fødevarer."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Varebetegnelsen for de produkter, der er nævnt i § 1, er enten »Levnedsmiddel/Levnedsmidler til særlige medicinske formål« eller »Fødevare/Fødevarer til særlige medicinske formål«."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Fødevarer til særlige medicinske formål skal ud over at overholde generelle regler om mærkning af fødevarer være mærket med følgende: 1) Energiindholdet udtrykt i kilojoule (kJ) og kilokalorier (kcal) og en numerisk angivelse af indholdet af protein, kulhydrat og fedt udtrykt i g. 2) En numerisk angivelse af den gennemsnitlige mængde af hvert enkelt mineral og vitamin, der er anført i henholdsvis bilag 1 og 2, og som findes i produktet, udtrykt i de enheder, der er angivet i bilag 1 eller bilag 2. 3) En numerisk angivelse af indholdet af bestanddelene af protein, kulhydrat, fedt og/eller andre næringsstoffer og deres bestanddele angivet særskilt, hvis det er nødvendigt at angive dette for korrekt anvendelse af produktet. Stk. 2. Oplysningerne i henhold til stk. 1 skal angives pr. 100 g eller pr. 100 ml af produktet, således som det sælges. Stk. 3. Oplysningerne i henhold til stk. 1 kan, hvis det er hensigtsmæssigt, supplerende angives pr. 100 g eller pr. 100 ml af det brugsklare produkt, når det benyttes efter producentens anvisninger. Stk. 4. Oplysningerne i henhold til stk. 1 kan supplerende angives 1) pr. afmålt ration, hvis rationens størrelse fremgår af mærkningen, eller 2) pr. portion, hvis antallet af portioner i pakningen er angivet i mærkningen."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Fødevarer til særlige medicinske formål skal desuden være mærket med 1) oplysninger om produktets osmolalitet eller osmolaritet, i fornødent omfang, og 2) oplysninger om oprindelse og beskaffenhed (art) af protein og/eller proteinhydrolysater, der er indeholdt i produktet."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Fødevarer til særlige medicinske formål skal desuden mærkes med følgende obligatoriske angivelser, der anføres efter ordet »Vigtigt!« eller et tilsvarende udtryk: 1) En oplysning om, at produktet skal anvendes under lægeligt tilsyn. 2) En oplysning om, hvorvidt produktet er egnet til at være eneste kilde til at opfylde alle ernæringsbehov. 3) Efter forholdene, en oplysning om, hvilken særlig aldersgruppe produktet er beregnet til. 4) Om fornødent, en oplysning om, at produktet udgør en sundhedsfare, hvis det indtages af personer, som ikke har den eller de sygdomme eller funktionsforstyrrelser, som fødevaren er beregnet til."
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Fødevarer til særlige medicinske formål skal desuden mærkes med følgende: 1) Teksten »Til ernæringsmæssig behandling af…«, hvor den tomme plads udfyldes med den sygdom eller funktionelle forstyrrelse, som produktet er bestemt til. 2) Om fornødent, en oplysning om forsigtighedsforanstaltninger og kontraindikationer. 3) Efter forholdene, en angivelse af de egenskaber og/eller kendetegn, der gør produktet særligt nyttigt på grund af næringsstoffer, som er blevet forøget, reduceret, udelukket eller ændret samt det faglige grundlag for anvendelse af produktet. 4) Om fornødent, en oplysning om, at produktet ikke må indgives parenteralt."
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Mærkningen af fødevarer til særlige medicinske formål skal om fornødent indeholde brugsanvisning for korrekt tilberedning, anvendelse samt opbevaring af produktet efter åbning af pakningen."
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Fødevarer til særlige medicinske formål må kun bringes i handlen som færdigpakkede fødevarer."
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Før markedsføring af en fødevare til særlige medicinske formål skal EU-producenten eller EU-importøren fremsende et eksempel på produktets mærkning til Fødevarestyrelsen."
    },
    {
      "provision_ref": "5:16",
      "chapter": "5",
      "section": "16",
      "content": "§ 16. Med bøde straffes den, der overtræder §§ 4-14 eller § 15. Stk. 2. Straffen kan stige til fængsel i indtil 2 år, hvis den ved handlingen eller undladelsen skete overtrædelse er begået med forsæt eller grov uagtsomhed, og der ved overtrædelsen er 1) forvoldt skade på sundheden eller fremkaldt fare herfor, eller 2) opnået eller tilsigtet opnået en økonomisk fordel for den pågældende selv eller andre. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Bekendtgørelsen træder i kraft den 1. juli 2013. Stk. 2. Samtidig ophæves bekendtgørelse nr. 268 af 13. april 2000 om levnedsmidler til særlige medicinske formål."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Ved fødevarer til særlige medicinske formål forstås: En kategori fødevarer til særlige ernæringsformål, som er specielt fremstillet eller sammensat og bestemt til at indgå i patienters kost og til at anvendes under lægeligt tilsyn. Fødevarerne er bestemt til at opfylde hele eller en del af ernæringsbehovet hos 1) patienter med begrænset eller nedsat eller forstyrret evne til at indtage, fordøje, absorbere, metabolisere eller udskille almindelige fødevarer eller bestemte næringsstoffer deri eller stof-skifteprodukter, eller 2) patienter, som har andre lægeligt bestemte ernæringsbehov, som ikke kan opfyldes ved hjælp af en ændring af den normale kost, af andre fødevarer til særlige ernæringsformål eller ved en kombination heraf.",
      "valid_from": "2013-06-06",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Fødevarer til særlige medicinske formål opdeles i følgende tre kategorier: 1) Ernæringsmæssigt fuldgyldige fødevarer med en standard næringsstofsammensætning, som, når de benyttes efter producentens anvisninger, erstatter hele den daglige kost. Produkterne kan også anvendes som delvis erstatning for eller som supplement til patientens kost. 2) Ernæringsmæssigt fuldgyldige fødevarer med en næringsstofsammensætning, der er sygdoms- eller funktionsspecifik, og som, når de benyttes efter producentens anvisninger, erstatter hele den daglige kost. Produkterne kan også anvendes som delvis erstatning for eller som supplement til patientens kost. 3) Ernæringsmæssigt ikke fuldgyldige produkter med standardsammensætning eller sygdoms- eller funktionsspecifik sammensætning, som ikke er egnet til at erstatte hele den daglige kost.",
      "valid_from": "2013-06-06",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Ved spædbørn forstås: Børn under 12 måneder.",
      "valid_from": "2013-06-06",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Sammensætningen af fødevarer til særlige medicinske formål skal bygge på pålidelige medicinske og ernæringsmæssige principper. Stk. 2. Anvendelse af fødevarer til særlige medicinske formål efter producentens anvisninger skal være sikker, gavnlig og effektiv til opfyldelse af de særlige ernæringsmæssige krav hos de personer, som produkterne er beregnet til, hvilket skal bevises ved generelt accepterede videnskabelige data.",
      "valid_from": "2013-06-06",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Fødevarer til særlige medicinske formål, som er bestemt til spædbørn, skal opfylde de krav til sammensætning, der er anført i bilag 1. Stk. 2. Stk. 1 kan fraviges for produkter, for hvilke Europa-Kommissionen i henhold til artikel 4, stk. 2, i direktiv 2009/39/EF har meddelt midlertidig tilladelse til markedsføring.",
      "valid_from": "2013-06-06",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Fødevarer til særlige medicinske formål, som er bestemt til børn fra 1 år, unge og voksne, skal opfylde de krav til sammensætning, der er anført i bilag 2. Stk. 2. Stk. 1 kan fraviges for produkter, for hvilke Europa-Kommissionen i henhold til artikel 4, stk. 2, i direktiv 2009/39/EF har meddelt midlertidig tilladelse til markedsføring.",
      "valid_from": "2013-06-06",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Næringsstoffer, der er tilsat fødevarer til særlige medicinske formål, skal overholde de krav til identitet og renhed, der er fastsat i bekendtgørelse om tilsætning af næringsstoffer til fødevarer.",
      "valid_from": "2013-06-06",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Varebetegnelsen for de produkter, der er nævnt i § 1, er enten »Levnedsmiddel/Levnedsmidler til særlige medicinske formål« eller »Fødevare/Fødevarer til særlige medicinske formål«.",
      "valid_from": "2013-06-06",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Fødevarer til særlige medicinske formål skal ud over at overholde generelle regler om mærkning af fødevarer være mærket med følgende: 1) Energiindholdet udtrykt i kilojoule (kJ) og kilokalorier (kcal) og en numerisk angivelse af indholdet af protein, kulhydrat og fedt udtrykt i g. 2) En numerisk angivelse af den gennemsnitlige mængde af hvert enkelt mineral og vitamin, der er anført i henholdsvis bilag 1 og 2, og som findes i produktet, udtrykt i de enheder, der er angivet i bilag 1 eller bilag 2. 3) En numerisk angivelse af indholdet af bestanddelene af protein, kulhydrat, fedt og/eller andre næringsstoffer og deres bestanddele angivet særskilt, hvis det er nødvendigt at angive dette for korrekt anvendelse af produktet. Stk. 2. Oplysningerne i henhold til stk. 1 skal angives pr. 100 g eller pr. 100 ml af produktet, således som det sælges. Stk. 3. Oplysningerne i henhold til stk. 1 kan, hvis det er hensigtsmæssigt, supplerende angives pr. 100 g eller pr. 100 ml af det brugsklare produkt, når det benyttes efter producentens anvisninger. Stk. 4. Oplysningerne i henhold til stk. 1 kan supplerende angives 1) pr. afmålt ration, hvis rationens størrelse fremgår af mærkningen, eller 2) pr. portion, hvis antallet af portioner i pakningen er angivet i mærkningen.",
      "valid_from": "2013-06-06",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Fødevarer til særlige medicinske formål skal desuden være mærket med 1) oplysninger om produktets osmolalitet eller osmolaritet, i fornødent omfang, og 2) oplysninger om oprindelse og beskaffenhed (art) af protein og/eller proteinhydrolysater, der er indeholdt i produktet.",
      "valid_from": "2013-06-06",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Fødevarer til særlige medicinske formål skal desuden mærkes med følgende obligatoriske angivelser, der anføres efter ordet »Vigtigt!« eller et tilsvarende udtryk: 1) En oplysning om, at produktet skal anvendes under lægeligt tilsyn. 2) En oplysning om, hvorvidt produktet er egnet til at være eneste kilde til at opfylde alle ernæringsbehov. 3) Efter forholdene, en oplysning om, hvilken særlig aldersgruppe produktet er beregnet til. 4) Om fornødent, en oplysning om, at produktet udgør en sundhedsfare, hvis det indtages af personer, som ikke har den eller de sygdomme eller funktionsforstyrrelser, som fødevaren er beregnet til.",
      "valid_from": "2013-06-06",
      "valid_to": null
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Fødevarer til særlige medicinske formål skal desuden mærkes med følgende: 1) Teksten »Til ernæringsmæssig behandling af…«, hvor den tomme plads udfyldes med den sygdom eller funktionelle forstyrrelse, som produktet er bestemt til. 2) Om fornødent, en oplysning om forsigtighedsforanstaltninger og kontraindikationer. 3) Efter forholdene, en angivelse af de egenskaber og/eller kendetegn, der gør produktet særligt nyttigt på grund af næringsstoffer, som er blevet forøget, reduceret, udelukket eller ændret samt det faglige grundlag for anvendelse af produktet. 4) Om fornødent, en oplysning om, at produktet ikke må indgives parenteralt.",
      "valid_from": "2013-06-06",
      "valid_to": null
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Mærkningen af fødevarer til særlige medicinske formål skal om fornødent indeholde brugsanvisning for korrekt tilberedning, anvendelse samt opbevaring af produktet efter åbning af pakningen.",
      "valid_from": "2013-06-06",
      "valid_to": null
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Fødevarer til særlige medicinske formål må kun bringes i handlen som færdigpakkede fødevarer.",
      "valid_from": "2013-06-06",
      "valid_to": null
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Før markedsføring af en fødevare til særlige medicinske formål skal EU-producenten eller EU-importøren fremsende et eksempel på produktets mærkning til Fødevarestyrelsen.",
      "valid_from": "2013-06-06",
      "valid_to": null
    },
    {
      "provision_ref": "5:16",
      "chapter": "5",
      "section": "16",
      "content": "§ 16. Med bøde straffes den, der overtræder §§ 4-14 eller § 15. Stk. 2. Straffen kan stige til fængsel i indtil 2 år, hvis den ved handlingen eller undladelsen skete overtrædelse er begået med forsæt eller grov uagtsomhed, og der ved overtrædelsen er 1) forvoldt skade på sundheden eller fremkaldt fare herfor, eller 2) opnået eller tilsigtet opnået en økonomisk fordel for den pågældende selv eller andre. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2013-06-06",
      "valid_to": null
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Bekendtgørelsen træder i kraft den 1. juli 2013. Stk. 2. Samtidig ophæves bekendtgørelse nr. 268 af 13. april 2000 om levnedsmidler til særlige medicinske formål.",
      "valid_from": "2013-06-06",
      "valid_to": null
    }
  ],
  "definitions": []
}
