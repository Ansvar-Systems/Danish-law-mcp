{
  "id": "2013:364",
  "type": "statute",
  "title": "Bekendtgørelse om midler til de lokale beskæftigelsesråd",
  "short_name": "BEK H#LOKDOK04",
  "status": "in_force",
  "issued_date": "2013-04-05",
  "url": "https://www.retsinformation.dk/eli/lta/2013/364/xml",
  "description": "Retsinformation source. DocumentId=BE005435; AccessionNumber=B20130036405; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Denne bekendtgørelse indeholder bestemmelser om fordeling, udbetaling, administration, regnskabsaflæggelse, revision, tilsyn samt eventuel tilbageførsel af den bevilling, der er afsat til de lokale beskæftigelsesråd til fremme af særlige virksomhedsrettede lokale initiativer."
    },
    {
      "provision_ref": "2",
      "section": "2",
      "content": "§ 2. Der afsættes årligt en bevilling til de lokale beskæftigelsesråd til fremme af særlige virksomhedsrettede lokale initiativer. Stk. 2. Bevillingen, herunder eventuel uforbrugt bevilling fra tidligere år, jf. § 8, fordeles til kommunerne på baggrund af indbyggertal, jf. den metode, der indgår ved opgørelsen af de kommunale bloktilskud. Stk. 3. Arbejdsmarkedsstyrelsen udmelder hvert år i september måned det foreløbigt beregnede beløb til den enkelte kommune for det følgende bevillingsår. Efter vedtagelsen af finansloven udsender Arbejdsmarkedsstyrelsen den endelige bevillingsudmelding. Stk. 4. Kommunen meddeler det lokale beskæftigelsesråd beløbets størrelse."
    },
    {
      "provision_ref": "3",
      "section": "3",
      "content": "§ 3. Den enkelte kommunes andel af den udmeldte bevilling for bevillingsåret anvises til kommunen i januar måned i bevillingsåret. Kommunen sikrer, at bevillingen stilles til rådighed for det lokale beskæftigelsesråd."
    },
    {
      "provision_ref": "4",
      "section": "4",
      "content": "§ 4. Kommunen varetager administration, regnskab m.v. af bevillingen for det lokale beskæftigelsesråd. Stk. 2. Initiativer, der påtænkes gennemført, skal ligge indenfor de overordnede rammer i jobcenterets beskæftigelsesplan. Stk. 3. Det er kommunens ansvar at midlerne til de lokale beskæftigelsesråd anvendes i overensstemmelse med bestemmelserne i § 47 i lov om ansvaret for og styringen af den aktive beskæftigelsesindsats samt de i denne bekendtgørelse fastsatte regler."
    },
    {
      "provision_ref": "5",
      "section": "5",
      "content": "§ 5. Særskilt revisionspåtegnet regnskab fremsendes til Social- og Integrationsministeriet senest 1. juli. Ligeledes skal der udfyldes et særskilt skema vedr. opgørelse af forbruget af midlerne. Skemaet forefindes i elektronisk form i Social- og integrationsministeriets refusionssystem. Arbejdsmarkedsstyrelsen modtager herefter oplysningerne fra Social- og Integrationsministeriet."
    },
    {
      "provision_ref": "6",
      "section": "6",
      "content": "§ 6. Revision skal ske i overensstemmelse med de principper, der er fastsat i bekendtgørelse nr.1405 af den 28. december 2011 om statsrefusion og tilskud, samt regnskabsaflæggelse og revision på Social- og Integrationsministeriets, Beskæftigelsesministeriets, Ministeriet for By, Bolig og Landdistrikters og Ministeriet for Børn og Undervisnings ressortområde."
    },
    {
      "provision_ref": "7",
      "section": "7",
      "content": "§ 7. Arbejdsmarkedsstyrelsen fører tilsyn med bevillingens anvendelse."
    },
    {
      "provision_ref": "8",
      "section": "8",
      "content": "§ 8. En eventuel uforbrugt del af bevillingen for det enkelte bevillingsår, som det lokale beskæftigelsesråd ikke har anvendt, skal senest tilbageføres i forbindelse med opgørelsen af den endelige restafregning for regnskabsåret med samme frist, som gælder for afregning af statsrefusion. Stk. 2. Den del af bevillingen, der tilbageføres, indgår i den bevilling, der fordeles til kommunerne i det efterfølgende bevillingsår, jf. § 2, stk. 2. Stk. 3. Det lokale beskæftigelsesråd kan til det efterfølgende år overføre et beløb, der maksimalt svarer til 25 pct. af den i bevillingsåret udmeldte bevilling. Stk. 4. Bevilling, der er disponeret på et konkret projekt, men ikke reelt anvendt indenfor bevillingsåret, anses for uforbrugt bevilling. For at tælle med som anvendt bevilling skal bevilling således være reelt forbrugt på et konkret projekt indenfor bevillingsåret."
    },
    {
      "provision_ref": "9",
      "section": "9",
      "content": "§ 9. Bekendtgørelsen træder i kraft den 15. april 2013. Stk. 2. Bekendtgørelse nr. 890 af den 18. september 2009 om midler til de lokale beskæftigelsesråd efter lov om ansvaret for og styringen af den aktive beskæftigelsesindsats § 47, ophæves samtidig."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Denne bekendtgørelse indeholder bestemmelser om fordeling, udbetaling, administration, regnskabsaflæggelse, revision, tilsyn samt eventuel tilbageførsel af den bevilling, der er afsat til de lokale beskæftigelsesråd til fremme af særlige virksomhedsrettede lokale initiativer.",
      "valid_from": "2013-04-05",
      "valid_to": null
    },
    {
      "provision_ref": "2",
      "section": "2",
      "content": "§ 2. Der afsættes årligt en bevilling til de lokale beskæftigelsesråd til fremme af særlige virksomhedsrettede lokale initiativer. Stk. 2. Bevillingen, herunder eventuel uforbrugt bevilling fra tidligere år, jf. § 8, fordeles til kommunerne på baggrund af indbyggertal, jf. den metode, der indgår ved opgørelsen af de kommunale bloktilskud. Stk. 3. Arbejdsmarkedsstyrelsen udmelder hvert år i september måned det foreløbigt beregnede beløb til den enkelte kommune for det følgende bevillingsår. Efter vedtagelsen af finansloven udsender Arbejdsmarkedsstyrelsen den endelige bevillingsudmelding. Stk. 4. Kommunen meddeler det lokale beskæftigelsesråd beløbets størrelse.",
      "valid_from": "2013-04-05",
      "valid_to": null
    },
    {
      "provision_ref": "3",
      "section": "3",
      "content": "§ 3. Den enkelte kommunes andel af den udmeldte bevilling for bevillingsåret anvises til kommunen i januar måned i bevillingsåret. Kommunen sikrer, at bevillingen stilles til rådighed for det lokale beskæftigelsesråd.",
      "valid_from": "2013-04-05",
      "valid_to": null
    },
    {
      "provision_ref": "4",
      "section": "4",
      "content": "§ 4. Kommunen varetager administration, regnskab m.v. af bevillingen for det lokale beskæftigelsesråd. Stk. 2. Initiativer, der påtænkes gennemført, skal ligge indenfor de overordnede rammer i jobcenterets beskæftigelsesplan. Stk. 3. Det er kommunens ansvar at midlerne til de lokale beskæftigelsesråd anvendes i overensstemmelse med bestemmelserne i § 47 i lov om ansvaret for og styringen af den aktive beskæftigelsesindsats samt de i denne bekendtgørelse fastsatte regler.",
      "valid_from": "2013-04-05",
      "valid_to": null
    },
    {
      "provision_ref": "5",
      "section": "5",
      "content": "§ 5. Særskilt revisionspåtegnet regnskab fremsendes til Social- og Integrationsministeriet senest 1. juli. Ligeledes skal der udfyldes et særskilt skema vedr. opgørelse af forbruget af midlerne. Skemaet forefindes i elektronisk form i Social- og integrationsministeriets refusionssystem. Arbejdsmarkedsstyrelsen modtager herefter oplysningerne fra Social- og Integrationsministeriet.",
      "valid_from": "2013-04-05",
      "valid_to": null
    },
    {
      "provision_ref": "6",
      "section": "6",
      "content": "§ 6. Revision skal ske i overensstemmelse med de principper, der er fastsat i bekendtgørelse nr.1405 af den 28. december 2011 om statsrefusion og tilskud, samt regnskabsaflæggelse og revision på Social- og Integrationsministeriets, Beskæftigelsesministeriets, Ministeriet for By, Bolig og Landdistrikters og Ministeriet for Børn og Undervisnings ressortområde.",
      "valid_from": "2013-04-05",
      "valid_to": null
    },
    {
      "provision_ref": "7",
      "section": "7",
      "content": "§ 7. Arbejdsmarkedsstyrelsen fører tilsyn med bevillingens anvendelse.",
      "valid_from": "2013-04-05",
      "valid_to": null
    },
    {
      "provision_ref": "8",
      "section": "8",
      "content": "§ 8. En eventuel uforbrugt del af bevillingen for det enkelte bevillingsår, som det lokale beskæftigelsesråd ikke har anvendt, skal senest tilbageføres i forbindelse med opgørelsen af den endelige restafregning for regnskabsåret med samme frist, som gælder for afregning af statsrefusion. Stk. 2. Den del af bevillingen, der tilbageføres, indgår i den bevilling, der fordeles til kommunerne i det efterfølgende bevillingsår, jf. § 2, stk. 2. Stk. 3. Det lokale beskæftigelsesråd kan til det efterfølgende år overføre et beløb, der maksimalt svarer til 25 pct. af den i bevillingsåret udmeldte bevilling. Stk. 4. Bevilling, der er disponeret på et konkret projekt, men ikke reelt anvendt indenfor bevillingsåret, anses for uforbrugt bevilling. For at tælle med som anvendt bevilling skal bevilling således være reelt forbrugt på et konkret projekt indenfor bevillingsåret.",
      "valid_from": "2013-04-05",
      "valid_to": null
    },
    {
      "provision_ref": "9",
      "section": "9",
      "content": "§ 9. Bekendtgørelsen træder i kraft den 15. april 2013. Stk. 2. Bekendtgørelse nr. 890 af den 18. september 2009 om midler til de lokale beskæftigelsesråd efter lov om ansvaret for og styringen af den aktive beskæftigelsesindsats § 47, ophæves samtidig.",
      "valid_from": "2013-04-05",
      "valid_to": null
    }
  ],
  "definitions": []
}
