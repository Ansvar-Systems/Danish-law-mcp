{
  "id": "2010:1026",
  "type": "statute",
  "title": "Bekendtgørelse om ændring af bekendtgørelse om karakterisering af vandforekomster, opgørelse af påvirkninger og kortlægning af vandressourcer\\n(Ændringer vedrørende indsamling af oplysninger om emissioner, udledninger og tab af prioriterede stoffer.)",
  "short_name": "BEK Æ#LOKDOK05",
  "status": "in_force",
  "issued_date": "2010-08-25",
  "url": "https://www.retsinformation.dk/eli/lta/2010/1026/xml",
  "description": "Retsinformation source. DocumentId=AL002256; AccessionNumber=B20100102605; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "7a",
      "section": "7a",
      "content": "§ 7a. På grundlag af oplysninger, der indsamles i medfør af § 6, stk. 1 og 2, oplysninger i register over udledning og overførsel af forurenende stoffer (PRTR), jf. § artikel 5 i Europa-Parlamentets og Rådets forordning (EØF) nr. 166/2006 af 18. januar 2006 om oprettelse af et europæisk register over udledning og overførsel af forurenende stoffer, og oplysninger indsamlet efter bekendtgørelse om overvågning af overfladevand, grundvand, beskyttede områder og om naturovervågning i internationale naturbeskyttelsesområder og andre tilgængelige data, udarbejder By og Landskabsstyrelsen en oversigt, herunder kort, hvis de er til rådighed, over emissioner, udledninger og tab af alle prioriterede stoffer og forurenende stoffer, der er opregnet i bilag 3, del A, i bekendtgørelse om miljøkvalitetskrav for vandområder og krav til udledning af forurenende stoffer til vandløb, søer eller havet, for hvert vandområdedistrikt eller del af et vandområdedistrikt, herunder koncentrationerne heraf i sedimenter eller biota. Stk. 2. Referenceperioden for den skønsmæssige ansættelse af de værdier for forurenende stoffer, som skal anføres i oversigten i stk. 1, er et af årene fra 2008 til 2010. For prioriterede stoffer og forurenende stoffer, som er plantebeskyttelsesmidler, jf. bilag 1, nr. 1, i lov om kemiske stoffer og produkter, kan dog som værdi anføres gennemsnittet af årene 2008, 2009 og 2010. Stk. 3. Oversigterne over emissioner, udledninger og tab, jf. stk. 1, ajourføres i som led i udarbejdelse af basisanalysen forud for hver planperiode, jf. miljømålslovens § 5. Stk. 4. Som referenceperiode ved fastsættelse af værdier i de ajourførte oversigter benyttes det sidste år, inden den pågældende basisanalyse skal være udarbejdet, jf. miljømålslovens § 31, stk.1. For prioriterede stoffer og forurenende stoffer, som er plantebeskyttelsesmidler, jf. bilag 1, nr. 1, i lov om kemiske stoffer og produkter, kan dog som værdi anføres gennemsnittet af de seneste tre år, inden basisanalysen skal være udarbejdet. Stk. 5. Oversigterne, jf. stk. 1, offentliggøres første gang i den første vandplan. De ajourførte oversigter offentliggøres i vandplanen for den efterfølgende planperiode."
    }
  ],
  "provision_versions": [
    {
      "provision_ref": "7a",
      "section": "7a",
      "content": "§ 7a. På grundlag af oplysninger, der indsamles i medfør af § 6, stk. 1 og 2, oplysninger i register over udledning og overførsel af forurenende stoffer (PRTR), jf. § artikel 5 i Europa-Parlamentets og Rådets forordning (EØF) nr. 166/2006 af 18. januar 2006 om oprettelse af et europæisk register over udledning og overførsel af forurenende stoffer, og oplysninger indsamlet efter bekendtgørelse om overvågning af overfladevand, grundvand, beskyttede områder og om naturovervågning i internationale naturbeskyttelsesområder og andre tilgængelige data, udarbejder By og Landskabsstyrelsen en oversigt, herunder kort, hvis de er til rådighed, over emissioner, udledninger og tab af alle prioriterede stoffer og forurenende stoffer, der er opregnet i bilag 3, del A, i bekendtgørelse om miljøkvalitetskrav for vandområder og krav til udledning af forurenende stoffer til vandløb, søer eller havet, for hvert vandområdedistrikt eller del af et vandområdedistrikt, herunder koncentrationerne heraf i sedimenter eller biota. Stk. 2. Referenceperioden for den skønsmæssige ansættelse af de værdier for forurenende stoffer, som skal anføres i oversigten i stk. 1, er et af årene fra 2008 til 2010. For prioriterede stoffer og forurenende stoffer, som er plantebeskyttelsesmidler, jf. bilag 1, nr. 1, i lov om kemiske stoffer og produkter, kan dog som værdi anføres gennemsnittet af årene 2008, 2009 og 2010. Stk. 3. Oversigterne over emissioner, udledninger og tab, jf. stk. 1, ajourføres i som led i udarbejdelse af basisanalysen forud for hver planperiode, jf. miljømålslovens § 5. Stk. 4. Som referenceperiode ved fastsættelse af værdier i de ajourførte oversigter benyttes det sidste år, inden den pågældende basisanalyse skal være udarbejdet, jf. miljømålslovens § 31, stk.1. For prioriterede stoffer og forurenende stoffer, som er plantebeskyttelsesmidler, jf. bilag 1, nr. 1, i lov om kemiske stoffer og produkter, kan dog som værdi anføres gennemsnittet af de seneste tre år, inden basisanalysen skal være udarbejdet. Stk. 5. Oversigterne, jf. stk. 1, offentliggøres første gang i den første vandplan. De ajourførte oversigter offentliggøres i vandplanen for den efterfølgende planperiode.",
      "valid_from": "2010-08-25",
      "valid_to": null
    }
  ],
  "definitions": []
}
