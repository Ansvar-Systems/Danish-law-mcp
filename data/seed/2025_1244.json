{
  "id": "2025:1244",
  "type": "statute",
  "title": "Bekendtgørelse om tilskud til regionsrådets oprensning af generationsforureninger m.v.",
  "short_name": "BEK H#LOKDOK04",
  "status": "in_force",
  "issued_date": "2025-10-27",
  "url": "https://www.retsinformation.dk/eli/lta/2025/1244/xml",
  "description": "Retsinformation source. DocumentId=DD000620; AccessionNumber=B20250124405; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse fastsætter rammerne for tildeling af tilskud til oprensning af de generationsforureninger, der fremgår af bilag 1. Bekendtgørelsen skal sikre, at den på finansloven afsatte pulje til generationsforureninger anvendes efter hensigten. Den samlede økonomiske ramme for puljen er på finansloven 2025 afsat på konto 23.24.54. Stk. 2. Bekendtgørelsen fastsætter desuden rammerne for tildeling af tilskud til indsats vedrørende forureninger med miljøfarlige stoffer, herunder PFAS, og for tildeling af tilskud til indsats vedrørende jordforureninger, der truer overfladevand, jf. bevilling på finansloven 2025 afsat på konto 23.24.54.30 og på aktstykke nr. 329 af 25. september 2025 afsat på konto 23.24.54.40. Stk. 3. Regionsrådet står for oprensning af generationsforureninger, jf. stk. 1, som der gives tilskud til efter denne bekendtgørelse. Regionsrådet anmoder Miljøstyrelsen om disponering af tilskud til konkrete undersøgelses- eller oprydningsprojekter. Stk. 4. Miljøstyrelsen varetager den økonomiske administration af den årlige bevilling på finansloven og sikrer, at disponering og udbetaling sker inden for den årlige bevilling på finansloven."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Tildeling af tilskud til oprensning af generationsforureninger sker efter regionernes fælles plan for generationsforureninger fra 2020 med senere ændringer. Planen er tilgængelig på Miljøstyrelsens hjemmeside. Stk. 2. Danske Regioner opdaterer planen med bidrag fra de enkelte regioner og sender den opdaterede plan til Miljøstyrelsen hvert år ved årets udgang. Planen indeholder forslag til fordelingen af midler på de enkelte projekter inden for den bevilling, der er afsat til formålet på det kommende års finanslov. Stk. 3. Miljøstyrelsen kan fravige planen for så vidt angår, hvilke projekter der ydes tilskud til, hvis et konkret undersøgelses- eller oprydningsprojekt bliver billigere eller dyrere end forventet, eller projektet modtager medfinansiering fra andre aktører. Stk. 4. Regionsrådet sender hvert år en økonomisk status til Miljøstyrelsen for verserende projekter, der ydes tilskud til. Den årlige status skal indeholde en oversigt over forbrugte midler i det enkelte projekt i forhold til det fremsendte budget for projektet, jf. § 8, stk. 1, nr. 5, oplysning om eventuelt bidrag fra andre aktører og størrelsen på det bidrag, der er modtaget fra andre aktører. Den økonomiske status skal være Miljøstyrelsen i hænde senest den 1. marts i det pågældende år."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Miljøstyrelsen kan i ganske særlige tilfælde træffe afgørelse om, at et tilsagn om tilskud helt eller delvist bortfalder, eller at et tilskud helt eller delvist skal tilbagebetales, hvis vilkårene for tilskuddet ikke overholdes, eller hvis de forhold, hvorunder tilskuddet er givet, ændres væsentligt."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Regionerne kan overføre et endnu ikke anvendt tilskud til efterfølgende budgetår. Tilskud, der er overført, kan alene anvendes til det projekt, som tilskuddet er tildelt."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Tilsagn om tilskud dækker regionsrådets udgifter til indledende pilotprojekter, undersøgelser og oprensning af generationsforureninger, herunder 1) rådgiverydelser, 2) entreprenøromkostninger, 3) materialer, 4) udgifter til revisor i forbindelse med aflæggelse af regnskab, 5) direkte lønudgifter til tilsagnshavers personale, der er beskæftiget med projektet og 6) 18 pct. overhead af den direkte lønudgift for tilsagnshavers personale, der er beskæftiget med projektet."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Danske Regioner udarbejder og opdaterer på samme måde som for generationsforureninger, jf. § 2, stk. 1 og 2, en årlig plan for indsatsen vedrørende forureninger med miljøfarlige stoffer, herunder PFAS, og indsender den til Miljøstyrelsen. Stk. 2. § 2, stk. 3 og 4, §§ 3-5, §§ 8 og 9 og §§ 11 og 12 finder tilsvarende anvendelse for indsatser omfattet af stk. 1."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Danske Regioner udarbejder og opdaterer på samme måde som for generationsforureninger, jf. § 2, stk. 1 og 2, en årlig plan for støtte til indsats vedrørende jordforureninger, der truer overfladevand, og indsender den til Miljøstyrelsen. Stk. 2. § 2, stk. 3 og 4, §§ 3-5, §§ 8 og 9 og §§ 11 og 12 finder tilsvarende anvendelse for indsatser omfattet af stk. 1."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Regionsrådet indsender ansøgninger om tilskud til projekter til Miljøstyrelsen. En ansøgning skal indeholde: 1) Det ansøgte tilskudsbeløb. Ansøgningen skal omfatte tilskudsbeløbet for det samlede projekt, herunder hvornår eventuelle yderligere tilsagn forventes at skulle gives og størrelsen på disse. 2) Oplysning om medfinansiering fra andre aktører. 3) Ansøgers navn, CVR- eller SE-nr., adresse, telefonnummer, e-mailadresse og pengeinstitutforbindelse. 4) Projektbeskrivelse med milepælsplan, der synliggør, hvad tilskuddet anvendes til, aktiviteter og lign. samt tidsplan. 5) Specifikation af projektbudget, forventede udbetalingsterminer m.v. og hvordan projektet og dets økonomi indgår i den plan, som Danske Regioner har udarbejdet og årligt opdaterer for generationsforureninger, jf. § 2, stk. 1 og 2. 6) Begrundelse for ansøgningen. 7) Ansøgers underskrift og angivelse af kontaktperson."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Miljøstyrelsen sender tilsagn om tilskud til regionsrådet for hvert enkelt af de projekter, hvor der er søgt tilskud, på baggrund af regionsrådets ansøgninger, jf. § 8 Miljøstyrelsen skal sikre, at Miljøstyrelsens samlede årlige tilsagn stemmer overens med den årlige bevilling, der er afsat på finansloven. Stk. 2. Miljøstyrelsen kan i tilsagnsskrivelsen fastsætte vilkår om tilskud og om, hvilken dokumentation som regionsrådet skal fremlægge for tilskuddets anvendelse. Miljøstyrelsen kan herunder fastsætte bestemmelser om budgetter, kontrol, regnskaber, revision og rapportering vedrørende tilskudsberettigede aktiviteter."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Miljøstyrelsen udbetaler tilskud til de afholdte udgifter, når regionsrådet fremlægger et revisorpåtegnet regnskab, der dokumenterer, at alle udgifter er afholdt. For så vidt angår tilskud til indsatser efter §§ 6 og 7 kan Miljøstyrelsen i sit tilsagn bestemme, at kravet om et revisorpåtegnet regnskabet ikke skal gælde ved udbetaling af tilskud. Stk. 2. Miljøstyrelsen kan bestemme, at tilskud udbetales i rater, der modsvarer de dokumenterede faktiske afholdte udgifter."
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Regionsrådet er forpligtet til at underrette Miljøstyrelsen om ethvert forhold, der har betydning for udbetaling af tilskud eller for Miljøstyrelsens kontrol med, at tilskudsvilkårene overholdes."
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Miljøstyrelsen kan forlange at blive gjort bekendt med regnskaber og øvrig dokumentation, som vedrører de tilskudsberettigede projekter efter denne bekendtgørelse."
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Bekendtgørelsen træder i kraft den 1. november 2025. Stk. 2. Bekendtgørelse nr. 1124 af 24. oktober 2024 om tilskud til regionsrådets oprensning af generationsforureninger m.v. ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse fastsætter rammerne for tildeling af tilskud til oprensning af de generationsforureninger, der fremgår af bilag 1. Bekendtgørelsen skal sikre, at den på finansloven afsatte pulje til generationsforureninger anvendes efter hensigten. Den samlede økonomiske ramme for puljen er på finansloven 2025 afsat på konto 23.24.54. Stk. 2. Bekendtgørelsen fastsætter desuden rammerne for tildeling af tilskud til indsats vedrørende forureninger med miljøfarlige stoffer, herunder PFAS, og for tildeling af tilskud til indsats vedrørende jordforureninger, der truer overfladevand, jf. bevilling på finansloven 2025 afsat på konto 23.24.54.30 og på aktstykke nr. 329 af 25. september 2025 afsat på konto 23.24.54.40. Stk. 3. Regionsrådet står for oprensning af generationsforureninger, jf. stk. 1, som der gives tilskud til efter denne bekendtgørelse. Regionsrådet anmoder Miljøstyrelsen om disponering af tilskud til konkrete undersøgelses- eller oprydningsprojekter. Stk. 4. Miljøstyrelsen varetager den økonomiske administration af den årlige bevilling på finansloven og sikrer, at disponering og udbetaling sker inden for den årlige bevilling på finansloven.",
      "valid_from": "2025-10-27",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Tildeling af tilskud til oprensning af generationsforureninger sker efter regionernes fælles plan for generationsforureninger fra 2020 med senere ændringer. Planen er tilgængelig på Miljøstyrelsens hjemmeside. Stk. 2. Danske Regioner opdaterer planen med bidrag fra de enkelte regioner og sender den opdaterede plan til Miljøstyrelsen hvert år ved årets udgang. Planen indeholder forslag til fordelingen af midler på de enkelte projekter inden for den bevilling, der er afsat til formålet på det kommende års finanslov. Stk. 3. Miljøstyrelsen kan fravige planen for så vidt angår, hvilke projekter der ydes tilskud til, hvis et konkret undersøgelses- eller oprydningsprojekt bliver billigere eller dyrere end forventet, eller projektet modtager medfinansiering fra andre aktører. Stk. 4. Regionsrådet sender hvert år en økonomisk status til Miljøstyrelsen for verserende projekter, der ydes tilskud til. Den årlige status skal indeholde en oversigt over forbrugte midler i det enkelte projekt i forhold til det fremsendte budget for projektet, jf. § 8, stk. 1, nr. 5, oplysning om eventuelt bidrag fra andre aktører og størrelsen på det bidrag, der er modtaget fra andre aktører. Den økonomiske status skal være Miljøstyrelsen i hænde senest den 1. marts i det pågældende år.",
      "valid_from": "2025-10-27",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Miljøstyrelsen kan i ganske særlige tilfælde træffe afgørelse om, at et tilsagn om tilskud helt eller delvist bortfalder, eller at et tilskud helt eller delvist skal tilbagebetales, hvis vilkårene for tilskuddet ikke overholdes, eller hvis de forhold, hvorunder tilskuddet er givet, ændres væsentligt.",
      "valid_from": "2025-10-27",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Regionerne kan overføre et endnu ikke anvendt tilskud til efterfølgende budgetår. Tilskud, der er overført, kan alene anvendes til det projekt, som tilskuddet er tildelt.",
      "valid_from": "2025-10-27",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Tilsagn om tilskud dækker regionsrådets udgifter til indledende pilotprojekter, undersøgelser og oprensning af generationsforureninger, herunder 1) rådgiverydelser, 2) entreprenøromkostninger, 3) materialer, 4) udgifter til revisor i forbindelse med aflæggelse af regnskab, 5) direkte lønudgifter til tilsagnshavers personale, der er beskæftiget med projektet og 6) 18 pct. overhead af den direkte lønudgift for tilsagnshavers personale, der er beskæftiget med projektet.",
      "valid_from": "2025-10-27",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Danske Regioner udarbejder og opdaterer på samme måde som for generationsforureninger, jf. § 2, stk. 1 og 2, en årlig plan for indsatsen vedrørende forureninger med miljøfarlige stoffer, herunder PFAS, og indsender den til Miljøstyrelsen. Stk. 2. § 2, stk. 3 og 4, §§ 3-5, §§ 8 og 9 og §§ 11 og 12 finder tilsvarende anvendelse for indsatser omfattet af stk. 1.",
      "valid_from": "2025-10-27",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Danske Regioner udarbejder og opdaterer på samme måde som for generationsforureninger, jf. § 2, stk. 1 og 2, en årlig plan for støtte til indsats vedrørende jordforureninger, der truer overfladevand, og indsender den til Miljøstyrelsen. Stk. 2. § 2, stk. 3 og 4, §§ 3-5, §§ 8 og 9 og §§ 11 og 12 finder tilsvarende anvendelse for indsatser omfattet af stk. 1.",
      "valid_from": "2025-10-27",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Regionsrådet indsender ansøgninger om tilskud til projekter til Miljøstyrelsen. En ansøgning skal indeholde: 1) Det ansøgte tilskudsbeløb. Ansøgningen skal omfatte tilskudsbeløbet for det samlede projekt, herunder hvornår eventuelle yderligere tilsagn forventes at skulle gives og størrelsen på disse. 2) Oplysning om medfinansiering fra andre aktører. 3) Ansøgers navn, CVR- eller SE-nr., adresse, telefonnummer, e-mailadresse og pengeinstitutforbindelse. 4) Projektbeskrivelse med milepælsplan, der synliggør, hvad tilskuddet anvendes til, aktiviteter og lign. samt tidsplan. 5) Specifikation af projektbudget, forventede udbetalingsterminer m.v. og hvordan projektet og dets økonomi indgår i den plan, som Danske Regioner har udarbejdet og årligt opdaterer for generationsforureninger, jf. § 2, stk. 1 og 2. 6) Begrundelse for ansøgningen. 7) Ansøgers underskrift og angivelse af kontaktperson.",
      "valid_from": "2025-10-27",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Miljøstyrelsen sender tilsagn om tilskud til regionsrådet for hvert enkelt af de projekter, hvor der er søgt tilskud, på baggrund af regionsrådets ansøgninger, jf. § 8 Miljøstyrelsen skal sikre, at Miljøstyrelsens samlede årlige tilsagn stemmer overens med den årlige bevilling, der er afsat på finansloven. Stk. 2. Miljøstyrelsen kan i tilsagnsskrivelsen fastsætte vilkår om tilskud og om, hvilken dokumentation som regionsrådet skal fremlægge for tilskuddets anvendelse. Miljøstyrelsen kan herunder fastsætte bestemmelser om budgetter, kontrol, regnskaber, revision og rapportering vedrørende tilskudsberettigede aktiviteter.",
      "valid_from": "2025-10-27",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Miljøstyrelsen udbetaler tilskud til de afholdte udgifter, når regionsrådet fremlægger et revisorpåtegnet regnskab, der dokumenterer, at alle udgifter er afholdt. For så vidt angår tilskud til indsatser efter §§ 6 og 7 kan Miljøstyrelsen i sit tilsagn bestemme, at kravet om et revisorpåtegnet regnskabet ikke skal gælde ved udbetaling af tilskud. Stk. 2. Miljøstyrelsen kan bestemme, at tilskud udbetales i rater, der modsvarer de dokumenterede faktiske afholdte udgifter.",
      "valid_from": "2025-10-27",
      "valid_to": null
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Regionsrådet er forpligtet til at underrette Miljøstyrelsen om ethvert forhold, der har betydning for udbetaling af tilskud eller for Miljøstyrelsens kontrol med, at tilskudsvilkårene overholdes.",
      "valid_from": "2025-10-27",
      "valid_to": null
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Miljøstyrelsen kan forlange at blive gjort bekendt med regnskaber og øvrig dokumentation, som vedrører de tilskudsberettigede projekter efter denne bekendtgørelse.",
      "valid_from": "2025-10-27",
      "valid_to": null
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Bekendtgørelsen træder i kraft den 1. november 2025. Stk. 2. Bekendtgørelse nr. 1124 af 24. oktober 2024 om tilskud til regionsrådets oprensning af generationsforureninger m.v. ophæves.",
      "valid_from": "2025-10-27",
      "valid_to": null
    }
  ],
  "definitions": []
}
