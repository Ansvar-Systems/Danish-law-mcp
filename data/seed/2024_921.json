{
  "id": "2024:921",
  "type": "statute",
  "title": "Bekendtgørelse om forretningsorden for Ankenævnet for Patienterstatningen",
  "short_name": "BEK H#LOKDOK04",
  "status": "in_force",
  "issued_date": "2024-07-03",
  "url": "https://www.retsinformation.dk/eli/lta/2024/921/xml",
  "description": "Retsinformation source. DocumentId=DI001209; AccessionNumber=B20240092105; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Ankenævnet for Patienterstatningen er klageinstans for afgørelser truffet af Patienterstatningen, der er oprettet i medfør af lov om klage- og erstatningsadgang inden for sundhedsvæsenet. Stk. 2. For behandlingsskader kan skadelidte, vedkommende forsikringsselskab eller vedkommende erstatningspligtige, jf. § 29 i lov om klage- og erstatningsadgang inden for sundhedsvæsenet, samt andre med retlig interesse i sagen, indbringe en klage for Ankenævnet for Patienterstatningen efter stk. 1. Stk. 3. For lægemiddelskader kan skadelidte, Indenrigs- og Sundhedsministeriet samt andre med retlig interesse i sagen, indbringe en klage for Ankenævnet for Patienterstatningen efter stk. 1."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Ankenævnet for Patienterstatningen kan virke i flere sideordnede afdelinger, jf. § 58 a, stk. 1, i lov om klage- og erstatningsadgang inden for sundhedsvæsenet. Stk. 2. Ved afgørelsen af den enkelte sag består en nævnsafdeling af en af indenrigs- og sundhedsministeren udpeget formand eller næstformand og ni andre beskikkede medlemmer, jf. § 58 a, stk. 2 og 4, i lov om klage- og erstatningsadgang inden for sundhedsvæsenet. Stk. 3. Formanden og mindst én næstformand skal være landsdommere. Udpegning af flere end to landsdommere kræver tilladelse fra Bibeskæftigelsesnævnet. Der kan ikke være færre end to landsdommere i nævnet. De øvrige næstformænd skal være dommere. Stk. 4. Efter indstilling fra de myndigheder m.v., der er nævnt i § 58 a, stk. 2, 4. pkt., i lov om klage- og erstatningsadgang inden for sundhedsvæsenet, udpeges der suppleanter for de ni medlemmer, der er repræsenteret i Ankenævnet for Patienterstatningen."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Afgørelser i sager, som Patienterstatningen behandler efter aftale med Naalakkersuisut, kan indbringes for Ankenævnet for Patienterstatningen. Stk. 2. Ankenævnet for Patienterstatningen træffer afgørelse i sager omfattet af stk. 1 efter den lovgivning, som den oprindelige afgørelse fra Patienterstatningen er truffet efter."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Klager over de i § 1 nævnte afgørelser kan indbringes for Ankenævnet for Patienterstatningen, der har den endelige administrative afgørelse jf. § 58 b, stk. 1, i lov om klage- og erstatningsadgang inden for sundhedsvæsenet."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Styrelsen for Patientklager stiller sekretariatsbistand til rådighed for Ankenævnet for Patienterstatningen, jf. § 58 a, stk. 9, i lov om klage- og erstatningsadgang inden for sundhedsvæsenet. Stk. 2. Sekretariatet bestemmer rækkefølgen for behandling af de indkomne klager. Stk. 3. Sekretariatet er ansvarlig for oplysning af sagen, indhentelse af fornøden sagkyndig vurdering og udarbejdelse af indstilling til afgørelse. Stk. 4. Anmeldelser af erstatningskrav efter lov om klage- og erstatningsadgang inden for sundhedsvæsenet, der sendes til Styrelsen for Patientklager, anses for indgivet til rette myndighed på det tidspunkt, hvor de modtages af Styrelsen for Patientklager. Anmeldelserne videresendes straks til Patienterstatningen, jf. § 60 a i lov om klage- og erstatningsadgang inden for sundhedsvæsenet."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Når en klage modtages, sendes en bekræftelse herom til klageren med oplysning om den forventede sagsbehandlingsprocedure. Stk. 2. Klagen sendes inden forelæggelsen for ankenævnet til Patienterstatningen, som sender ankenævnet sagens akter tillige med en udtalelse over den indsendte klage. Sekretariatet kan fastsætte en frist for Patienterstatningens afgivelse af udtalelse i tilfælde, hvor særlige hensyn tilsiger dette."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Ankenævnet udøver sin virksomhed i møder, herunder telefonmøder eller lignende, jf. dog §§ 11 og 12. Stk. 2. Sekretariatet indkalder til nævnsmøder med et rimeligt varsel. Indkaldelsen vedlægges en dagsorden over de sager, der skal behandles på mødet, en indstilling til ankenævnets afgørelse af hver af sagerne og det sagsmateriale, der er nødvendigt, for at ankenævnet kan træffe afgørelse i hver enkelt sag."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Formanden eller en næstformand leder nævnsmødet. Stk. 2. Ankenævnet for Patienterstatningen er beslutningsdygtigt, hvis ankenævnet ved afgørelsen af den enkelte sag består af formanden eller en næstformand samt mindst fire medlemmer, heraf mindst et sagkyndigt medlem udpeget af Sundhedsstyrelsen, et medlem udpeget af regionsrådene i forening, KL eller Forsikring og Pension, et medlem udpeget af Forbrugerrådet, Danske Handicaporganisationer eller Danske Patienter samt medlemmet udpeget af Advokatrådet, jf. § 58 a, stk. 6 i lov om klage- og erstatningsadgang inden for sundhedsvæsenet."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Ankenævnets møder er ikke offentlige."
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Ankenævnets afgørelser træffes ved stemmeflerhed. Ved stemmelighed er formandens/næstformandens stemme afgørende. Stk. 2. Ankenævnets afgørelser indføres i en beslutningsprotokol, som underskrives af formanden eller vedkommende næstformand. Stk. 3. Afgørelser udfærdiges skriftligt, med begrundelse og med angivelse af, om det er et enigt nævn eller et flertal af nævnets medlemmer, der har truffet afgørelse. I afgørelsen angives navnene på de nævnsmedlemmer, der har deltaget i afgørelsen. Et medlems eventuelle særstandpunkt anføres kort i afgørelsen med angivelse af medlemmets navn."
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Styrelsen for Patientklager kan i sin egenskab af sekretariat for Ankenævnet for Patienterstatningen på ankenævnets vegne træffe afgørelse i følgende sager, når afgørelsen efter styrelsens vurdering ikke giver anledning til tvivl: 1) Sager, hvor den sagkyndige konsulents udtalelse er i overensstemmelse med Patienterstatningens sundhedsfaglige vurdering i deres afgørelse. 2) Sager, hvor sekretariatet er enigt med Patienterstatningen i opgørelsen af erstatning og godtgørelse. 3) Sager, hvor afgørelse af sagen følger en klar praksis fastlagt af nævnet eller domstolene. 4) Sager, hvor sekretariatet finder grundlag for at hjemvise sagen. 5) Sager om formalitet eller forvaltningsret, herunder eksempelvis aktindsigt, kompetence, klageberettigelse, forældelse og klagefrister. Stk. 2. Afgørelser truffet af sekretariatet på vegne af ankenævnet vil i lighed med afgørelser truffet på et ankenævnsmøde kunne indbringes for retten. Stk. 3. Ankenævnets medlemmer kan orienteres om de afgørelser, der træffes af sekretariatet på vegne af ankenævnet."
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Sager, som formanden eller næstformanden skønner egnet til skriftlig votering, kan udsendes til medlemmerne med indstilling om afgørelse. Såfremt et medlem anmoder herom, skal disse sager dog drøftes på et møde."
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Ankenævnets afgørelser kan have følgende indhold: 1) At ankenævnet tiltræder, ophæver eller ændrer Patienterstatningens afgørelse. 2) At ankenævnet hjemviser sagen til fornyet afgørelse i Patienterstatningen. 3) At ankenævnet afviser klagen. 4) At ankenævnet tager stilling til klager over aktindsigtsspørgsmål vedrørende sager, som behandles i Patienterstatningen."
    },
    {
      "provision_ref": "4:14",
      "chapter": "4",
      "section": "14",
      "content": "§ 14. For behandlingsskader sendes ankenævnets afgørelser til skadelidte eller anden klager med retlig interesse i sagen, jf. § 1, stk. 2, Patienterstatningen, vedkommende forsikringsselskab og vedkommende erstatningspligtige, jf. § 29 i lov om klage- og erstatningsadgang inden for sundhedsvæsenet, samt efter omstændighederne andre med berettiget interesse i sagen."
    },
    {
      "provision_ref": "4:15",
      "chapter": "4",
      "section": "15",
      "content": "§ 15. For lægemiddelskader sendes ankenævnets afgørelser til skadelidte eller anden klager med retlig interesse i sagen, jf. § 1, stk. 3, Patienterstatningen, Lægemiddelstyrelsen og efter omstændighederne andre med berettiget retlig interesse i sagen. Stk. 2. Indenrigs- og Sundhedsministeriet underrettes om de afgørelser, hvori Ankenævnet for Patienterstatningen har fastslået, at skadelidte har krav på erstatning og/eller godtgørelse. Stk. 3. Indenrigs- og Sundhedsministeriet udbetaler erstatning og godtgørelse i overensstemmelse med Patienterstatningen og Ankenævnet for Patienterstatningens afgørelser om lægemiddelskader. Stk. 4. Erstatningen udbetales af Indenrigs- og Sundhedsministeriet med hjemmel i § 54, stk. 2, i lov om klage- og erstatningsadgang inden for sundhedsvæsenet og på baggrund af bekendtgørelse nr. 917 af 3. juli 2024 om administration af sager om lægemiddelskadeerstatninger."
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Fremkommer der i en sag, som ankenævnet har afgjort, nye og for sagens afgørelse væsentlige oplysninger, kan ankenævnet beslutte at tage sagen op til fornyet behandling og afgørelse. Det samme gælder, hvis der er begået væsentlige fejl i sagsbehandlingen, eller hvis afgørelsen hviler på en retlig mangel."
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Ankenævnet for Patienterstatningen er i sin virksomhed uafhængigt af instruktioner om den enkelte sags behandling og afgørelse. Stk. 2. Ankenævnets afgørelser kan ikke indbringes for anden administrativ myndighed, jf. § 58 b, stk. 1, i lov om klage- og erstatningsadgang inden for sundhedsvæsenet."
    },
    {
      "provision_ref": "4:18",
      "chapter": "4",
      "section": "18",
      "content": "§ 18. I tilfælde af tilbagekaldelse af anken giver Ankenævnet for Patienterstatningen besked til den erstatningspligtige om, at en tilkendt erstatning skal udbetales, medmindre den erstatningspligtige vælger at kontraanke."
    },
    {
      "provision_ref": "5:19",
      "chapter": "5",
      "section": "19",
      "content": "§ 19. Ankenævnet for Patienterstatningens medlemmer og andre, der deltager i ankenævnets arbejde, er ved udøvelsen af deres virksomhed for ankenævnet underlagt tavshedspligt, jf. forvaltningslovens § 27."
    },
    {
      "provision_ref": "5:20",
      "chapter": "5",
      "section": "20",
      "content": "§ 20. Medlemmerne af Ankenævnet for Patienterstatningen er i forbindelse med deres virksomhed for ankenævnet omfattet af forvaltningslovens regler om inhabilitet. Stk. 2. Et nævnsmedlem har pligt til at underrette ankenævnet om forhold, som kan medføre vedkommendes inhabilitet, ligesom ethvert af ankenævnets andre medlemmer, der er bekendt med sådanne forhold, har pligt til at oplyse ankenævnet herom. Stk. 3. Et nævnsmedlem må ikke medvirke ved behandlingen af en konkret sag i blandt andre følgende situationer: 1) Hvis nævnsmedlemmet har nære personlige relationer til en af sagens parter. 2) Hvis nævnsmedlemmet har deltaget i behandlingen af samme sag i en anden institution, eksempelvis Retslægerådet eller Patienterstatningen. 3) Hvis skadelidte på noget tidspunkt er blevet undersøgt eller behandlet af nævnsmedlemmet. 4) Hvis skadelidte i forbindelse med det behandlingsforløb, der har givet anledning til anmeldelse af skaden, er blevet behandlet på den sygehusafdeling, klinik m.v., hvor nævnsmedlemmet er beskæftiget. 5) Hvis der i øvrigt foreligger konkrete omstændigheder, som kan være egnede til at vække tvivl om den pågældendes uvildighed. Stk. 4. Hvis et nævnsmedlem er i tvivl om sin habilitet, kan spørgsmålet drøftes med sekretariatet. Stk. 5. Ankenævnet afgør, om et nævnsmedlem kan deltage i behandlingen af en sag. Nævnsmedlemmet må ikke deltage i behandlingen og afgørelsen af spørgsmålet om vedkommendes inhabilitet. I tilfælde af stemmelighed er formandens eller vedkommende næstformands stemme afgørende."
    },
    {
      "provision_ref": "5:21",
      "chapter": "5",
      "section": "21",
      "content": "§ 21. Ankenævnet afgiver en årlig redegørelse om sin virksomhed, som sendes til indenrigs- og sundhedsministeren. Redegørelsen forberedes af sekretariatet. Stk. 2. Afgørelser, der er af principiel betydning og egnet som vejledning om nævnets praksis, offentliggøres i anonymiseret og eventuelt resumeret form."
    },
    {
      "provision_ref": "6:22",
      "chapter": "6",
      "section": "22",
      "content": "§ 22. Bekendtgørelsen træder i kraft den 15. juli 2024, jf. dog stk. 2 og 3. Stk. 2. § 15, stk. 3 og 4, træder i kraft den 1. oktober 2024. Stk. 3. § 2, stk. 3, træder i kraft den 1. januar 2025. Stk. 4. De hidtil gældende regler i § 14, stk. 3 og 4, i bekendtgørelse nr. 637 af 29. maj 2018 om forretningsorden for Ankenævnet for Patienterstatningen, finder anvendelse frem til den 1. oktober 2024. Stk. 5. De hidtil gældende regler i § 2, stk. 3 i bekendtgørelse nr. 637 af 29. maj 2018 om forretningsorden for Ankenævnet for Patienterstatningen, finder anvendelse frem til den 1. januar 2025. Stk. 6. § 11 finder ikke anvendelse for klager modtaget før 1. juli 2024. For sådanne klager finder de hidtil gældende regler i § 10 i bekendtgørelse nr. 637 af 29. maj 2018 om forretningsorden for Ankenævnet for Patienterstatningen anvendelse. Stk. 7. Bekendtgørelsen finder anvendelse for sager, som Ankenævnet for Patienterstatningen modtager efter den 1. juli 2024. Stk. 8. Bekendtgørelse nr. 637 af 29. maj 2018 om forretningsorden for Ankenævnet for Patienterstatningen ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Ankenævnet for Patienterstatningen er klageinstans for afgørelser truffet af Patienterstatningen, der er oprettet i medfør af lov om klage- og erstatningsadgang inden for sundhedsvæsenet. Stk. 2. For behandlingsskader kan skadelidte, vedkommende forsikringsselskab eller vedkommende erstatningspligtige, jf. § 29 i lov om klage- og erstatningsadgang inden for sundhedsvæsenet, samt andre med retlig interesse i sagen, indbringe en klage for Ankenævnet for Patienterstatningen efter stk. 1. Stk. 3. For lægemiddelskader kan skadelidte, Indenrigs- og Sundhedsministeriet samt andre med retlig interesse i sagen, indbringe en klage for Ankenævnet for Patienterstatningen efter stk. 1.",
      "valid_from": "2024-07-03",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Ankenævnet for Patienterstatningen kan virke i flere sideordnede afdelinger, jf. § 58 a, stk. 1, i lov om klage- og erstatningsadgang inden for sundhedsvæsenet. Stk. 2. Ved afgørelsen af den enkelte sag består en nævnsafdeling af en af indenrigs- og sundhedsministeren udpeget formand eller næstformand og ni andre beskikkede medlemmer, jf. § 58 a, stk. 2 og 4, i lov om klage- og erstatningsadgang inden for sundhedsvæsenet. Stk. 3. Formanden og mindst én næstformand skal være landsdommere. Udpegning af flere end to landsdommere kræver tilladelse fra Bibeskæftigelsesnævnet. Der kan ikke være færre end to landsdommere i nævnet. De øvrige næstformænd skal være dommere. Stk. 4. Efter indstilling fra de myndigheder m.v., der er nævnt i § 58 a, stk. 2, 4. pkt., i lov om klage- og erstatningsadgang inden for sundhedsvæsenet, udpeges der suppleanter for de ni medlemmer, der er repræsenteret i Ankenævnet for Patienterstatningen.",
      "valid_from": "2024-07-03",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Afgørelser i sager, som Patienterstatningen behandler efter aftale med Naalakkersuisut, kan indbringes for Ankenævnet for Patienterstatningen. Stk. 2. Ankenævnet for Patienterstatningen træffer afgørelse i sager omfattet af stk. 1 efter den lovgivning, som den oprindelige afgørelse fra Patienterstatningen er truffet efter.",
      "valid_from": "2024-07-03",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Klager over de i § 1 nævnte afgørelser kan indbringes for Ankenævnet for Patienterstatningen, der har den endelige administrative afgørelse jf. § 58 b, stk. 1, i lov om klage- og erstatningsadgang inden for sundhedsvæsenet.",
      "valid_from": "2024-07-03",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Styrelsen for Patientklager stiller sekretariatsbistand til rådighed for Ankenævnet for Patienterstatningen, jf. § 58 a, stk. 9, i lov om klage- og erstatningsadgang inden for sundhedsvæsenet. Stk. 2. Sekretariatet bestemmer rækkefølgen for behandling af de indkomne klager. Stk. 3. Sekretariatet er ansvarlig for oplysning af sagen, indhentelse af fornøden sagkyndig vurdering og udarbejdelse af indstilling til afgørelse. Stk. 4. Anmeldelser af erstatningskrav efter lov om klage- og erstatningsadgang inden for sundhedsvæsenet, der sendes til Styrelsen for Patientklager, anses for indgivet til rette myndighed på det tidspunkt, hvor de modtages af Styrelsen for Patientklager. Anmeldelserne videresendes straks til Patienterstatningen, jf. § 60 a i lov om klage- og erstatningsadgang inden for sundhedsvæsenet.",
      "valid_from": "2024-07-03",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Når en klage modtages, sendes en bekræftelse herom til klageren med oplysning om den forventede sagsbehandlingsprocedure. Stk. 2. Klagen sendes inden forelæggelsen for ankenævnet til Patienterstatningen, som sender ankenævnet sagens akter tillige med en udtalelse over den indsendte klage. Sekretariatet kan fastsætte en frist for Patienterstatningens afgivelse af udtalelse i tilfælde, hvor særlige hensyn tilsiger dette.",
      "valid_from": "2024-07-03",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Ankenævnet udøver sin virksomhed i møder, herunder telefonmøder eller lignende, jf. dog §§ 11 og 12. Stk. 2. Sekretariatet indkalder til nævnsmøder med et rimeligt varsel. Indkaldelsen vedlægges en dagsorden over de sager, der skal behandles på mødet, en indstilling til ankenævnets afgørelse af hver af sagerne og det sagsmateriale, der er nødvendigt, for at ankenævnet kan træffe afgørelse i hver enkelt sag.",
      "valid_from": "2024-07-03",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Formanden eller en næstformand leder nævnsmødet. Stk. 2. Ankenævnet for Patienterstatningen er beslutningsdygtigt, hvis ankenævnet ved afgørelsen af den enkelte sag består af formanden eller en næstformand samt mindst fire medlemmer, heraf mindst et sagkyndigt medlem udpeget af Sundhedsstyrelsen, et medlem udpeget af regionsrådene i forening, KL eller Forsikring og Pension, et medlem udpeget af Forbrugerrådet, Danske Handicaporganisationer eller Danske Patienter samt medlemmet udpeget af Advokatrådet, jf. § 58 a, stk. 6 i lov om klage- og erstatningsadgang inden for sundhedsvæsenet.",
      "valid_from": "2024-07-03",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Ankenævnets møder er ikke offentlige.",
      "valid_from": "2024-07-03",
      "valid_to": null
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Ankenævnets afgørelser træffes ved stemmeflerhed. Ved stemmelighed er formandens/næstformandens stemme afgørende. Stk. 2. Ankenævnets afgørelser indføres i en beslutningsprotokol, som underskrives af formanden eller vedkommende næstformand. Stk. 3. Afgørelser udfærdiges skriftligt, med begrundelse og med angivelse af, om det er et enigt nævn eller et flertal af nævnets medlemmer, der har truffet afgørelse. I afgørelsen angives navnene på de nævnsmedlemmer, der har deltaget i afgørelsen. Et medlems eventuelle særstandpunkt anføres kort i afgørelsen med angivelse af medlemmets navn.",
      "valid_from": "2024-07-03",
      "valid_to": null
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Styrelsen for Patientklager kan i sin egenskab af sekretariat for Ankenævnet for Patienterstatningen på ankenævnets vegne træffe afgørelse i følgende sager, når afgørelsen efter styrelsens vurdering ikke giver anledning til tvivl: 1) Sager, hvor den sagkyndige konsulents udtalelse er i overensstemmelse med Patienterstatningens sundhedsfaglige vurdering i deres afgørelse. 2) Sager, hvor sekretariatet er enigt med Patienterstatningen i opgørelsen af erstatning og godtgørelse. 3) Sager, hvor afgørelse af sagen følger en klar praksis fastlagt af nævnet eller domstolene. 4) Sager, hvor sekretariatet finder grundlag for at hjemvise sagen. 5) Sager om formalitet eller forvaltningsret, herunder eksempelvis aktindsigt, kompetence, klageberettigelse, forældelse og klagefrister. Stk. 2. Afgørelser truffet af sekretariatet på vegne af ankenævnet vil i lighed med afgørelser truffet på et ankenævnsmøde kunne indbringes for retten. Stk. 3. Ankenævnets medlemmer kan orienteres om de afgørelser, der træffes af sekretariatet på vegne af ankenævnet.",
      "valid_from": "2024-07-03",
      "valid_to": null
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Sager, som formanden eller næstformanden skønner egnet til skriftlig votering, kan udsendes til medlemmerne med indstilling om afgørelse. Såfremt et medlem anmoder herom, skal disse sager dog drøftes på et møde.",
      "valid_from": "2024-07-03",
      "valid_to": null
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Ankenævnets afgørelser kan have følgende indhold: 1) At ankenævnet tiltræder, ophæver eller ændrer Patienterstatningens afgørelse. 2) At ankenævnet hjemviser sagen til fornyet afgørelse i Patienterstatningen. 3) At ankenævnet afviser klagen. 4) At ankenævnet tager stilling til klager over aktindsigtsspørgsmål vedrørende sager, som behandles i Patienterstatningen.",
      "valid_from": "2024-07-03",
      "valid_to": null
    },
    {
      "provision_ref": "4:14",
      "chapter": "4",
      "section": "14",
      "content": "§ 14. For behandlingsskader sendes ankenævnets afgørelser til skadelidte eller anden klager med retlig interesse i sagen, jf. § 1, stk. 2, Patienterstatningen, vedkommende forsikringsselskab og vedkommende erstatningspligtige, jf. § 29 i lov om klage- og erstatningsadgang inden for sundhedsvæsenet, samt efter omstændighederne andre med berettiget interesse i sagen.",
      "valid_from": "2024-07-03",
      "valid_to": null
    },
    {
      "provision_ref": "4:15",
      "chapter": "4",
      "section": "15",
      "content": "§ 15. For lægemiddelskader sendes ankenævnets afgørelser til skadelidte eller anden klager med retlig interesse i sagen, jf. § 1, stk. 3, Patienterstatningen, Lægemiddelstyrelsen og efter omstændighederne andre med berettiget retlig interesse i sagen. Stk. 2. Indenrigs- og Sundhedsministeriet underrettes om de afgørelser, hvori Ankenævnet for Patienterstatningen har fastslået, at skadelidte har krav på erstatning og/eller godtgørelse. Stk. 3. Indenrigs- og Sundhedsministeriet udbetaler erstatning og godtgørelse i overensstemmelse med Patienterstatningen og Ankenævnet for Patienterstatningens afgørelser om lægemiddelskader. Stk. 4. Erstatningen udbetales af Indenrigs- og Sundhedsministeriet med hjemmel i § 54, stk. 2, i lov om klage- og erstatningsadgang inden for sundhedsvæsenet og på baggrund af bekendtgørelse nr. 917 af 3. juli 2024 om administration af sager om lægemiddelskadeerstatninger.",
      "valid_from": "2024-07-03",
      "valid_to": null
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Fremkommer der i en sag, som ankenævnet har afgjort, nye og for sagens afgørelse væsentlige oplysninger, kan ankenævnet beslutte at tage sagen op til fornyet behandling og afgørelse. Det samme gælder, hvis der er begået væsentlige fejl i sagsbehandlingen, eller hvis afgørelsen hviler på en retlig mangel.",
      "valid_from": "2024-07-03",
      "valid_to": null
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Ankenævnet for Patienterstatningen er i sin virksomhed uafhængigt af instruktioner om den enkelte sags behandling og afgørelse. Stk. 2. Ankenævnets afgørelser kan ikke indbringes for anden administrativ myndighed, jf. § 58 b, stk. 1, i lov om klage- og erstatningsadgang inden for sundhedsvæsenet.",
      "valid_from": "2024-07-03",
      "valid_to": null
    },
    {
      "provision_ref": "4:18",
      "chapter": "4",
      "section": "18",
      "content": "§ 18. I tilfælde af tilbagekaldelse af anken giver Ankenævnet for Patienterstatningen besked til den erstatningspligtige om, at en tilkendt erstatning skal udbetales, medmindre den erstatningspligtige vælger at kontraanke.",
      "valid_from": "2024-07-03",
      "valid_to": null
    },
    {
      "provision_ref": "5:19",
      "chapter": "5",
      "section": "19",
      "content": "§ 19. Ankenævnet for Patienterstatningens medlemmer og andre, der deltager i ankenævnets arbejde, er ved udøvelsen af deres virksomhed for ankenævnet underlagt tavshedspligt, jf. forvaltningslovens § 27.",
      "valid_from": "2024-07-03",
      "valid_to": null
    },
    {
      "provision_ref": "5:20",
      "chapter": "5",
      "section": "20",
      "content": "§ 20. Medlemmerne af Ankenævnet for Patienterstatningen er i forbindelse med deres virksomhed for ankenævnet omfattet af forvaltningslovens regler om inhabilitet. Stk. 2. Et nævnsmedlem har pligt til at underrette ankenævnet om forhold, som kan medføre vedkommendes inhabilitet, ligesom ethvert af ankenævnets andre medlemmer, der er bekendt med sådanne forhold, har pligt til at oplyse ankenævnet herom. Stk. 3. Et nævnsmedlem må ikke medvirke ved behandlingen af en konkret sag i blandt andre følgende situationer: 1) Hvis nævnsmedlemmet har nære personlige relationer til en af sagens parter. 2) Hvis nævnsmedlemmet har deltaget i behandlingen af samme sag i en anden institution, eksempelvis Retslægerådet eller Patienterstatningen. 3) Hvis skadelidte på noget tidspunkt er blevet undersøgt eller behandlet af nævnsmedlemmet. 4) Hvis skadelidte i forbindelse med det behandlingsforløb, der har givet anledning til anmeldelse af skaden, er blevet behandlet på den sygehusafdeling, klinik m.v., hvor nævnsmedlemmet er beskæftiget. 5) Hvis der i øvrigt foreligger konkrete omstændigheder, som kan være egnede til at vække tvivl om den pågældendes uvildighed. Stk. 4. Hvis et nævnsmedlem er i tvivl om sin habilitet, kan spørgsmålet drøftes med sekretariatet. Stk. 5. Ankenævnet afgør, om et nævnsmedlem kan deltage i behandlingen af en sag. Nævnsmedlemmet må ikke deltage i behandlingen og afgørelsen af spørgsmålet om vedkommendes inhabilitet. I tilfælde af stemmelighed er formandens eller vedkommende næstformands stemme afgørende.",
      "valid_from": "2024-07-03",
      "valid_to": null
    },
    {
      "provision_ref": "5:21",
      "chapter": "5",
      "section": "21",
      "content": "§ 21. Ankenævnet afgiver en årlig redegørelse om sin virksomhed, som sendes til indenrigs- og sundhedsministeren. Redegørelsen forberedes af sekretariatet. Stk. 2. Afgørelser, der er af principiel betydning og egnet som vejledning om nævnets praksis, offentliggøres i anonymiseret og eventuelt resumeret form.",
      "valid_from": "2024-07-03",
      "valid_to": null
    },
    {
      "provision_ref": "6:22",
      "chapter": "6",
      "section": "22",
      "content": "§ 22. Bekendtgørelsen træder i kraft den 15. juli 2024, jf. dog stk. 2 og 3. Stk. 2. § 15, stk. 3 og 4, træder i kraft den 1. oktober 2024. Stk. 3. § 2, stk. 3, træder i kraft den 1. januar 2025. Stk. 4. De hidtil gældende regler i § 14, stk. 3 og 4, i bekendtgørelse nr. 637 af 29. maj 2018 om forretningsorden for Ankenævnet for Patienterstatningen, finder anvendelse frem til den 1. oktober 2024. Stk. 5. De hidtil gældende regler i § 2, stk. 3 i bekendtgørelse nr. 637 af 29. maj 2018 om forretningsorden for Ankenævnet for Patienterstatningen, finder anvendelse frem til den 1. januar 2025. Stk. 6. § 11 finder ikke anvendelse for klager modtaget før 1. juli 2024. For sådanne klager finder de hidtil gældende regler i § 10 i bekendtgørelse nr. 637 af 29. maj 2018 om forretningsorden for Ankenævnet for Patienterstatningen anvendelse. Stk. 7. Bekendtgørelsen finder anvendelse for sager, som Ankenævnet for Patienterstatningen modtager efter den 1. juli 2024. Stk. 8. Bekendtgørelse nr. 637 af 29. maj 2018 om forretningsorden for Ankenævnet for Patienterstatningen ophæves.",
      "valid_from": "2024-07-03",
      "valid_to": null
    }
  ],
  "definitions": []
}
