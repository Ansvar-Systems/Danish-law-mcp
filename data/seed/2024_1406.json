{
  "id": "2024:1406",
  "type": "statute",
  "title": "Bekendtgørelse om frivillig elektronisk monitorering af visse fartøjer i Kattegat",
  "short_name": "BEK H#LOKDOK04",
  "status": "in_force",
  "issued_date": "2024-12-05",
  "url": "https://www.retsinformation.dk/eli/lta/2024/1406/xml",
  "description": "Retsinformation source. DocumentId=DC001795; AccessionNumber=B20240140605; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse fastsætter krav til frivillig elektronisk monitorering af visse fartøjer i Kattegat ved erhvervsmæssigt fiskeri. Den frivillige elektroniske monitorering har til hensigt at sikre data til brug for kontrol og forskning."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Ejere af fartøjer, der udøver erhvervsmæssigt fiskeri med trawl efter jomfruhummer i Kattegat, kan ansøge Landbrugs- og Fiskeristyrelsen om tilladelse til at anvende et elektronisk monitoreringssystem med kameraer og sensorer, som styrelsen har godkendt. Anvendelse af det elektroniske monitoreringssystem fastsættes til at gælde for en nærmere angiven periode på minimum 12 måneder. Stk. 2. Uanset stk. 1, 2. pkt., gælder en overgangsperiode fra 1. januar 2025 til 28. februar 2025, hvor fartøjer kan framelde sig ordningen med dags varsel. For fartøjer, der fortsat er tilmeldt pr. 1. marts 2025, gælder en bindingsperiode på 12 måneder, jf. stk. 1, 2. pkt. Stk. 3. Landbrugs- og Fiskeristyrelsen kan anmode en fartøjsejer, omfattet af en ordning, jf. stk. 1, 1. pkt., om at give Landbrugs- og Fiskeristyrelsen adgang til fartøjet på et nærmere angivet tidspunkt med henblik på udarbejdelse af en fartøjsmonitoreringsplan, jf. § 3."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Forud for montering af et elektronisk monitoreringssystem udarbejder Landbrugs- og Fiskeristyrelsen en fartøjsmonitoreringsplan for det pågældende fartøj. Fartøjsføreren og fartøjsejeren skal i nødvendigt omfang bidrage til fremvisning af fartøjet og med beskrivelser af tekniske forhold og indretning af fartøjet. Stk. 2. På baggrund af det konkrete fartøjs indretning og tekniske forhold fastsætter Landbrugs- og Fiskeristyrelsen i fartøjsmonitoreringsplanen krav til den nærmere opsætning af det elektroniske monitoreringssystem, herunder vedrørende placering og antal af kameraer og placering af sensorer."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Fartøjsføreren for fartøjer omfattet af en ordning efter § 2, stk. 1, 1. pkt., skal sikre følgende i forbindelse med fiskeri i Kattegat: 1) At fartøjets elektroniske monitoreringssystem til enhver tid er fuldt funktionsdygtigt og i drift. 2) At kameraerne ikke er tildækket eller på anden måde blokeret i forhold til de retningslinjer for placering af kameraerne, som Landbrugs- og Fiskeristyrelsen anviser, jf. § 3, stk. 1, 1. pkt. 3) At der dagligt og inden afsejling fra havn foretages kontrol af, at det elektroniske monitoreringssystem er fuldt funktionsdygtigt og i drift. 4) At der dagligt og inden indhaling af grej og sortering af fangst, samt i øvrigt efter behov, foretages nødvendig rengøring af kameraer. 5) Straks at indrapportere og udbedre fejl, der hindrer funktionen af det elektroniske monitoreringssystem. Fartøjsføreren skal indrapportere enhver konstateret fejl uden unødigt ophold til Landbrugs- og Fiskeristyrelsen. Stk. 2. Landbrugs- og Fiskeristyrelsen kan ved mindre fejl eller enkeltstående nedbrud i det elektroniske monitoreringssystem tillade fortsat fiskeri efter § 5, stk. 1, hvis dette er foreneligt med det elektroniske monitoreringssystems kontrolformål. Stk. 3. Landbrugs- og Fiskeristyrelsen kan efter forudgående henvendelse til fartøjsføreren, og efter fartøjsførerens accept, foretage kontrol af det elektroniske monitoreringssystem gennem direkte adgang til stillbilleder og kameraoptagelser i realtid fra det elektroniske monitoreringssystem, jf. fiskerilovens § 117, stk. 3, nr. 5."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Landbrugs- og Fiskeristyrelsen kan fastsætte vilkår for eller give dispensation til en fartøjsejer, der indtræder i ordningen, jf. § 2, stk. 1, 1. pkt., vedrørende fiskeri i Kattegat. Stk. 2. Hvis en fartøjsejer framelder sig ordningen inden udløbet af en nærmere angiven periode, jf. § 2, stk. 1, 2. pkt., overtræder betingelserne for ordningen, jf. §§ 2-4, eller overtræder betingelserne i Rådets forordning (EU) nr. 2024/257 om fastsættelse af for 2024, 2025 og 2026 af fiskerimuligheder for visse fiskebestande gældende for EU-farvande og for EU-fiskerfartøjer i visse andre farvande og om ændring af forordning (EU) 2023/194 med senere ændringer, kan Landbrugs- og Fiskeristyrelsen ophæve et vilkår eller en dispensation givet som en del af ordningen, jf. stk. 1. Stk. 3. Ved gentagen eller grov overtrædelse af betingelserne for ordningen, jf. stk. 2, kan Landbrugs- og Fiskeristyrelsen trække en tilladelse tilbage givet i medfør af § 2, stk. 1, 1. pkt. Ligeledes kan Landbrugs- og Fiskeristyrelsen afslå at meddele en ny tilladelse, hvis en tidligere tilladelse er blevet inddraget som følge af gentagen eller grov overtrædelse af vilkår, jf. 1. pkt."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Fartøjsejeren er forpligtet til at opbevare al data fra det elektroniske monitoreringssystem i ét år, hvorefter data kan slettes. Stk. 2. Landbrugs- og Fiskeristyrelsen har adgang til data, herunder sensordata og kameraoptagelser, med henblik på efterfølgende gennemsyn i det omfang det er nødvendigt i forhold til opfyldelsen af de formål, som er angivet i stk. 3. Fartøjsejeren og fartøjsføreren er forpligtet til at sikre, at Landbrugs- og Fiskeristyrelsen har adgang til data fra den elektroniske monitorering. Stk. 3. Landbrugs- og Fiskeristyrelsen kan anvende data trukket fra det elektroniske monitoreringssystem til statistik og kontrol- og håndhævelsesformål. Landbrugs- og Fiskeristyrelsen kan desuden videregive udleveret data i bearbejdet form til forskningsmæssige formål."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Bekendtgørelsen træder i kraft den 1. januar 2025. Stk. 2. Bekendtgørelse nr. 778 af 13. juni 2023 om elektronisk monitorering af visse fartøjer i Kattegat ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse fastsætter krav til frivillig elektronisk monitorering af visse fartøjer i Kattegat ved erhvervsmæssigt fiskeri. Den frivillige elektroniske monitorering har til hensigt at sikre data til brug for kontrol og forskning.",
      "valid_from": "2024-12-05",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Ejere af fartøjer, der udøver erhvervsmæssigt fiskeri med trawl efter jomfruhummer i Kattegat, kan ansøge Landbrugs- og Fiskeristyrelsen om tilladelse til at anvende et elektronisk monitoreringssystem med kameraer og sensorer, som styrelsen har godkendt. Anvendelse af det elektroniske monitoreringssystem fastsættes til at gælde for en nærmere angiven periode på minimum 12 måneder. Stk. 2. Uanset stk. 1, 2. pkt., gælder en overgangsperiode fra 1. januar 2025 til 28. februar 2025, hvor fartøjer kan framelde sig ordningen med dags varsel. For fartøjer, der fortsat er tilmeldt pr. 1. marts 2025, gælder en bindingsperiode på 12 måneder, jf. stk. 1, 2. pkt. Stk. 3. Landbrugs- og Fiskeristyrelsen kan anmode en fartøjsejer, omfattet af en ordning, jf. stk. 1, 1. pkt., om at give Landbrugs- og Fiskeristyrelsen adgang til fartøjet på et nærmere angivet tidspunkt med henblik på udarbejdelse af en fartøjsmonitoreringsplan, jf. § 3.",
      "valid_from": "2024-12-05",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Forud for montering af et elektronisk monitoreringssystem udarbejder Landbrugs- og Fiskeristyrelsen en fartøjsmonitoreringsplan for det pågældende fartøj. Fartøjsføreren og fartøjsejeren skal i nødvendigt omfang bidrage til fremvisning af fartøjet og med beskrivelser af tekniske forhold og indretning af fartøjet. Stk. 2. På baggrund af det konkrete fartøjs indretning og tekniske forhold fastsætter Landbrugs- og Fiskeristyrelsen i fartøjsmonitoreringsplanen krav til den nærmere opsætning af det elektroniske monitoreringssystem, herunder vedrørende placering og antal af kameraer og placering af sensorer.",
      "valid_from": "2024-12-05",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Fartøjsføreren for fartøjer omfattet af en ordning efter § 2, stk. 1, 1. pkt., skal sikre følgende i forbindelse med fiskeri i Kattegat: 1) At fartøjets elektroniske monitoreringssystem til enhver tid er fuldt funktionsdygtigt og i drift. 2) At kameraerne ikke er tildækket eller på anden måde blokeret i forhold til de retningslinjer for placering af kameraerne, som Landbrugs- og Fiskeristyrelsen anviser, jf. § 3, stk. 1, 1. pkt. 3) At der dagligt og inden afsejling fra havn foretages kontrol af, at det elektroniske monitoreringssystem er fuldt funktionsdygtigt og i drift. 4) At der dagligt og inden indhaling af grej og sortering af fangst, samt i øvrigt efter behov, foretages nødvendig rengøring af kameraer. 5) Straks at indrapportere og udbedre fejl, der hindrer funktionen af det elektroniske monitoreringssystem. Fartøjsføreren skal indrapportere enhver konstateret fejl uden unødigt ophold til Landbrugs- og Fiskeristyrelsen. Stk. 2. Landbrugs- og Fiskeristyrelsen kan ved mindre fejl eller enkeltstående nedbrud i det elektroniske monitoreringssystem tillade fortsat fiskeri efter § 5, stk. 1, hvis dette er foreneligt med det elektroniske monitoreringssystems kontrolformål. Stk. 3. Landbrugs- og Fiskeristyrelsen kan efter forudgående henvendelse til fartøjsføreren, og efter fartøjsførerens accept, foretage kontrol af det elektroniske monitoreringssystem gennem direkte adgang til stillbilleder og kameraoptagelser i realtid fra det elektroniske monitoreringssystem, jf. fiskerilovens § 117, stk. 3, nr. 5.",
      "valid_from": "2024-12-05",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Landbrugs- og Fiskeristyrelsen kan fastsætte vilkår for eller give dispensation til en fartøjsejer, der indtræder i ordningen, jf. § 2, stk. 1, 1. pkt., vedrørende fiskeri i Kattegat. Stk. 2. Hvis en fartøjsejer framelder sig ordningen inden udløbet af en nærmere angiven periode, jf. § 2, stk. 1, 2. pkt., overtræder betingelserne for ordningen, jf. §§ 2-4, eller overtræder betingelserne i Rådets forordning (EU) nr. 2024/257 om fastsættelse af for 2024, 2025 og 2026 af fiskerimuligheder for visse fiskebestande gældende for EU-farvande og for EU-fiskerfartøjer i visse andre farvande og om ændring af forordning (EU) 2023/194 med senere ændringer, kan Landbrugs- og Fiskeristyrelsen ophæve et vilkår eller en dispensation givet som en del af ordningen, jf. stk. 1. Stk. 3. Ved gentagen eller grov overtrædelse af betingelserne for ordningen, jf. stk. 2, kan Landbrugs- og Fiskeristyrelsen trække en tilladelse tilbage givet i medfør af § 2, stk. 1, 1. pkt. Ligeledes kan Landbrugs- og Fiskeristyrelsen afslå at meddele en ny tilladelse, hvis en tidligere tilladelse er blevet inddraget som følge af gentagen eller grov overtrædelse af vilkår, jf. 1. pkt.",
      "valid_from": "2024-12-05",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Fartøjsejeren er forpligtet til at opbevare al data fra det elektroniske monitoreringssystem i ét år, hvorefter data kan slettes. Stk. 2. Landbrugs- og Fiskeristyrelsen har adgang til data, herunder sensordata og kameraoptagelser, med henblik på efterfølgende gennemsyn i det omfang det er nødvendigt i forhold til opfyldelsen af de formål, som er angivet i stk. 3. Fartøjsejeren og fartøjsføreren er forpligtet til at sikre, at Landbrugs- og Fiskeristyrelsen har adgang til data fra den elektroniske monitorering. Stk. 3. Landbrugs- og Fiskeristyrelsen kan anvende data trukket fra det elektroniske monitoreringssystem til statistik og kontrol- og håndhævelsesformål. Landbrugs- og Fiskeristyrelsen kan desuden videregive udleveret data i bearbejdet form til forskningsmæssige formål.",
      "valid_from": "2024-12-05",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Bekendtgørelsen træder i kraft den 1. januar 2025. Stk. 2. Bekendtgørelse nr. 778 af 13. juni 2023 om elektronisk monitorering af visse fartøjer i Kattegat ophæves.",
      "valid_from": "2024-12-05",
      "valid_to": null
    }
  ],
  "definitions": []
}
