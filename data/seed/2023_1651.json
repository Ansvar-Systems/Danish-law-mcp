{
  "id": "2023:1651",
  "type": "statute",
  "title": "Bekendtgørelse om postbefordring og postvirksomheder",
  "short_name": "BEK H#LOKDOK04",
  "status": "in_force",
  "issued_date": "2023-12-12",
  "url": "https://www.retsinformation.dk/eli/lta/2023/1651/xml",
  "description": "Retsinformation source. DocumentId=DG000763; AccessionNumber=B20230165105; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. En virksomhed, der udøver erhvervsmæssig postbefordring, skal have tilladelse hertil fra Trafikstyrelsen. Stk. 2. Ved erhvervsmæssig postbefordring forstås erhvervsmæssig indsamling, erhvervsmæssig sortering eller erhvervsmæssig omdeling af adresserede forsendelser på op til 20 kg, herunder forsendelser til og fra udlandet. Stk. 3. Ved adresserede forsendelser forstås adresserede breve på op til 2 kg, adresserede dag-, uge- og månedsblade og lignende, tidsskrifter samt adresserede forsendelser med et ensartet trykt indhold, f.eks. kataloger og brochurer på op til 2 kg samt adresserede pakker på op til 20 kg. Stk. 4. Kurértjenester, hvorved forstås befordring af hasteforsendelser fra dør til dør, anses ikke for erhvervsmæssig postbefordring. Stk. 5. Virksomheder, der alene varetager den fysiske transport af forsendelser, eller som indgår som et led i postbefordringen som underleverandør for en postvirksomhed, anses ikke for at udøve erhvervsmæssig postbefordring, men virker på postvirksomhedens ansvar."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Tilladelse til postbefordring kan i henhold til postlovens § 3, stk. 2, udstedes til virksomheder, som opfylder følgende betingelser 1) ikke er under konkurs, 2) ikke har forfalden gæld til det offentlige på over 50.000 kr., 3) ikke er dømt for strafbart forhold, der begrunder en nærliggende fare for misbrug af adgangen til at udøve postbefordring, jf. straffelovens § 78, stk. 2, og 4) ikke er dømt for alvorlige eller gentagne overtrædelser af lovgivningen på det social- og arbejdsretlige område, herunder lovgivningen om beskyttelse af arbejdstagere. Stk. 2. Ansøgeren skal være myndig og må ikke være under værgemål eller samværgemål og skal i øvrigt kunne sandsynliggøre, at virksomheden kan drives på forsvarlig måde. Stk. 3. Betingelserne i stk. 1 og 2 gælder også for medlemmer af en ansøgende virksomheds ledelse. Stk. 4. Udstedelse af en tilladelse til postbefordring er endvidere betinget af, at virksomheden har økonomisk grundlag for at drive virksomheden forretningsmæssigt forsvarligt. Stk. 5. Udstedelse af en tilladelse er betinget af betaling af gebyr."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Ansøgningsskema om tilladelse til at udøve erhvervsmæssig postbefordring kan udfyldes på www.virk.dk. Ansøgningsskemaet kan tilgås via Trafikstyrelsens hjemmeside. Stk. 2. Ansøgningen kan afvises, hvis den er udfyldt fejlagtigt eller ufuldstændigt. Stk. 3. Ansøgningen skal indeholde følgende oplysninger: 1) Postvirksomhedens navn, herunder eventuelle binavne, adresse og hjemsted. 2) Selskabsformen (personligt drevet virksomhed, interessentskab, aktieselskab, anpartsselskab eller anden selskabsform). 3) Navn, adresse og cpr. nr. på de(n), der er tegningsberettiget i virksomheden (administrerende direktør eller indehaver(e)). 4) Postvirksomhedens cvr-nr. 5) Postvirksomhedens geografiske dækningsområde, herunder om virksomheden tilbyder lokal postbefordring eller landsdækkende postbefordring. 6) Postvirksomhedens service og kvalitet for sine posttjenester. 7) Postvirksomhedens priser, herunder ensartede priser for standardprodukter, hvis der søges om landsdækkende postbefordring. Stk. 4. Ansøgningen skal endvidere indeholde følgende: 1) Erklæring fra den ansøgende virksomheds ledelse eller indehaver om, at betingelserne i § 2, stk. 1 og 2, er opfyldt. 2) Erklæring fra den ansøgende virksomheds ledelse om, at betingelserne i § 2, stk. 3, er opfyldt. 3) Erklæring fra den ansøgende virksomheds ledelse eller indehaver om, at Trafikstyrelsen kan indhente nærmere oplysninger om virksomheden og virksomhedens ejer hos offentlige myndigheder, herunder om økonomiske og eventuelle strafbare forhold. 4) Virksomhedens generelle forretningsbetingelser. Stk. 5. Til brug for bedømmelsen af, hvorvidt virksomheden har økonomisk grundlag for at drive virksomheden forretningsmæssigt forsvarligt, kan ansøgningen vedlægges en forretningsplan for det første år, seneste årsregnskab, årsrapport, budget eller lignende. Trafikstyrelsen kan udbede sig yderligere oplysninger fra virksomheden til brug for denne bedømmelse. Stk. 6. Ændringer i de i § 3, stk. 3, nævnte oplysninger skal meddeles til Trafikstyrelsen inden én måned efter ændringen."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Postvirksomheden skal i henhold til postlovens § 6, stk. 1, mærke adresserede forsendelser på en sådan måde, at postvirksomheden kan identificeres. Stk. 2. Mærkning kan ske ved stempel, frankeringsaftryk, påklæbning af et frimærke, påskrift på forsendelsen eller ved udlevering af et fragtbrev eller kvittering til modtageren, hvorpå postvirksomhedens navn er oplyst. Stk. 3. Oplysninger om postvirksomhedens navn på forsendelsen kan undlades, når der er tale om befordring af uemballerede aviser og blade."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. En postvirksomhed har i henhold til postlovens § 6, stk. 4, pligt til at befordre adresserede forsendelser, som er omfattet af virksomhedens posttjenester og geografiske dækningsområde. Stk. 2. Adresserede forsendelser, som befordres af en postvirksomhed, og som fejlagtigt kommer en anden postvirksomhed i hænde, skal mod vederlag udleveres til rette postvirksomhed eller afsender, medmindre andet er aftalt mellem de pågældende postvirksomheder. Udleveringen skal ske på vilkår, som er gennemsigtige, ikke-diskriminerende og omkostningsbaserede. Adresserede forsendelser, som ikke umiddelbart kan udleveres, opbevares af postvirksomheden i mindst 2 måneder, hvorefter de kan tilintetgøres."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. I henhold til postlovens § 12 kan adresserede forsendelser, som er indleveret til befordring hos en postvirksomhed, i de tilfælde, hvor det ikke har været muligt at finde hverken adressat eller afsender, uden retskendelse åbnes af den pågældende virksomhed. Forsendelser kan ligeledes uden retskendelse åbnes, når det sker for at fastslå omfanget af eller begrænse en eventuel beskadigelse af forsendelsen. Stk. 2. Adresserede forsendelser og genstande, hvor det ikke efter iværksættelse af rimelige foranstaltninger har været muligt at finde hverken adressat eller afsender, og som dermed er uanbringelige for postvirksomheden, og som er af værdi, fremlyses inden én måned ved bekendtgørelse i Statstidende, medmindre forsendelsens eller genstandens værdi ikke står i et rimeligt forhold til omkostningerne ved fremlysningen. Stk. 3. Fremlyste forsendelser og genstande ligger til afhentning hos postvirksomheden i 3 måneder, hvorefter de sælges eller tilintetgøres. Stk. 4. Adresserede forsendelser og genstande uden værdi lægges til afhentning hos postvirksomheden i 2 måneder, hvorefter de sælges eller tilintetgøres. Stk. 5. Salg uden om offentlig auktion må ikke ske til personer, der virker i postvirksomheden."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Postvirksomheder, som tilbyder forsendelser leveret til en postboksadresse, skal mod vederlag give andre postvirksomheder adgang til at indlevere adresserede forsendelser til postboksen på vilkår, som er gennemsigtige, ikke-diskriminerende og omkostningsbaserede. Stk. 2. Forsendelserne indleveres samlet til postvirksomheden på det postbetjeningssted, hvor postboksen befinder sig, medmindre der er indgået anden aftale med postvirksomheden."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Omdeling af adresserede forsendelser skal i henhold til postlovens § 7 ske til modtagerens brevkasse, brevkasseanlæg, brevindkast, postboks, til andre med modtager aftalte omdelingssteder eller til en person på adressen. Adresserede forsendelser kan efter aftale med afsender eller modtager leveres til et postbetjeningssted eller en automat, jf. dog § 12. Stk. 2. Adresserede forsendelser kan endvidere udleveres til den, der har fået fuldmagt til at modtage forsendelsen. Stk. 3. En postvirksomhed kan i forretningsbetingelserne fastsætte nærmere regler om, hvem der på adressen er berettiget til at tage imod adresserede forsendelser. Stk. 4. En postvirksomhed kan undlade omdeling af forsendelser til modtagere, der ikke opfylder bestemmelserne om opstilling af brevkasser, brevkasseanlæg eller etablering af brevindkast. Det samme gælder, hvis der ikke er givet adgang til brevkasseanlægget, eller hvis modtagerens brevkasse er fyldt helt op. Stk. 5. Adresserede forsendelser, som ikke kan afleveres eller anmeldes over for modtageren, eller som kan undlades omdelt efter stk. 4, returneres til afsenderen eller lægges til afhentning på et postbetjeningssted eller lignende."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Ejeren af en ejendom skal i henhold til postlovens § 8 opstille brevkasse ved indgangen til den enkelte parcel ved bygninger, villaer og rækkehuse med én eller flere husstande eller erhverv mv. Brevkassen skal være placeret således, at forsendelser kan afleveres i brevkassen let og uden særlige vanskeligheder direkte fra offentlig adgangsvej (offentlig vej, offentlig sti eller privat fællesvej). Forsendelser skal således kunne afleveres i brevkassen, uden at omdeleren skal begive sig fra vejarealet ind på ejendommen eller i øvrigt begive sig gennem en forhave, en carport, bevoksning eller anden form for afspærring eller lignende. Følgende regler gælder for opstilling af brevkasser: 1) Ved ejendomme, der har adgang til offentlig vej enten direkte fra ejendommen eller via en privat vej, skal brevkassen placeres ved overkørslen til den offentlige vej. 2) Ved ejendomme, der har adgang til offentlig vej via en privat fællesvej, skal brevkassen placeres ved indkørslen til ejendommen fra den private fællesvej. 3) Ved ejendomme, der har adgang til offentlig vej via en privat fællesvej og en privat vej, skal brevkassen placeres ved den private vejs tilslutning til den private fællesvej. Stk. 2. Ejeren af en ejendom beliggende i landzone skal opstille brevkassen, så den er placeret ved indkørslen fra offentlig vej eller privat fællesvej. Stk. 3. Brevkasseanlæg skal opstilles i eller ved etageejendomme med flere afleveringssteder (husstande, erhverv mv.). Det påhviler ejeren at opstille brevkasseanlæg og at give postvirksomheder adgang til anlægget. Hvis sådan adgang alene kan gives ved hjælp af nøgler, elektroniske nøglekort, koder eller lignende, har postvirksomheder ret til at få udleveret sådanne mod betaling af de direkte omkostninger til nøglerne, nøglekortene eller lignende. Stk. 4. Ved fritidshuse skal der opstilles brevkasser ved indgangen til den enkelte parcel, hvis der i fritidshusområdet ikke er etableret centralt placerede brevkasseanlæg. I fritidshusområder, som er udstykket ifølge udstykningstilladelse udstedt efter den 1. januar 1973, skal der opstilles centralt placerede brevkasseanlæg. Betegnelsen fritidshuse omfatter også kolonihavehuse (haveforeningshuse). Ved udstykning af fritidshusområder skal der afsættes et passende areal til opstilling af centralt placerede brevkasseanlæg. Det påhviler den, der får meddelt udstykningstilladelse, at afsætte det fornødne areal til etablering af centralt placerede brevkasseanlæg. Fritidshusejerne skal opstille og vedligeholde brevkasseanlægget. Stk. 5. Det påhviler ejeren at drage omsorg for, at der er fri og uhindret adgang til brevkassen eller brevkasseanlægget. Stk. 6. Trafikstyrelsen kan meddele dispensation fra kravet om opstilling af brevkasse eller brevkasseanlæg, såfremt opstilling vil være i strid med frednings-, bygnings- eller brandtekniske forskrifter. Det er en forudsætning for meddelelse af dispensation, at der i stedet etableres afleveringsmulighed i form af brevindkast i døren eller brevkasse ved døren. Stk.7. Trafikstyrelsen kan endvidere meddele dispensation fra kravet om opstilling af brevkasseanlæg i ejendomme, hvor boligerne er indrettet eller anvendes som ældreboliger, herunder plejeboliger, og tilsvarende boligtyper, der kræver forudgående kommunal visitation. Tilsvarende gælder for botilbud efter § 109 og § 110 i lov om social service."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Nærmere regler for opstilling og indretning af brevkasser, brevkasseanlæg og brevindkast samt krav til postvirksomheders opbevaring af udleverede nøgler, nøglekort eller lignende fremgår af bekendtgørelsens bilag 1."
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Forsendelser til forskellige enheder under samme virksomhed eller institution afleveres samlet på ét sted, når enhederne er placeret inden for et afgrænset område, og enhederne ikke kan identificeres ved offentligt anerkendt gadenavn og nummer og derfor ikke kan siges at have en selvstændig adresse. Stk. 2. Forsendelser til modtagere, der bor på kaserner, hoteller, hospitaler, plejehjem, ældreboliger, herunder plejeboliger, og tilsvarende boligtyper, der kræver forudgående kommunal visitation, botilbud efter § 109 og § 110 i lov om social service, kollegier, kontorhoteller og lignende, afleveres i receptionen, brevkasseanlæg eller lignende. Er der ikke mulighed for at aflevere forsendelserne i reception, brevkasseanlæg eller lignende, træffes der særskilt aftale med ledelsen af institutionen om aflevering af forsendelserne."
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Postmodtagere, som er ude af stand til selv at hente forsendelser i brevkassen eller brevkasseanlægget, har efter afgørelse fra den kommune, hvor den pågældende har folkeregisteradresse, krav på i henhold til postlovens § 9 at få adresserede forsendelser afleveret direkte til boligen. Stk. 2. Det er en forudsætning for at få afleveret adresserede forsendelser direkte til boligen, at der er etableret afleveringsmulighed i form af brevindkast i døren eller brevkasse ved døren. I etageejendomme med aflåst indgangsdør er det endvidere en forudsætning, at postvirksomheden har fået udleveret nøgler, nøglekort eller lignende til døren. Stk. 3. Postvirksomheder kan inden for deres geografiske dækningsområder hos Trafikstyrelsen få oplysning om navn og adresse, herunder beskyttede navne og adresser i Det Centrale Personregister, på postmodtagere, som har krav på at få afleveret forsendelser direkte til boligen. Stk. 4. Oplysninger, som en postvirksomhed har modtaget i medfør af stk. 3, må kun anvendes af postvirksomheden i forbindelse med befordring af forsendelser for andre. Stk. 5. Nærmere regler for aflevering af adresserede forsendelser direkte til boligen, herunder om kommunens sagsbehandling og videregivelse af oplysninger til Trafikstyrelsen med henblik på dennes ajourføring af oplysningerne, fremgår af Trafikstyrelsens ”Vejledning om post til døren”."
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Postvirksomheder kan opstille postkasser ved gade, vej eller andre steder, hvor offentligheden har adgang, på følgende betingelser: 1) At det tydeligt fremgår af postkassen, hvilken postvirksomhed der ejer postkassen. 2) At postkassen ikke må kunne forveksles med postkasser tilhørende andre postvirksomheder. 3) At nødvendige oplysninger om tømningstidspunkt, hvilke forsendelser der kan lægges i postkassen, postvirksomhedens geografiske dækningsområde mv., anføres på postkassen. Stk. 2. Postvirksomheden indhenter tilladelse til opstilling og placering af de konkrete postkasser hos kommuner, grundejere og lignende."
    },
    {
      "provision_ref": "1:14",
      "chapter": "1",
      "section": "14",
      "content": "§ 14. Postvirksomheder skal udarbejde og offentliggøre generelle forretningsbetingelser, der blandt andet oplyser brugerne om: 1) Udbuddet af virksomhedens posttjenester, herunder om de tilbyder landsdækkende postbefordring af et standardprodukt til ensartede priser til hele landet, inden for de tjenester (dvs. breve og pakker), som de udbyder. 2) Vilkår for levering og anvendelse samt takstfastsættelsen. 3) Service og kvalitet. 4) Klageadgangen til postvirksomheden. 5) Reklamations- og forældelsesreglerne. 6) Erstatningsbetingelserne i tilfælde af forsinkelse, bortkomst, herunder tyveri, eller beskadigelse af forsendelser, herunder postvirksomhedens erstatningssatser. Stk. 2. Postvirksomheden kan begrænse erstatningspligten i tilfælde af forsinkelse, bortkomst, herunder tyveri, eller beskadigelse af adresserede forsendelser ved at fastsætte maksimale erstatningsbeløb eller ved at begrænse erstatningspligten således, at der ikke ydes erstatning for forsinkelse, bortkomst eller beskadigelse af uregistrerede adresserede breve samt adresserede blade, kataloger eller lignende. Erstatningspligten kan ligeledes begrænses således, at der ikke ydes erstatning for forsinkelse af adresserede forsendelser til eller fra udlandet."
    },
    {
      "provision_ref": "1:15",
      "chapter": "1",
      "section": "15",
      "content": "§ 15. En postvirksomhed skal sikre, at brugerne af virksomhedens posttjenester har adgang til gennemsigtige, enkle og overkommelige procedurer for behandling af klager, særligt i tilfælde af forsinkelse, bortkomst, herunder tyveri, eller beskadigelse af forsendelser. Stk. 2. Postvirksomheden skal offentliggøre på hvilken måde og hvortil brugerne kan klage til postvirksomheden. Stk. 3. Postvirksomheden skal behandle klager fra brugerne inden én måned fra klagens modtagelse, medmindre der foreligger særlige forhold. Stk. 4. En postvirksomhed, som fejlagtigt modtager en klage over anden postvirksomhed, skal straks videresende klagen til rette postvirksomhed til behandling. Stk. 5. Postvirksomheden udarbejder årligt en redegørelse, hvoraf antallet af klager over virksomhedens posttjenester og udfaldet af deres behandling fremgår. Redegørelsen offentliggøres."
    },
    {
      "provision_ref": "1:16",
      "chapter": "1",
      "section": "16",
      "content": "§ 16. En postvirksomhed skal mindst én gang om året gennemføre målinger vedrørende overholdelsen af virksomhedens service, jf. § 3, stk. 3, nr. 6. Resultatet af målingerne offentliggøres og sendes til Trafikstyrelsen. Stk. 2. Målingerne kan enten gennemføres af postvirksomheden selv eller af en anden."
    },
    {
      "provision_ref": "1:17",
      "chapter": "1",
      "section": "17",
      "content": "§ 17. En postvirksomhed skal offentliggøre oplysninger om, hvor brugerne har adgang til postbetjeningssteder, pakkebutikker og lignende, hvor forsendelser kan udleveres og indleveres."
    },
    {
      "provision_ref": "1:18",
      "chapter": "1",
      "section": "18",
      "content": "§ 18. En tilladelse til at udøve postbefordring bortfalder, hvis virksomheden kommer under konkurs. Stk. 2. Trafikstyrelsen kan tilbagekalde en tilladelse til at udøve postbefordring, hvis en postvirksomhed eller medlemmer af virksomhedens ledelse 1) groft eller gentagne gange har overtrådt postloven, denne bekendtgørelse eller andre regler fastsat i medfør af postloven eller vilkårene i tilladelsen, 2) har forfalden gæld til det offentlige på 100.000 kr. eller derover, eller 3) ikke længere opfylder betingelserne i § 2, stk. 4. Stk. 3. En tilladelse kan endvidere tilbagekaldes, hvis virksomheden ikke leverer de af virksomheden angivne posttjenester med hensyn til geografisk dækningsområde, service og kvalitet, jf. § 3, stk. 3, nr. 5 og 6."
    },
    {
      "provision_ref": "1:19",
      "chapter": "1",
      "section": "19",
      "content": "§ 19. Trafikstyrelsen fører tilsyn med, at bestemmelserne i denne bekendtgørelse overholdes."
    },
    {
      "provision_ref": "1:20",
      "chapter": "1",
      "section": "20",
      "content": "§ 20. Til brug for at sikre overholdelsen af postlovgivningen, markedsovervågning eller til klart afgrænsede statistiske formål skal en postvirksomhed efter anmodning meddele Trafikstyrelsen enhver oplysning om postbefordringen og udførelsen heraf, herunder økonomiske oplysninger. Stk. 2. Postvirksomheden skal efter anmodning meddele Trafikstyrelsen oplysninger om antallet af postbetjeningssteder, deres geografiske placering mv."
    },
    {
      "provision_ref": "1:21",
      "chapter": "1",
      "section": "21",
      "content": "§ 21. Ved klager fra brugere over postvirksomheder, herunder klager indbyrdes mellem virksomhederne, skal virksomheden, som der klages over, have haft lejlighed til selv at behandle klagen. Stk. 2. Trafikstyrelsen behandler klager over postvirksomheder fra brugerne, herunder klager indbyrdes mellem virksomhederne, for så vidt angår overholdelsen af postloven eller denne bekendtgørelse. Klager vedrørende overtrædelse af konkurrenceloven behandles af Konkurrence- og Forbrugerstyrelsen. Stk. 3. Klager til Trafikstyrelsen indbringes senest 3 måneder efter, at postvirksomhedens afgørelse er meddelt den pågældende bruger. Trafikstyrelsen kan bestemme, at klager, som indbringes efter klagefristens udløb, kan behandles. Stk. 4. Trafikstyrelsen afgørelser truffet i medfør af postloven eller denne bekendtgørelse kan ikke indbringes for transportministeren eller anden administrativ myndighed, jf. bekendtgørelse om Trafikstyrelsens opgaver og beføjelser, klageadgang og kundgørelse af visse af Trafikstyrelsen forskrifter."
    },
    {
      "provision_ref": "1:22",
      "chapter": "1",
      "section": "22",
      "content": "§ 22. Medmindre højere straf er forskyldt efter anden lovgivning, straffes med bøde den der overtræder denne bekendtgørelses § 1, § 4, § 5, § 6, § 7, § 8, § 9, § 11, § 12, § 13, § 14, § 15, § 16, § 17 og § 20."
    },
    {
      "provision_ref": "1:23",
      "chapter": "1",
      "section": "23",
      "content": "§ 23. Der kan pålægges selskaber mv. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "1:24",
      "chapter": "1",
      "section": "24",
      "content": "§ 24. Bekendtgørelsen træder i kraft den 1. januar 2024. Stk. 2. For virksomheder, der i henhold til de gældende regler udøver erhvervsmæssig postbefordring uden tilladelse, finder de hidtil gældende regler anvendelse indtil den 1. oktober 2024. Stk. 3. Bekendtgørelse nr. 727 af 24. juni 2011 om postvirksomhed og postbefordring ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. En virksomhed, der udøver erhvervsmæssig postbefordring, skal have tilladelse hertil fra Trafikstyrelsen. Stk. 2. Ved erhvervsmæssig postbefordring forstås erhvervsmæssig indsamling, erhvervsmæssig sortering eller erhvervsmæssig omdeling af adresserede forsendelser på op til 20 kg, herunder forsendelser til og fra udlandet. Stk. 3. Ved adresserede forsendelser forstås adresserede breve på op til 2 kg, adresserede dag-, uge- og månedsblade og lignende, tidsskrifter samt adresserede forsendelser med et ensartet trykt indhold, f.eks. kataloger og brochurer på op til 2 kg samt adresserede pakker på op til 20 kg. Stk. 4. Kurértjenester, hvorved forstås befordring af hasteforsendelser fra dør til dør, anses ikke for erhvervsmæssig postbefordring. Stk. 5. Virksomheder, der alene varetager den fysiske transport af forsendelser, eller som indgår som et led i postbefordringen som underleverandør for en postvirksomhed, anses ikke for at udøve erhvervsmæssig postbefordring, men virker på postvirksomhedens ansvar.",
      "valid_from": "2023-12-12",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Tilladelse til postbefordring kan i henhold til postlovens § 3, stk. 2, udstedes til virksomheder, som opfylder følgende betingelser 1) ikke er under konkurs, 2) ikke har forfalden gæld til det offentlige på over 50.000 kr., 3) ikke er dømt for strafbart forhold, der begrunder en nærliggende fare for misbrug af adgangen til at udøve postbefordring, jf. straffelovens § 78, stk. 2, og 4) ikke er dømt for alvorlige eller gentagne overtrædelser af lovgivningen på det social- og arbejdsretlige område, herunder lovgivningen om beskyttelse af arbejdstagere. Stk. 2. Ansøgeren skal være myndig og må ikke være under værgemål eller samværgemål og skal i øvrigt kunne sandsynliggøre, at virksomheden kan drives på forsvarlig måde. Stk. 3. Betingelserne i stk. 1 og 2 gælder også for medlemmer af en ansøgende virksomheds ledelse. Stk. 4. Udstedelse af en tilladelse til postbefordring er endvidere betinget af, at virksomheden har økonomisk grundlag for at drive virksomheden forretningsmæssigt forsvarligt. Stk. 5. Udstedelse af en tilladelse er betinget af betaling af gebyr.",
      "valid_from": "2023-12-12",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Ansøgningsskema om tilladelse til at udøve erhvervsmæssig postbefordring kan udfyldes på www.virk.dk. Ansøgningsskemaet kan tilgås via Trafikstyrelsens hjemmeside. Stk. 2. Ansøgningen kan afvises, hvis den er udfyldt fejlagtigt eller ufuldstændigt. Stk. 3. Ansøgningen skal indeholde følgende oplysninger: 1) Postvirksomhedens navn, herunder eventuelle binavne, adresse og hjemsted. 2) Selskabsformen (personligt drevet virksomhed, interessentskab, aktieselskab, anpartsselskab eller anden selskabsform). 3) Navn, adresse og cpr. nr. på de(n), der er tegningsberettiget i virksomheden (administrerende direktør eller indehaver(e)). 4) Postvirksomhedens cvr-nr. 5) Postvirksomhedens geografiske dækningsområde, herunder om virksomheden tilbyder lokal postbefordring eller landsdækkende postbefordring. 6) Postvirksomhedens service og kvalitet for sine posttjenester. 7) Postvirksomhedens priser, herunder ensartede priser for standardprodukter, hvis der søges om landsdækkende postbefordring. Stk. 4. Ansøgningen skal endvidere indeholde følgende: 1) Erklæring fra den ansøgende virksomheds ledelse eller indehaver om, at betingelserne i § 2, stk. 1 og 2, er opfyldt. 2) Erklæring fra den ansøgende virksomheds ledelse om, at betingelserne i § 2, stk. 3, er opfyldt. 3) Erklæring fra den ansøgende virksomheds ledelse eller indehaver om, at Trafikstyrelsen kan indhente nærmere oplysninger om virksomheden og virksomhedens ejer hos offentlige myndigheder, herunder om økonomiske og eventuelle strafbare forhold. 4) Virksomhedens generelle forretningsbetingelser. Stk. 5. Til brug for bedømmelsen af, hvorvidt virksomheden har økonomisk grundlag for at drive virksomheden forretningsmæssigt forsvarligt, kan ansøgningen vedlægges en forretningsplan for det første år, seneste årsregnskab, årsrapport, budget eller lignende. Trafikstyrelsen kan udbede sig yderligere oplysninger fra virksomheden til brug for denne bedømmelse. Stk. 6. Ændringer i de i § 3, stk. 3, nævnte oplysninger skal meddeles til Trafikstyrelsen inden én måned efter ændringen.",
      "valid_from": "2023-12-12",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Postvirksomheden skal i henhold til postlovens § 6, stk. 1, mærke adresserede forsendelser på en sådan måde, at postvirksomheden kan identificeres. Stk. 2. Mærkning kan ske ved stempel, frankeringsaftryk, påklæbning af et frimærke, påskrift på forsendelsen eller ved udlevering af et fragtbrev eller kvittering til modtageren, hvorpå postvirksomhedens navn er oplyst. Stk. 3. Oplysninger om postvirksomhedens navn på forsendelsen kan undlades, når der er tale om befordring af uemballerede aviser og blade.",
      "valid_from": "2023-12-12",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. En postvirksomhed har i henhold til postlovens § 6, stk. 4, pligt til at befordre adresserede forsendelser, som er omfattet af virksomhedens posttjenester og geografiske dækningsområde. Stk. 2. Adresserede forsendelser, som befordres af en postvirksomhed, og som fejlagtigt kommer en anden postvirksomhed i hænde, skal mod vederlag udleveres til rette postvirksomhed eller afsender, medmindre andet er aftalt mellem de pågældende postvirksomheder. Udleveringen skal ske på vilkår, som er gennemsigtige, ikke-diskriminerende og omkostningsbaserede. Adresserede forsendelser, som ikke umiddelbart kan udleveres, opbevares af postvirksomheden i mindst 2 måneder, hvorefter de kan tilintetgøres.",
      "valid_from": "2023-12-12",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. I henhold til postlovens § 12 kan adresserede forsendelser, som er indleveret til befordring hos en postvirksomhed, i de tilfælde, hvor det ikke har været muligt at finde hverken adressat eller afsender, uden retskendelse åbnes af den pågældende virksomhed. Forsendelser kan ligeledes uden retskendelse åbnes, når det sker for at fastslå omfanget af eller begrænse en eventuel beskadigelse af forsendelsen. Stk. 2. Adresserede forsendelser og genstande, hvor det ikke efter iværksættelse af rimelige foranstaltninger har været muligt at finde hverken adressat eller afsender, og som dermed er uanbringelige for postvirksomheden, og som er af værdi, fremlyses inden én måned ved bekendtgørelse i Statstidende, medmindre forsendelsens eller genstandens værdi ikke står i et rimeligt forhold til omkostningerne ved fremlysningen. Stk. 3. Fremlyste forsendelser og genstande ligger til afhentning hos postvirksomheden i 3 måneder, hvorefter de sælges eller tilintetgøres. Stk. 4. Adresserede forsendelser og genstande uden værdi lægges til afhentning hos postvirksomheden i 2 måneder, hvorefter de sælges eller tilintetgøres. Stk. 5. Salg uden om offentlig auktion må ikke ske til personer, der virker i postvirksomheden.",
      "valid_from": "2023-12-12",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Postvirksomheder, som tilbyder forsendelser leveret til en postboksadresse, skal mod vederlag give andre postvirksomheder adgang til at indlevere adresserede forsendelser til postboksen på vilkår, som er gennemsigtige, ikke-diskriminerende og omkostningsbaserede. Stk. 2. Forsendelserne indleveres samlet til postvirksomheden på det postbetjeningssted, hvor postboksen befinder sig, medmindre der er indgået anden aftale med postvirksomheden.",
      "valid_from": "2023-12-12",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Omdeling af adresserede forsendelser skal i henhold til postlovens § 7 ske til modtagerens brevkasse, brevkasseanlæg, brevindkast, postboks, til andre med modtager aftalte omdelingssteder eller til en person på adressen. Adresserede forsendelser kan efter aftale med afsender eller modtager leveres til et postbetjeningssted eller en automat, jf. dog § 12. Stk. 2. Adresserede forsendelser kan endvidere udleveres til den, der har fået fuldmagt til at modtage forsendelsen. Stk. 3. En postvirksomhed kan i forretningsbetingelserne fastsætte nærmere regler om, hvem der på adressen er berettiget til at tage imod adresserede forsendelser. Stk. 4. En postvirksomhed kan undlade omdeling af forsendelser til modtagere, der ikke opfylder bestemmelserne om opstilling af brevkasser, brevkasseanlæg eller etablering af brevindkast. Det samme gælder, hvis der ikke er givet adgang til brevkasseanlægget, eller hvis modtagerens brevkasse er fyldt helt op. Stk. 5. Adresserede forsendelser, som ikke kan afleveres eller anmeldes over for modtageren, eller som kan undlades omdelt efter stk. 4, returneres til afsenderen eller lægges til afhentning på et postbetjeningssted eller lignende.",
      "valid_from": "2023-12-12",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Ejeren af en ejendom skal i henhold til postlovens § 8 opstille brevkasse ved indgangen til den enkelte parcel ved bygninger, villaer og rækkehuse med én eller flere husstande eller erhverv mv. Brevkassen skal være placeret således, at forsendelser kan afleveres i brevkassen let og uden særlige vanskeligheder direkte fra offentlig adgangsvej (offentlig vej, offentlig sti eller privat fællesvej). Forsendelser skal således kunne afleveres i brevkassen, uden at omdeleren skal begive sig fra vejarealet ind på ejendommen eller i øvrigt begive sig gennem en forhave, en carport, bevoksning eller anden form for afspærring eller lignende. Følgende regler gælder for opstilling af brevkasser: 1) Ved ejendomme, der har adgang til offentlig vej enten direkte fra ejendommen eller via en privat vej, skal brevkassen placeres ved overkørslen til den offentlige vej. 2) Ved ejendomme, der har adgang til offentlig vej via en privat fællesvej, skal brevkassen placeres ved indkørslen til ejendommen fra den private fællesvej. 3) Ved ejendomme, der har adgang til offentlig vej via en privat fællesvej og en privat vej, skal brevkassen placeres ved den private vejs tilslutning til den private fællesvej. Stk. 2. Ejeren af en ejendom beliggende i landzone skal opstille brevkassen, så den er placeret ved indkørslen fra offentlig vej eller privat fællesvej. Stk. 3. Brevkasseanlæg skal opstilles i eller ved etageejendomme med flere afleveringssteder (husstande, erhverv mv.). Det påhviler ejeren at opstille brevkasseanlæg og at give postvirksomheder adgang til anlægget. Hvis sådan adgang alene kan gives ved hjælp af nøgler, elektroniske nøglekort, koder eller lignende, har postvirksomheder ret til at få udleveret sådanne mod betaling af de direkte omkostninger til nøglerne, nøglekortene eller lignende. Stk. 4. Ved fritidshuse skal der opstilles brevkasser ved indgangen til den enkelte parcel, hvis der i fritidshusområdet ikke er etableret centralt placerede brevkasseanlæg. I fritidshusområder, som er udstykket ifølge udstykningstilladelse udstedt efter den 1. januar 1973, skal der opstilles centralt placerede brevkasseanlæg. Betegnelsen fritidshuse omfatter også kolonihavehuse (haveforeningshuse). Ved udstykning af fritidshusområder skal der afsættes et passende areal til opstilling af centralt placerede brevkasseanlæg. Det påhviler den, der får meddelt udstykningstilladelse, at afsætte det fornødne areal til etablering af centralt placerede brevkasseanlæg. Fritidshusejerne skal opstille og vedligeholde brevkasseanlægget. Stk. 5. Det påhviler ejeren at drage omsorg for, at der er fri og uhindret adgang til brevkassen eller brevkasseanlægget. Stk. 6. Trafikstyrelsen kan meddele dispensation fra kravet om opstilling af brevkasse eller brevkasseanlæg, såfremt opstilling vil være i strid med frednings-, bygnings- eller brandtekniske forskrifter. Det er en forudsætning for meddelelse af dispensation, at der i stedet etableres afleveringsmulighed i form af brevindkast i døren eller brevkasse ved døren. Stk.7. Trafikstyrelsen kan endvidere meddele dispensation fra kravet om opstilling af brevkasseanlæg i ejendomme, hvor boligerne er indrettet eller anvendes som ældreboliger, herunder plejeboliger, og tilsvarende boligtyper, der kræver forudgående kommunal visitation. Tilsvarende gælder for botilbud efter § 109 og § 110 i lov om social service.",
      "valid_from": "2023-12-12",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Nærmere regler for opstilling og indretning af brevkasser, brevkasseanlæg og brevindkast samt krav til postvirksomheders opbevaring af udleverede nøgler, nøglekort eller lignende fremgår af bekendtgørelsens bilag 1.",
      "valid_from": "2023-12-12",
      "valid_to": null
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Forsendelser til forskellige enheder under samme virksomhed eller institution afleveres samlet på ét sted, når enhederne er placeret inden for et afgrænset område, og enhederne ikke kan identificeres ved offentligt anerkendt gadenavn og nummer og derfor ikke kan siges at have en selvstændig adresse. Stk. 2. Forsendelser til modtagere, der bor på kaserner, hoteller, hospitaler, plejehjem, ældreboliger, herunder plejeboliger, og tilsvarende boligtyper, der kræver forudgående kommunal visitation, botilbud efter § 109 og § 110 i lov om social service, kollegier, kontorhoteller og lignende, afleveres i receptionen, brevkasseanlæg eller lignende. Er der ikke mulighed for at aflevere forsendelserne i reception, brevkasseanlæg eller lignende, træffes der særskilt aftale med ledelsen af institutionen om aflevering af forsendelserne.",
      "valid_from": "2023-12-12",
      "valid_to": null
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Postmodtagere, som er ude af stand til selv at hente forsendelser i brevkassen eller brevkasseanlægget, har efter afgørelse fra den kommune, hvor den pågældende har folkeregisteradresse, krav på i henhold til postlovens § 9 at få adresserede forsendelser afleveret direkte til boligen. Stk. 2. Det er en forudsætning for at få afleveret adresserede forsendelser direkte til boligen, at der er etableret afleveringsmulighed i form af brevindkast i døren eller brevkasse ved døren. I etageejendomme med aflåst indgangsdør er det endvidere en forudsætning, at postvirksomheden har fået udleveret nøgler, nøglekort eller lignende til døren. Stk. 3. Postvirksomheder kan inden for deres geografiske dækningsområder hos Trafikstyrelsen få oplysning om navn og adresse, herunder beskyttede navne og adresser i Det Centrale Personregister, på postmodtagere, som har krav på at få afleveret forsendelser direkte til boligen. Stk. 4. Oplysninger, som en postvirksomhed har modtaget i medfør af stk. 3, må kun anvendes af postvirksomheden i forbindelse med befordring af forsendelser for andre. Stk. 5. Nærmere regler for aflevering af adresserede forsendelser direkte til boligen, herunder om kommunens sagsbehandling og videregivelse af oplysninger til Trafikstyrelsen med henblik på dennes ajourføring af oplysningerne, fremgår af Trafikstyrelsens ”Vejledning om post til døren”.",
      "valid_from": "2023-12-12",
      "valid_to": null
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Postvirksomheder kan opstille postkasser ved gade, vej eller andre steder, hvor offentligheden har adgang, på følgende betingelser: 1) At det tydeligt fremgår af postkassen, hvilken postvirksomhed der ejer postkassen. 2) At postkassen ikke må kunne forveksles med postkasser tilhørende andre postvirksomheder. 3) At nødvendige oplysninger om tømningstidspunkt, hvilke forsendelser der kan lægges i postkassen, postvirksomhedens geografiske dækningsområde mv., anføres på postkassen. Stk. 2. Postvirksomheden indhenter tilladelse til opstilling og placering af de konkrete postkasser hos kommuner, grundejere og lignende.",
      "valid_from": "2023-12-12",
      "valid_to": null
    },
    {
      "provision_ref": "1:14",
      "chapter": "1",
      "section": "14",
      "content": "§ 14. Postvirksomheder skal udarbejde og offentliggøre generelle forretningsbetingelser, der blandt andet oplyser brugerne om: 1) Udbuddet af virksomhedens posttjenester, herunder om de tilbyder landsdækkende postbefordring af et standardprodukt til ensartede priser til hele landet, inden for de tjenester (dvs. breve og pakker), som de udbyder. 2) Vilkår for levering og anvendelse samt takstfastsættelsen. 3) Service og kvalitet. 4) Klageadgangen til postvirksomheden. 5) Reklamations- og forældelsesreglerne. 6) Erstatningsbetingelserne i tilfælde af forsinkelse, bortkomst, herunder tyveri, eller beskadigelse af forsendelser, herunder postvirksomhedens erstatningssatser. Stk. 2. Postvirksomheden kan begrænse erstatningspligten i tilfælde af forsinkelse, bortkomst, herunder tyveri, eller beskadigelse af adresserede forsendelser ved at fastsætte maksimale erstatningsbeløb eller ved at begrænse erstatningspligten således, at der ikke ydes erstatning for forsinkelse, bortkomst eller beskadigelse af uregistrerede adresserede breve samt adresserede blade, kataloger eller lignende. Erstatningspligten kan ligeledes begrænses således, at der ikke ydes erstatning for forsinkelse af adresserede forsendelser til eller fra udlandet.",
      "valid_from": "2023-12-12",
      "valid_to": null
    },
    {
      "provision_ref": "1:15",
      "chapter": "1",
      "section": "15",
      "content": "§ 15. En postvirksomhed skal sikre, at brugerne af virksomhedens posttjenester har adgang til gennemsigtige, enkle og overkommelige procedurer for behandling af klager, særligt i tilfælde af forsinkelse, bortkomst, herunder tyveri, eller beskadigelse af forsendelser. Stk. 2. Postvirksomheden skal offentliggøre på hvilken måde og hvortil brugerne kan klage til postvirksomheden. Stk. 3. Postvirksomheden skal behandle klager fra brugerne inden én måned fra klagens modtagelse, medmindre der foreligger særlige forhold. Stk. 4. En postvirksomhed, som fejlagtigt modtager en klage over anden postvirksomhed, skal straks videresende klagen til rette postvirksomhed til behandling. Stk. 5. Postvirksomheden udarbejder årligt en redegørelse, hvoraf antallet af klager over virksomhedens posttjenester og udfaldet af deres behandling fremgår. Redegørelsen offentliggøres.",
      "valid_from": "2023-12-12",
      "valid_to": null
    },
    {
      "provision_ref": "1:16",
      "chapter": "1",
      "section": "16",
      "content": "§ 16. En postvirksomhed skal mindst én gang om året gennemføre målinger vedrørende overholdelsen af virksomhedens service, jf. § 3, stk. 3, nr. 6. Resultatet af målingerne offentliggøres og sendes til Trafikstyrelsen. Stk. 2. Målingerne kan enten gennemføres af postvirksomheden selv eller af en anden.",
      "valid_from": "2023-12-12",
      "valid_to": null
    },
    {
      "provision_ref": "1:17",
      "chapter": "1",
      "section": "17",
      "content": "§ 17. En postvirksomhed skal offentliggøre oplysninger om, hvor brugerne har adgang til postbetjeningssteder, pakkebutikker og lignende, hvor forsendelser kan udleveres og indleveres.",
      "valid_from": "2023-12-12",
      "valid_to": null
    },
    {
      "provision_ref": "1:18",
      "chapter": "1",
      "section": "18",
      "content": "§ 18. En tilladelse til at udøve postbefordring bortfalder, hvis virksomheden kommer under konkurs. Stk. 2. Trafikstyrelsen kan tilbagekalde en tilladelse til at udøve postbefordring, hvis en postvirksomhed eller medlemmer af virksomhedens ledelse 1) groft eller gentagne gange har overtrådt postloven, denne bekendtgørelse eller andre regler fastsat i medfør af postloven eller vilkårene i tilladelsen, 2) har forfalden gæld til det offentlige på 100.000 kr. eller derover, eller 3) ikke længere opfylder betingelserne i § 2, stk. 4. Stk. 3. En tilladelse kan endvidere tilbagekaldes, hvis virksomheden ikke leverer de af virksomheden angivne posttjenester med hensyn til geografisk dækningsområde, service og kvalitet, jf. § 3, stk. 3, nr. 5 og 6.",
      "valid_from": "2023-12-12",
      "valid_to": null
    },
    {
      "provision_ref": "1:19",
      "chapter": "1",
      "section": "19",
      "content": "§ 19. Trafikstyrelsen fører tilsyn med, at bestemmelserne i denne bekendtgørelse overholdes.",
      "valid_from": "2023-12-12",
      "valid_to": null
    },
    {
      "provision_ref": "1:20",
      "chapter": "1",
      "section": "20",
      "content": "§ 20. Til brug for at sikre overholdelsen af postlovgivningen, markedsovervågning eller til klart afgrænsede statistiske formål skal en postvirksomhed efter anmodning meddele Trafikstyrelsen enhver oplysning om postbefordringen og udførelsen heraf, herunder økonomiske oplysninger. Stk. 2. Postvirksomheden skal efter anmodning meddele Trafikstyrelsen oplysninger om antallet af postbetjeningssteder, deres geografiske placering mv.",
      "valid_from": "2023-12-12",
      "valid_to": null
    },
    {
      "provision_ref": "1:21",
      "chapter": "1",
      "section": "21",
      "content": "§ 21. Ved klager fra brugere over postvirksomheder, herunder klager indbyrdes mellem virksomhederne, skal virksomheden, som der klages over, have haft lejlighed til selv at behandle klagen. Stk. 2. Trafikstyrelsen behandler klager over postvirksomheder fra brugerne, herunder klager indbyrdes mellem virksomhederne, for så vidt angår overholdelsen af postloven eller denne bekendtgørelse. Klager vedrørende overtrædelse af konkurrenceloven behandles af Konkurrence- og Forbrugerstyrelsen. Stk. 3. Klager til Trafikstyrelsen indbringes senest 3 måneder efter, at postvirksomhedens afgørelse er meddelt den pågældende bruger. Trafikstyrelsen kan bestemme, at klager, som indbringes efter klagefristens udløb, kan behandles. Stk. 4. Trafikstyrelsen afgørelser truffet i medfør af postloven eller denne bekendtgørelse kan ikke indbringes for transportministeren eller anden administrativ myndighed, jf. bekendtgørelse om Trafikstyrelsens opgaver og beføjelser, klageadgang og kundgørelse af visse af Trafikstyrelsen forskrifter.",
      "valid_from": "2023-12-12",
      "valid_to": null
    },
    {
      "provision_ref": "1:22",
      "chapter": "1",
      "section": "22",
      "content": "§ 22. Medmindre højere straf er forskyldt efter anden lovgivning, straffes med bøde den der overtræder denne bekendtgørelses § 1, § 4, § 5, § 6, § 7, § 8, § 9, § 11, § 12, § 13, § 14, § 15, § 16, § 17 og § 20.",
      "valid_from": "2023-12-12",
      "valid_to": null
    },
    {
      "provision_ref": "1:23",
      "chapter": "1",
      "section": "23",
      "content": "§ 23. Der kan pålægges selskaber mv. (juridiske personer) strafansvar efter reglerne i straffelovens 5. kapitel.",
      "valid_from": "2023-12-12",
      "valid_to": null
    },
    {
      "provision_ref": "1:24",
      "chapter": "1",
      "section": "24",
      "content": "§ 24. Bekendtgørelsen træder i kraft den 1. januar 2024. Stk. 2. For virksomheder, der i henhold til de gældende regler udøver erhvervsmæssig postbefordring uden tilladelse, finder de hidtil gældende regler anvendelse indtil den 1. oktober 2024. Stk. 3. Bekendtgørelse nr. 727 af 24. juni 2011 om postvirksomhed og postbefordring ophæves.",
      "valid_from": "2023-12-12",
      "valid_to": null
    }
  ],
  "definitions": [
    {
      "term": "erhvervsmæssig postbefordring",
      "definition": "erhvervsmæssig indsamling, erhvervsmæssig sortering eller erhvervsmæssig omdeling af adresserede forsendelser på op til 20 kg, herunder forsendelser til og fra udlandet",
      "source_provision": "1:1"
    }
  ]
}
