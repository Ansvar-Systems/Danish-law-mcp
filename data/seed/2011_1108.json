{
  "id": "2011:1108",
  "type": "statute",
  "title": "Bekendtgørelse om tilskud til investeringer i nye teknologier på økologiske bedrifter",
  "short_name": "BEK H#LOKDOK04",
  "status": "in_force",
  "issued_date": "2011-12-01",
  "url": "https://www.retsinformation.dk/eli/lta/2011/1108/xml",
  "description": "Retsinformation source. DocumentId=AH004416; AccessionNumber=B20110110805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Ordningens formål er gennem tilskud til investeringer i nye teknologier på økologiske bedrifter at udvide det økologiske areal og forøge den økologiske produktion inden for nærmere fastsatte indsatsområder."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. NaturErhvervstyrelsen kan inden for de afsatte bevillingsmæssige rammer give tilsagn om tilskud til projekter inden for følgende indsatsområder: 1) Svinesektoren. 2) Kvægsektoren. 3) Frugt- og grøntsektoren. 4) Planteavl. 5) Æg- og fjerkræbranchen."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Tilsagn om tilskud kan gives til jordbrugere, der som ejer eller forpagter driver en primær jordbrugsbedrift, der er autoriseret af NaturErhvervstyrelsen til økologisk jordbrugsproduktion, og hvor det årlige arbejdskraftbehov, der kræves for at drive den primære jordbrugsbedrift, er på mindst 830 arbejdstimer opgjort efter de normtimesatser, der er fastsat i bilag 2 i bekendtgørelse om statsgaranti for lån til yngre jordbrugere m.v. Stk. 2. Producentorganisationer, som defineret i Rådets forordning (EF) nr. 1234/2007 , eller medlemmer af en sådan producentorganisation, der i sit operationelle program i medfør af samme forordning har mulighed for at modtage støtte til aktiviteter omfattet af denne bekendtgørelse, eller aktiviteter, der i hovedsagen svarer hertil, kan ikke modtage tilsagn om tilskud. 1) Rådets forordning (EF) nr. 1234/2007 af 22. oktober 2007 om en fælles markedsordning for landbrugsprodukter og om særlige bestemmelser for visse landbrugsprodukter (fusionsmarkedsordningen)."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. NaturErhvervstyrelsen opdaterer årligt en liste over nye og særligt relevante teknologier inden for de enkelte indsatsområder. Listen offentliggøres på NaturErhvervstyrelsens hjemmeside ved ansøgningsperiodens start."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Ved primær jordbrugsbedrift forstås i denne bekendtgørelse bedrifter, der producerer primære jordbrugsprodukter, der ikke har været genstand for forarbejdning eller forædling. Aktiviteter på bedriften vedrørende forberedelse til det første salg er omfattet af primær produktion. Stk. 2. Ved ny teknologi forstås i denne bekendtgørelse den nyeste teknologi inden for den produktionsgren, som projektet omfatter."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. NaturErhvervstyrelsen foretager kontrol i forbindelse med administrationen efter denne bekendtgørelse. Stk. 2. NaturErhvervstyrelsen kan som led i den administrative kontrol foretage syning af projekter efter denne bekendtgørelse. Stk. 3. NaturErhvervstyrelsen forestår den fysiske kontrol og den efterfølgende regnskabskontrol. Stk. 4. NaturErhvervstyrelsen kan til brug for kontrollen indhente oplysninger fra andre myndigheder i fornødent omfang i overensstemmelse med landdistriktslovens § 12."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Ansøgning om tilsagn om tilskud indsendes til NaturErhvervstyrelsen på et særligt skema, der fås via NaturErhvervstyrelsens hjemmeside eller ved henvendelse til NaturErhvervstyrelsen. Stk. 2. Ansøgning kan indgives fra den 1. december og skal være modtaget i NaturErhvervstyrelsen senest den 31. januar det følgende kalenderår. I 2011 kan ansøgning dog indgives fra den 5. december og skal være modtaget i NaturErhvervstyrelsen senest den 31. januar 2012. NaturErhvervstyrelsen kan fastsætte yderligere ansøgningsperioder, der offentliggøres på NaturErhvervstyrelsens hjemmeside senest fire uger før ansøgningsperiodens start. Stk. 3. Uanset stk. 2, 1. pkt., kan ansøgning efter den 31. januar 2013 kun indsendes fra den 1. august 2013 og skal være modtaget i NaturErhvervstyrelsen senest den 15. september 2013. Stk. 4. I tilfælde, hvor sidste dag af ansøgningsperioden er en lørdag, søndag, mandag eller en helligdag, udløber ansøgningsfristen den anden hverdag (lørdag ikke medregnet), der følger herefter. Stk. 5. NaturErhvervstyrelsen kvitterer for ansøgningens modtagelse og kan i forbindelse hermed give tilladelse til at iværksætte projektet."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. NaturErhvervstyrelsen kan give afslag eller delvist afslag for ansøgninger, hvis NaturErhvervstyrelsen vurderer, at effekten af det ansøgte projekt ikke i tilstrækkeligt omfang bidrager til at opfylde formålet med ordningen, at effekten af det ansøgte projekt ikke er tilstrækkelig set i forhold til projektets samlede udgifter, eller at de anslåede tilskudsberettigede udgifter ikke er rimelige. Stk. 2. Forud for ansøgningsperioden offentliggør NaturErhvervstyrelsen indikative beløbsmæssige rammer for de enkelte indsatsområder. Hvis de indikative rammer ikke giver mulighed for at imødekomme alle ansøgninger, foretager NaturErhvervstyrelsen en prioritering af ansøgningerne. Ved prioritering af ansøgningerne lægges vægt på følgende: 1) Teknologiens relevans i forhold til økologisk jordbrugsproduktion. 2) Teknologiens potentiale i forhold til omlægning af flere ha. 3) Ny teknologi. 4) Bedriftens størrelse eller antal dyreenheder, således at der gives højeste prioritet til de største bedrifter eller de bedrifter med det største antal dyreenheder. Stk. 3. Til brug for prioriteringen af ansøgningerne kan NaturErhvervstyrelsen indhente eksterne faglige vurderinger af investeringen."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Det er en betingelse for tilsagn om tilskud til et projekt, at 1) projektet gennemføres i overensstemmelse med tilsagnet, 2) teknologien er omfattet af den i § 4 nævnte liste, 3) de samlede tilskudsberettigede investeringsudgifter beløber sig til mindst 300.000 kr., 4) ansøger i ansøgningen oplyser, om det tilsagnsberettigede projekt eller dele heraf er omfattet af EU’s udbudsregler eller tilbudslovens regler, samt erklærer, at disse regler vil blive overholdt, 5) de nødvendige tilladelser fra offentlige myndigheder er opnået inden anmodning om første udbetaling, 6) ansøger afgiver de oplysninger, NaturErhvervstyrelsen anmoder om til brug for sagsbehandlingen, 7) projektet afsluttes på det tidspunkt, der er anført i ansøgningen, dog senest to år fra tilsagnsdatoen, medmindre NaturErhvervstyrelsen i særlige tilfælde meddeler dispensation herfra, 8) tilsagnshaver indsender udbetalingsanmodning, opgørelse over betalte tilskudsberettigede udgifter vedlagt revisorerklæring, dokumentation for opsætning af informationsskilt samt slutrapport rettidigt til NaturErhvervstyrelsen, jf. § 16, 9) investeringer, hvortil der er ydet tilskud, opretholdes i en periode på mindst fem år regnet fra datoen, hvor projektet senest skal være afsluttet, 10) tilsagnshaver sikrer, at kontrolmyndigheden har adgang til projektområdet i forbindelse med kontrol, 11) udbetalingsanmodning med tilhørende originale regnskabsbilag holdes tilgængelig i mindst fem år, regnet fra datoen for afsluttende udbetaling af tilskud, og 12) tilsagnshaver afrapporterer projektet til NaturErhvervstyrelsen, når projektet er gennemført. Stk. 2. Afrapportering efter nr. 12 skal indeholde en redegørelse for de aktiviteter, der er gennemført i forbindelse med projektet, og for resultatet og effekten af projektet. Stk. 3. NaturErhvervstyrelsen fastsætter i tilsagnet nærmere betingelser om tilsagnshavers forpligtelse til at informere om den offentlige medfinansiering af projektet. Stk. 4. NaturErhvervstyrelsen kan i tilsagnet fastsætte yderligere betingelser for tilskud."
    },
    {
      "provision_ref": "5:10",
      "chapter": "5",
      "section": "10",
      "content": "§ 10. De tilskudsberettigede udgifter kan omfatte 1) udgifter til investeringer i nye teknologier på den primære jordbrugsbedrift, 2) udgifter til honorar til arkitekt, ingeniør og anden konsulentbistand, 3) udgifter til attestation af udbetalingsanmodning og til udarbejdelse af slutrapport, og 4) udgifter forbundet med opsætning af informationsskilt om bevillingsgiver. Stk. 2. Udgifterne skal være nødvendige for at gennemføre projektet og skal være direkte relateret til gennemførelsen af projektet. Stk. 3. NaturErhvervstyrelsen kan efter ansøgning godkende andre udgifter end de i stk. 1 anførte som tilskudsberettigede. Det er en betingelse for godkendelse, at NaturErhvervstyrelsen vurderer, at udgifterne er af væsentlig betydning for projektets gennemførelse."
    },
    {
      "provision_ref": "5:11",
      "chapter": "5",
      "section": "11",
      "content": "§ 11. De tilskudsberettigede udgifter kan ikke omfatte 1) udgifter til køb af brugt udstyr og brugt materiel, 2) udgifter til opførelse og ombygning af bygninger, 3) udgifter til leje og leasing af udstyr og materiel, 4) udgifter vedrørende aktiviteter, som tilsagnshaver er forpligtet til at gennemføre efter anden lovgivning, 5) finansierings- og pengeinstitutomkostninger, 6) moms, medmindre denne endeligt bæres af tilsagnshaver, 7) udgifter til investeringer, der overvejende må vurderes som genanskaffelse af udstyr på bedriften, 8) udgifter til løbende drift, 9) udgifter i form af naturalydelser, som omhandlet i artikel 54 i Kommissionens forordning (EF) nr. 1974/2006 af 15. december 2006 om gennemførelsesbestemmelser til Rådets forordning (EF) nr. 1698/2005 om støtte til udvikling af landdistrikterne fra Den Europæiske Landbrugsfond for Udvikling af Landdistrikterne (ELFUL), og 10) udgifter, som tilsagnshaver har afholdt, inden NaturErhvervstyrelsen har givet tilladelse til at iværksætte projektet."
    },
    {
      "provision_ref": "6:12",
      "chapter": "6",
      "section": "12",
      "content": "§ 12. Tilskuddet kan udgøre op til 40 pct. af de tilskudsberettigede udgifter Stk. 2. Tilskuddet kan højest beregnes på grundlag af et samlet beløb på 5,0 millioner kr. pr. CVR-registrerede primære jordbrugsbedrift. Stk. 3. Ydes der anden offentlig national støtte i form af garanti, kaution eller lignende til de tilskudsberettigede udgifter, nedsættes tilskuddet efter denne bekendtgørelse til de nævnte udgifter, således at den samlede offentlige støtte ikke overstiger 40 pct. af de tilskudsberettigede udgifter."
    },
    {
      "provision_ref": "7:13",
      "chapter": "7",
      "section": "13",
      "content": "§ 13. Ændring af et projekt kan godkendes af NaturErhvervstyrelsen på betingelse af, at ændringen efter NaturErhvervstyrelsens vurdering er i overensstemmelse med projektets formål. Ansøgning om ændring af et projekt skal godkendes af NaturErhvervstyrelsen, inden ændringen iværksættes. Stk. 2. Tilsagnsbeløbet kan ikke forhøjes i forbindelse med ændring af et projekt. Stk. 3. Anmodning om ændring af et projekt skal være modtaget i NaturErhvervstyrelsen senest to måneder før den dato, hvor projektet senest skal være afsluttet. NaturErhvervstyrelsen kan i særlige tilfælde meddele dispensation fra denne frist."
    },
    {
      "provision_ref": "7:14",
      "chapter": "7",
      "section": "14",
      "content": "§ 14. NaturErhvervstyrelsen kan efter ansøgning tillade, at en anden, der ifølge § 3 kan være tilsagnshaver, indtræder i et tilsagn om tilskud. Den, der indtræder i tilsagnet, indtræder i rettigheder og forpligtelser efter tilsagnet. Stk. 2. Ansøgning efter stk. 1 skal indgives på et særligt skema, der fås via NaturErhvervstyrelsens hjemmeside eller ved henvendelse til NaturErhvervstyrelsen."
    },
    {
      "provision_ref": "8:15",
      "chapter": "8",
      "section": "15",
      "content": "§ 15. Udbetaling af tilskud sker på baggrund af tilsagnshavers opgørelse over betalte tilskudsberettigede udgifter, der skal kunne dokumenteres. Anmodning om udbetaling af tilskud skal indgives på et særligt skema og vedlægges en revisorerklæring fra en statsautoriseret eller registreret revisor. Skema og formular til revisorerklæring fås via NaturErhvervstyrelsens hjemmeside eller ved henvendelse til NaturErhvervstyrelsen. Stk. 2. Tilskud kan udbetales i to rater. Den enkelte rate skal udgøre mindst 20 pct. af det samlede tilsagnsbeløb. Stk. 3. Det er en betingelse for udbetaling af tilskud, at NaturErhvervstyrelsen har godkendt rateopgørelser. Ved slutudbetaling er det endvidere en betingelse, at NaturErhvervstyrelsen har godkendt den endelige opgørelse samt slutrapport for projektet."
    },
    {
      "provision_ref": "8:16",
      "chapter": "8",
      "section": "16",
      "content": "§ 16. Anmodning om slutudbetaling, opgørelse over betalte tilskudsberettigede udgifter vedlagt revisorerklæring, dokumentation for opsætning af informationsskilt samt slutrapport for projektet skal være modtaget i NaturErhvervstyrelsen senest 27 måneder efter tilsagnsdatoen. NaturErhvervstyrelsen kan i særlige tilfælde meddele dispensation fra denne frist."
    },
    {
      "provision_ref": "8:17",
      "chapter": "8",
      "section": "17",
      "content": "§ 17. Slutrapport for projektet skal udfærdiges på et særligt skema, der fås via NaturErhvervstyrelsens hjemmeside eller ved henvendelse til NaturErhvervstyrelsen."
    },
    {
      "provision_ref": "8:18",
      "chapter": "8",
      "section": "18",
      "content": "§ 18. NaturErhvervstyrelsen overfører tilskuddet til tilsagnshavers NemKonto."
    },
    {
      "provision_ref": "9:19",
      "chapter": "9",
      "section": "19",
      "content": "§ 19. Tilsagnshaver skal i hele perioden, hvor betingelserne for tilsagn om tilskud skal opfyldes, på forlangende afgive erklæring til NaturErhvervstyrelsen om, hvorvidt betingelserne for tilsagn om tilskud fortsat opfyldes. Stk. 2. Tilsagnshaver er i hele perioden, hvor betingelserne for tilsagn om tilskud skal opfyldes, forpligtet til uden ugrundet ophold at give NaturErhvervstyrelsen skriftlig meddelelse om forhold, der kan medføre bortfald af tilsagn eller tilbagebetaling af tilskud efter § 20."
    },
    {
      "provision_ref": "10:20",
      "chapter": "10",
      "section": "20",
      "content": "§ 20. Tilsagn om tilskud bortfalder, hvis 1) betingelserne for tilsagn om tilskud ikke er opfyldt, 2) tilsagnshaver har givet urigtige eller vildledende oplysninger eller har fortiet oplysninger af betydning for sagens afgørelse, 3) projektet ikke gennemføres i overensstemmelse med tilsagnet, 4) tilsagnshaver tilsidesætter sine pligter efter landdistriktslovens § 11, stk. 2, eller 5) tilsagnshaver ikke overholder sin underretningspligt efter § 19 i denne bekendtgørelse. Stk. 2. I de i stk. 1 nævnte tilfælde træffer NaturErhvervstyrelsen afgørelse om tilbagebetaling af tilskud. Ved opgørelse af tilbagebetalingskrav tillægges der renter. Rentetillægget beregnes fra tidspunktet for meddelelse af tilbagebetalingskravet til tilbagebetaling sker og med den i lov om renter ved forsinket betaling m.v. (Renteloven) fastsatte referencesats med tillæg. Rentetillægget udgør dog mindst 50 kr."
    },
    {
      "provision_ref": "11:21",
      "chapter": "11",
      "section": "21",
      "content": "§ 21. NaturErhvervstyrelsen anerkender følgende begivenheder som force majeure: 1) Tilsagnshavers død. 2) Tilsagnshavers uarbejdsdygtighed i længere tid. 3) Ekspropriation, hvis en sådan ekspropriation ikke kunne forudses på tidspunktet for tilsagnshavers modtagelse af tilsagnet. 4) En alvorlig naturkatastrofe, der i væsentlig grad berører arealer, der er omfattet af projektet. Stk. 2. Det er en betingelse for anerkendelse af force majeure i konkrete tilfælde, at de indtrufne begivenheder forhindrer opfyldelse af de forpligtelser, i forhold til hvilke der påberåbes force majeure, og at den forpligtede ikke uden uforholdsmæssige opofrelser kunne have sikret sig herimod. Stk. 3. NaturErhvervstyrelsen kan i ganske særlige tilfælde anerkende andre begivenheder som force majeure, end de der er nævnt i stk. 1. Stk. 4. Hvis tilsagnshaver eller dennes dødsbo ønsker at påberåbe sig force majeure, skal dette meddeles NaturErhvervstyrelsen skriftligt senest 10 arbejdsdage efter det tidspunkt, hvor tilsagnshaver eller dennes dødsbo er i stand til at gøre det. Meddelelsen skal være vedlagt fyldestgørende dokumentationsmateriale."
    },
    {
      "provision_ref": "12:22",
      "chapter": "12",
      "section": "22",
      "content": "§ 22. Bekendtgørelsen træder i kraft den 4. december 2011."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Ordningens formål er gennem tilskud til investeringer i nye teknologier på økologiske bedrifter at udvide det økologiske areal og forøge den økologiske produktion inden for nærmere fastsatte indsatsområder.",
      "valid_from": "2011-12-01",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. NaturErhvervstyrelsen kan inden for de afsatte bevillingsmæssige rammer give tilsagn om tilskud til projekter inden for følgende indsatsområder: 1) Svinesektoren. 2) Kvægsektoren. 3) Frugt- og grøntsektoren. 4) Planteavl. 5) Æg- og fjerkræbranchen.",
      "valid_from": "2011-12-01",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Tilsagn om tilskud kan gives til jordbrugere, der som ejer eller forpagter driver en primær jordbrugsbedrift, der er autoriseret af NaturErhvervstyrelsen til økologisk jordbrugsproduktion, og hvor det årlige arbejdskraftbehov, der kræves for at drive den primære jordbrugsbedrift, er på mindst 830 arbejdstimer opgjort efter de normtimesatser, der er fastsat i bilag 2 i bekendtgørelse om statsgaranti for lån til yngre jordbrugere m.v. Stk. 2. Producentorganisationer, som defineret i Rådets forordning (EF) nr. 1234/2007 , eller medlemmer af en sådan producentorganisation, der i sit operationelle program i medfør af samme forordning har mulighed for at modtage støtte til aktiviteter omfattet af denne bekendtgørelse, eller aktiviteter, der i hovedsagen svarer hertil, kan ikke modtage tilsagn om tilskud. 1) Rådets forordning (EF) nr. 1234/2007 af 22. oktober 2007 om en fælles markedsordning for landbrugsprodukter og om særlige bestemmelser for visse landbrugsprodukter (fusionsmarkedsordningen).",
      "valid_from": "2011-12-01",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. NaturErhvervstyrelsen opdaterer årligt en liste over nye og særligt relevante teknologier inden for de enkelte indsatsområder. Listen offentliggøres på NaturErhvervstyrelsens hjemmeside ved ansøgningsperiodens start.",
      "valid_from": "2011-12-01",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Ved primær jordbrugsbedrift forstås i denne bekendtgørelse bedrifter, der producerer primære jordbrugsprodukter, der ikke har været genstand for forarbejdning eller forædling. Aktiviteter på bedriften vedrørende forberedelse til det første salg er omfattet af primær produktion. Stk. 2. Ved ny teknologi forstås i denne bekendtgørelse den nyeste teknologi inden for den produktionsgren, som projektet omfatter.",
      "valid_from": "2011-12-01",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. NaturErhvervstyrelsen foretager kontrol i forbindelse med administrationen efter denne bekendtgørelse. Stk. 2. NaturErhvervstyrelsen kan som led i den administrative kontrol foretage syning af projekter efter denne bekendtgørelse. Stk. 3. NaturErhvervstyrelsen forestår den fysiske kontrol og den efterfølgende regnskabskontrol. Stk. 4. NaturErhvervstyrelsen kan til brug for kontrollen indhente oplysninger fra andre myndigheder i fornødent omfang i overensstemmelse med landdistriktslovens § 12.",
      "valid_from": "2011-12-01",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Ansøgning om tilsagn om tilskud indsendes til NaturErhvervstyrelsen på et særligt skema, der fås via NaturErhvervstyrelsens hjemmeside eller ved henvendelse til NaturErhvervstyrelsen. Stk. 2. Ansøgning kan indgives fra den 1. december og skal være modtaget i NaturErhvervstyrelsen senest den 31. januar det følgende kalenderår. I 2011 kan ansøgning dog indgives fra den 5. december og skal være modtaget i NaturErhvervstyrelsen senest den 31. januar 2012. NaturErhvervstyrelsen kan fastsætte yderligere ansøgningsperioder, der offentliggøres på NaturErhvervstyrelsens hjemmeside senest fire uger før ansøgningsperiodens start. Stk. 3. Uanset stk. 2, 1. pkt., kan ansøgning efter den 31. januar 2013 kun indsendes fra den 1. august 2013 og skal være modtaget i NaturErhvervstyrelsen senest den 15. september 2013. Stk. 4. I tilfælde, hvor sidste dag af ansøgningsperioden er en lørdag, søndag, mandag eller en helligdag, udløber ansøgningsfristen den anden hverdag (lørdag ikke medregnet), der følger herefter. Stk. 5. NaturErhvervstyrelsen kvitterer for ansøgningens modtagelse og kan i forbindelse hermed give tilladelse til at iværksætte projektet.",
      "valid_from": "2011-12-01",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. NaturErhvervstyrelsen kan give afslag eller delvist afslag for ansøgninger, hvis NaturErhvervstyrelsen vurderer, at effekten af det ansøgte projekt ikke i tilstrækkeligt omfang bidrager til at opfylde formålet med ordningen, at effekten af det ansøgte projekt ikke er tilstrækkelig set i forhold til projektets samlede udgifter, eller at de anslåede tilskudsberettigede udgifter ikke er rimelige. Stk. 2. Forud for ansøgningsperioden offentliggør NaturErhvervstyrelsen indikative beløbsmæssige rammer for de enkelte indsatsområder. Hvis de indikative rammer ikke giver mulighed for at imødekomme alle ansøgninger, foretager NaturErhvervstyrelsen en prioritering af ansøgningerne. Ved prioritering af ansøgningerne lægges vægt på følgende: 1) Teknologiens relevans i forhold til økologisk jordbrugsproduktion. 2) Teknologiens potentiale i forhold til omlægning af flere ha. 3) Ny teknologi. 4) Bedriftens størrelse eller antal dyreenheder, således at der gives højeste prioritet til de største bedrifter eller de bedrifter med det største antal dyreenheder. Stk. 3. Til brug for prioriteringen af ansøgningerne kan NaturErhvervstyrelsen indhente eksterne faglige vurderinger af investeringen.",
      "valid_from": "2011-12-01",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Det er en betingelse for tilsagn om tilskud til et projekt, at 1) projektet gennemføres i overensstemmelse med tilsagnet, 2) teknologien er omfattet af den i § 4 nævnte liste, 3) de samlede tilskudsberettigede investeringsudgifter beløber sig til mindst 300.000 kr., 4) ansøger i ansøgningen oplyser, om det tilsagnsberettigede projekt eller dele heraf er omfattet af EU’s udbudsregler eller tilbudslovens regler, samt erklærer, at disse regler vil blive overholdt, 5) de nødvendige tilladelser fra offentlige myndigheder er opnået inden anmodning om første udbetaling, 6) ansøger afgiver de oplysninger, NaturErhvervstyrelsen anmoder om til brug for sagsbehandlingen, 7) projektet afsluttes på det tidspunkt, der er anført i ansøgningen, dog senest to år fra tilsagnsdatoen, medmindre NaturErhvervstyrelsen i særlige tilfælde meddeler dispensation herfra, 8) tilsagnshaver indsender udbetalingsanmodning, opgørelse over betalte tilskudsberettigede udgifter vedlagt revisorerklæring, dokumentation for opsætning af informationsskilt samt slutrapport rettidigt til NaturErhvervstyrelsen, jf. § 16, 9) investeringer, hvortil der er ydet tilskud, opretholdes i en periode på mindst fem år regnet fra datoen, hvor projektet senest skal være afsluttet, 10) tilsagnshaver sikrer, at kontrolmyndigheden har adgang til projektområdet i forbindelse med kontrol, 11) udbetalingsanmodning med tilhørende originale regnskabsbilag holdes tilgængelig i mindst fem år, regnet fra datoen for afsluttende udbetaling af tilskud, og 12) tilsagnshaver afrapporterer projektet til NaturErhvervstyrelsen, når projektet er gennemført. Stk. 2. Afrapportering efter nr. 12 skal indeholde en redegørelse for de aktiviteter, der er gennemført i forbindelse med projektet, og for resultatet og effekten af projektet. Stk. 3. NaturErhvervstyrelsen fastsætter i tilsagnet nærmere betingelser om tilsagnshavers forpligtelse til at informere om den offentlige medfinansiering af projektet. Stk. 4. NaturErhvervstyrelsen kan i tilsagnet fastsætte yderligere betingelser for tilskud.",
      "valid_from": "2011-12-01",
      "valid_to": null
    },
    {
      "provision_ref": "5:10",
      "chapter": "5",
      "section": "10",
      "content": "§ 10. De tilskudsberettigede udgifter kan omfatte 1) udgifter til investeringer i nye teknologier på den primære jordbrugsbedrift, 2) udgifter til honorar til arkitekt, ingeniør og anden konsulentbistand, 3) udgifter til attestation af udbetalingsanmodning og til udarbejdelse af slutrapport, og 4) udgifter forbundet med opsætning af informationsskilt om bevillingsgiver. Stk. 2. Udgifterne skal være nødvendige for at gennemføre projektet og skal være direkte relateret til gennemførelsen af projektet. Stk. 3. NaturErhvervstyrelsen kan efter ansøgning godkende andre udgifter end de i stk. 1 anførte som tilskudsberettigede. Det er en betingelse for godkendelse, at NaturErhvervstyrelsen vurderer, at udgifterne er af væsentlig betydning for projektets gennemførelse.",
      "valid_from": "2011-12-01",
      "valid_to": null
    },
    {
      "provision_ref": "5:11",
      "chapter": "5",
      "section": "11",
      "content": "§ 11. De tilskudsberettigede udgifter kan ikke omfatte 1) udgifter til køb af brugt udstyr og brugt materiel, 2) udgifter til opførelse og ombygning af bygninger, 3) udgifter til leje og leasing af udstyr og materiel, 4) udgifter vedrørende aktiviteter, som tilsagnshaver er forpligtet til at gennemføre efter anden lovgivning, 5) finansierings- og pengeinstitutomkostninger, 6) moms, medmindre denne endeligt bæres af tilsagnshaver, 7) udgifter til investeringer, der overvejende må vurderes som genanskaffelse af udstyr på bedriften, 8) udgifter til løbende drift, 9) udgifter i form af naturalydelser, som omhandlet i artikel 54 i Kommissionens forordning (EF) nr. 1974/2006 af 15. december 2006 om gennemførelsesbestemmelser til Rådets forordning (EF) nr. 1698/2005 om støtte til udvikling af landdistrikterne fra Den Europæiske Landbrugsfond for Udvikling af Landdistrikterne (ELFUL), og 10) udgifter, som tilsagnshaver har afholdt, inden NaturErhvervstyrelsen har givet tilladelse til at iværksætte projektet.",
      "valid_from": "2011-12-01",
      "valid_to": null
    },
    {
      "provision_ref": "6:12",
      "chapter": "6",
      "section": "12",
      "content": "§ 12. Tilskuddet kan udgøre op til 40 pct. af de tilskudsberettigede udgifter Stk. 2. Tilskuddet kan højest beregnes på grundlag af et samlet beløb på 5,0 millioner kr. pr. CVR-registrerede primære jordbrugsbedrift. Stk. 3. Ydes der anden offentlig national støtte i form af garanti, kaution eller lignende til de tilskudsberettigede udgifter, nedsættes tilskuddet efter denne bekendtgørelse til de nævnte udgifter, således at den samlede offentlige støtte ikke overstiger 40 pct. af de tilskudsberettigede udgifter.",
      "valid_from": "2011-12-01",
      "valid_to": null
    },
    {
      "provision_ref": "7:13",
      "chapter": "7",
      "section": "13",
      "content": "§ 13. Ændring af et projekt kan godkendes af NaturErhvervstyrelsen på betingelse af, at ændringen efter NaturErhvervstyrelsens vurdering er i overensstemmelse med projektets formål. Ansøgning om ændring af et projekt skal godkendes af NaturErhvervstyrelsen, inden ændringen iværksættes. Stk. 2. Tilsagnsbeløbet kan ikke forhøjes i forbindelse med ændring af et projekt. Stk. 3. Anmodning om ændring af et projekt skal være modtaget i NaturErhvervstyrelsen senest to måneder før den dato, hvor projektet senest skal være afsluttet. NaturErhvervstyrelsen kan i særlige tilfælde meddele dispensation fra denne frist.",
      "valid_from": "2011-12-01",
      "valid_to": null
    },
    {
      "provision_ref": "7:14",
      "chapter": "7",
      "section": "14",
      "content": "§ 14. NaturErhvervstyrelsen kan efter ansøgning tillade, at en anden, der ifølge § 3 kan være tilsagnshaver, indtræder i et tilsagn om tilskud. Den, der indtræder i tilsagnet, indtræder i rettigheder og forpligtelser efter tilsagnet. Stk. 2. Ansøgning efter stk. 1 skal indgives på et særligt skema, der fås via NaturErhvervstyrelsens hjemmeside eller ved henvendelse til NaturErhvervstyrelsen.",
      "valid_from": "2011-12-01",
      "valid_to": null
    },
    {
      "provision_ref": "8:15",
      "chapter": "8",
      "section": "15",
      "content": "§ 15. Udbetaling af tilskud sker på baggrund af tilsagnshavers opgørelse over betalte tilskudsberettigede udgifter, der skal kunne dokumenteres. Anmodning om udbetaling af tilskud skal indgives på et særligt skema og vedlægges en revisorerklæring fra en statsautoriseret eller registreret revisor. Skema og formular til revisorerklæring fås via NaturErhvervstyrelsens hjemmeside eller ved henvendelse til NaturErhvervstyrelsen. Stk. 2. Tilskud kan udbetales i to rater. Den enkelte rate skal udgøre mindst 20 pct. af det samlede tilsagnsbeløb. Stk. 3. Det er en betingelse for udbetaling af tilskud, at NaturErhvervstyrelsen har godkendt rateopgørelser. Ved slutudbetaling er det endvidere en betingelse, at NaturErhvervstyrelsen har godkendt den endelige opgørelse samt slutrapport for projektet.",
      "valid_from": "2011-12-01",
      "valid_to": null
    },
    {
      "provision_ref": "8:16",
      "chapter": "8",
      "section": "16",
      "content": "§ 16. Anmodning om slutudbetaling, opgørelse over betalte tilskudsberettigede udgifter vedlagt revisorerklæring, dokumentation for opsætning af informationsskilt samt slutrapport for projektet skal være modtaget i NaturErhvervstyrelsen senest 27 måneder efter tilsagnsdatoen. NaturErhvervstyrelsen kan i særlige tilfælde meddele dispensation fra denne frist.",
      "valid_from": "2011-12-01",
      "valid_to": null
    },
    {
      "provision_ref": "8:17",
      "chapter": "8",
      "section": "17",
      "content": "§ 17. Slutrapport for projektet skal udfærdiges på et særligt skema, der fås via NaturErhvervstyrelsens hjemmeside eller ved henvendelse til NaturErhvervstyrelsen.",
      "valid_from": "2011-12-01",
      "valid_to": null
    },
    {
      "provision_ref": "8:18",
      "chapter": "8",
      "section": "18",
      "content": "§ 18. NaturErhvervstyrelsen overfører tilskuddet til tilsagnshavers NemKonto.",
      "valid_from": "2011-12-01",
      "valid_to": null
    },
    {
      "provision_ref": "9:19",
      "chapter": "9",
      "section": "19",
      "content": "§ 19. Tilsagnshaver skal i hele perioden, hvor betingelserne for tilsagn om tilskud skal opfyldes, på forlangende afgive erklæring til NaturErhvervstyrelsen om, hvorvidt betingelserne for tilsagn om tilskud fortsat opfyldes. Stk. 2. Tilsagnshaver er i hele perioden, hvor betingelserne for tilsagn om tilskud skal opfyldes, forpligtet til uden ugrundet ophold at give NaturErhvervstyrelsen skriftlig meddelelse om forhold, der kan medføre bortfald af tilsagn eller tilbagebetaling af tilskud efter § 20.",
      "valid_from": "2011-12-01",
      "valid_to": null
    },
    {
      "provision_ref": "10:20",
      "chapter": "10",
      "section": "20",
      "content": "§ 20. Tilsagn om tilskud bortfalder, hvis 1) betingelserne for tilsagn om tilskud ikke er opfyldt, 2) tilsagnshaver har givet urigtige eller vildledende oplysninger eller har fortiet oplysninger af betydning for sagens afgørelse, 3) projektet ikke gennemføres i overensstemmelse med tilsagnet, 4) tilsagnshaver tilsidesætter sine pligter efter landdistriktslovens § 11, stk. 2, eller 5) tilsagnshaver ikke overholder sin underretningspligt efter § 19 i denne bekendtgørelse. Stk. 2. I de i stk. 1 nævnte tilfælde træffer NaturErhvervstyrelsen afgørelse om tilbagebetaling af tilskud. Ved opgørelse af tilbagebetalingskrav tillægges der renter. Rentetillægget beregnes fra tidspunktet for meddelelse af tilbagebetalingskravet til tilbagebetaling sker og med den i lov om renter ved forsinket betaling m.v. (Renteloven) fastsatte referencesats med tillæg. Rentetillægget udgør dog mindst 50 kr.",
      "valid_from": "2011-12-01",
      "valid_to": null
    },
    {
      "provision_ref": "11:21",
      "chapter": "11",
      "section": "21",
      "content": "§ 21. NaturErhvervstyrelsen anerkender følgende begivenheder som force majeure: 1) Tilsagnshavers død. 2) Tilsagnshavers uarbejdsdygtighed i længere tid. 3) Ekspropriation, hvis en sådan ekspropriation ikke kunne forudses på tidspunktet for tilsagnshavers modtagelse af tilsagnet. 4) En alvorlig naturkatastrofe, der i væsentlig grad berører arealer, der er omfattet af projektet. Stk. 2. Det er en betingelse for anerkendelse af force majeure i konkrete tilfælde, at de indtrufne begivenheder forhindrer opfyldelse af de forpligtelser, i forhold til hvilke der påberåbes force majeure, og at den forpligtede ikke uden uforholdsmæssige opofrelser kunne have sikret sig herimod. Stk. 3. NaturErhvervstyrelsen kan i ganske særlige tilfælde anerkende andre begivenheder som force majeure, end de der er nævnt i stk. 1. Stk. 4. Hvis tilsagnshaver eller dennes dødsbo ønsker at påberåbe sig force majeure, skal dette meddeles NaturErhvervstyrelsen skriftligt senest 10 arbejdsdage efter det tidspunkt, hvor tilsagnshaver eller dennes dødsbo er i stand til at gøre det. Meddelelsen skal være vedlagt fyldestgørende dokumentationsmateriale.",
      "valid_from": "2011-12-01",
      "valid_to": null
    },
    {
      "provision_ref": "12:22",
      "chapter": "12",
      "section": "22",
      "content": "§ 22. Bekendtgørelsen træder i kraft den 4. december 2011.",
      "valid_from": "2011-12-01",
      "valid_to": null
    }
  ],
  "definitions": [
    {
      "term": "primær jordbrugsbedrift",
      "definition": "i denne bekendtgørelse bedrifter, der producerer primære jordbrugsprodukter, der ikke har været genstand for forarbejdning eller forædling",
      "source_provision": "2:5"
    }
  ]
}
