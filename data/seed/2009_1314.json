{
  "id": "2009:1314",
  "type": "statute",
  "title": "Bekendtgørelse om udlægning af områder for fælles indvinding af råstoffer fra havbunden",
  "short_name": "BEK H#LOKDOK04",
  "status": "in_force",
  "issued_date": "2009-12-15",
  "url": "https://www.retsinformation.dk/eli/lta/2009/1314/xml",
  "description": "Retsinformation source. DocumentId=AL002117; AccessionNumber=B20090131405; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Denne bekendtgørelse udlægger de områder, der fremgår af bekendtgørelsens bilag 1 til områder for fælles indvinding af råstoffer fra havbunden, og fastlægger proceduren for udlægning af nye områder for fælles indvinding af råstoffer fra havbunden."
    },
    {
      "provision_ref": "2",
      "section": "2",
      "content": "§ 2. Indvinding må kun ske efter tilladelse meddelt af By- og Landskabsstyrelsen i henhold til lovens § 20, stk. 2, nr. 2, og på de i bilag 1 og 2 anførte vilkår. Stk. 2. Den indvindingsmængde, der til enhver tid fremgår af bilag 1 for de enkelte udlagte områder, er tilgængelig for alle med tilladelse til at indvinde i det pågældende område. Tilladelser til indvinding i områder omfattet af bilag 1 gælder, indtil den til enhver tid i bilaget fastsatte mængde for området er opbrugt. Stk. 3. By- og Landskabsstyrelsen ajourfører bilag 1 ved ændringer i den maksimale indvindingsmængde og orienterer berørte tilladelseshavere om ændringer i den maksimale indvindingsmængde. By- og Landskabsstyrelsen offentliggør endvidere ændringer i de maksimale indvindingsmængder for områder omfattet af bilag 1 og oplyser kvartalsvis på styrelsens hjemmeside størrelsen af den indvundne mængde i de enkelte områder omfattet af bilag 1."
    },
    {
      "provision_ref": "3",
      "section": "3",
      "content": "§ 3. Den, der foretager indvindingen, skal indrapportere fund af oldsager og skibsvrag og dele heraf til Kulturarvsstyrelsen og Farvandsvæsenet."
    },
    {
      "provision_ref": "4",
      "section": "4",
      "content": "§ 4. Klage til Naturklagenævnet over afgørelse om en indvindingstilladelse i udlagte områder for fælles indvinding af råstoffer fra havbunden omfattet af bilag 1 har ikke opsættende virkning."
    },
    {
      "provision_ref": "5",
      "section": "5",
      "content": "§ 5. Udlægning af nye områder for fælles indvinding kan ske i følgende områder: 1) Tidligere overgangsområder omfattet af bilag 3. 2) Den resterende del af et efterforskningsområde, hvori der efter auktion er tildelt eneret efter bekendtgørelse om auktion over områder til råstofindvinding fra havbunden til indvinding af råstoffer i et geografisk afgrænset område. 3) Områder, hvor en efter auktion i henhold til bekendtgørelse om auktion over områder til råstofindvinding fra havbunden erhvervet eneret til indvinding af råstoffer i et begrænset geografisk område er ophørt."
    },
    {
      "provision_ref": "6",
      "section": "6",
      "content": "§ 6. By- og Landskabsstyrelsen sender ansøgningen om indvinding i et område omfattet af § 5, i høring i 4 uger. Ansøgningen skal indeholde undersøgelsesdata i form af miljømæssige og råstofmæssige undersøgelser. Ansøgningen skal behandles i overensstemmelse med reglerne i bekendtgørelse om ansøgning om tilladelse til efterforskning og indvinding af råstoffer fra havbunden samt indberetning af efterforskningsdata og indvundne råstoffer. Stk. 2. Det påhviler ansøgeren til indvinding i et område omfattet af § 5, at foretage de fornødne miljømæssige og råstofmæssige undersøgelser, jf. stk. 1, og selv afholde udgifterne hertil. Stk. 3. By- og Landskabsstyrelsen kan meddele ansøger tilladelse til indvinding i et område omfattet af § 5. Tilladelsen meddeles uden fortrinsret i det pågældende område. By- og Landskabsstyrelsen kan fastsætte vilkår i tilladelsen efter lovens § 21, stk. 2 og 3."
    },
    {
      "provision_ref": "7",
      "section": "7",
      "content": "§ 7. De miljømæssige og råstofmæssige undersøgelser, jf. § 6, danner grundlag for, at et område omfattet af § 5, bliver udlagt til område for fælles indvinding ved at blive tilføjet i bilaget til nærværende bekendtgørelse med angivelse af områdets placering med kort og områdekoordinater. De i tilladelsen, jf. § 6, stk. 3, indeholdende vilkår vil blive tilføjet i bilag til nærværende bekendtgørelse som vilkår, der vil blive stillet i efterfølgende tilladelser."
    },
    {
      "provision_ref": "8",
      "section": "8",
      "content": "§ 8. Overtrædelse af bekendtgørelsens § 2, stk. 1, straffes med bøde. Straffen kan stige til fængsel i indtil 1 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på miljøet eller fremkaldt fare herfor eller 2) opnået eller tilsigtet en økonomisk fordel for den pågældende selv eller andre, herunder ved besparelser. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel. Stk. 3. Sker der ikke konfiskation af udbytte, som er opnået ved overtrædelsen, skal der ved udmåling af bøde, herunder tillægsbøde, tages særligt hensyn til størrelsen af en opnået eller tilsigtet økonomisk fordel, jf. stk. 1, nr. 2."
    },
    {
      "provision_ref": "9",
      "section": "9",
      "content": "§ 9. Bekendtgørelsen træder i kraft den 1. januar 2010."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Denne bekendtgørelse udlægger de områder, der fremgår af bekendtgørelsens bilag 1 til områder for fælles indvinding af råstoffer fra havbunden, og fastlægger proceduren for udlægning af nye områder for fælles indvinding af råstoffer fra havbunden.",
      "valid_from": "2009-12-15",
      "valid_to": null
    },
    {
      "provision_ref": "2",
      "section": "2",
      "content": "§ 2. Indvinding må kun ske efter tilladelse meddelt af By- og Landskabsstyrelsen i henhold til lovens § 20, stk. 2, nr. 2, og på de i bilag 1 og 2 anførte vilkår. Stk. 2. Den indvindingsmængde, der til enhver tid fremgår af bilag 1 for de enkelte udlagte områder, er tilgængelig for alle med tilladelse til at indvinde i det pågældende område. Tilladelser til indvinding i områder omfattet af bilag 1 gælder, indtil den til enhver tid i bilaget fastsatte mængde for området er opbrugt. Stk. 3. By- og Landskabsstyrelsen ajourfører bilag 1 ved ændringer i den maksimale indvindingsmængde og orienterer berørte tilladelseshavere om ændringer i den maksimale indvindingsmængde. By- og Landskabsstyrelsen offentliggør endvidere ændringer i de maksimale indvindingsmængder for områder omfattet af bilag 1 og oplyser kvartalsvis på styrelsens hjemmeside størrelsen af den indvundne mængde i de enkelte områder omfattet af bilag 1.",
      "valid_from": "2009-12-15",
      "valid_to": null
    },
    {
      "provision_ref": "3",
      "section": "3",
      "content": "§ 3. Den, der foretager indvindingen, skal indrapportere fund af oldsager og skibsvrag og dele heraf til Kulturarvsstyrelsen og Farvandsvæsenet.",
      "valid_from": "2009-12-15",
      "valid_to": null
    },
    {
      "provision_ref": "4",
      "section": "4",
      "content": "§ 4. Klage til Naturklagenævnet over afgørelse om en indvindingstilladelse i udlagte områder for fælles indvinding af råstoffer fra havbunden omfattet af bilag 1 har ikke opsættende virkning.",
      "valid_from": "2009-12-15",
      "valid_to": null
    },
    {
      "provision_ref": "5",
      "section": "5",
      "content": "§ 5. Udlægning af nye områder for fælles indvinding kan ske i følgende områder: 1) Tidligere overgangsområder omfattet af bilag 3. 2) Den resterende del af et efterforskningsområde, hvori der efter auktion er tildelt eneret efter bekendtgørelse om auktion over områder til råstofindvinding fra havbunden til indvinding af råstoffer i et geografisk afgrænset område. 3) Områder, hvor en efter auktion i henhold til bekendtgørelse om auktion over områder til råstofindvinding fra havbunden erhvervet eneret til indvinding af råstoffer i et begrænset geografisk område er ophørt.",
      "valid_from": "2009-12-15",
      "valid_to": null
    },
    {
      "provision_ref": "6",
      "section": "6",
      "content": "§ 6. By- og Landskabsstyrelsen sender ansøgningen om indvinding i et område omfattet af § 5, i høring i 4 uger. Ansøgningen skal indeholde undersøgelsesdata i form af miljømæssige og råstofmæssige undersøgelser. Ansøgningen skal behandles i overensstemmelse med reglerne i bekendtgørelse om ansøgning om tilladelse til efterforskning og indvinding af råstoffer fra havbunden samt indberetning af efterforskningsdata og indvundne råstoffer. Stk. 2. Det påhviler ansøgeren til indvinding i et område omfattet af § 5, at foretage de fornødne miljømæssige og råstofmæssige undersøgelser, jf. stk. 1, og selv afholde udgifterne hertil. Stk. 3. By- og Landskabsstyrelsen kan meddele ansøger tilladelse til indvinding i et område omfattet af § 5. Tilladelsen meddeles uden fortrinsret i det pågældende område. By- og Landskabsstyrelsen kan fastsætte vilkår i tilladelsen efter lovens § 21, stk. 2 og 3.",
      "valid_from": "2009-12-15",
      "valid_to": null
    },
    {
      "provision_ref": "7",
      "section": "7",
      "content": "§ 7. De miljømæssige og råstofmæssige undersøgelser, jf. § 6, danner grundlag for, at et område omfattet af § 5, bliver udlagt til område for fælles indvinding ved at blive tilføjet i bilaget til nærværende bekendtgørelse med angivelse af områdets placering med kort og områdekoordinater. De i tilladelsen, jf. § 6, stk. 3, indeholdende vilkår vil blive tilføjet i bilag til nærværende bekendtgørelse som vilkår, der vil blive stillet i efterfølgende tilladelser.",
      "valid_from": "2009-12-15",
      "valid_to": null
    },
    {
      "provision_ref": "8",
      "section": "8",
      "content": "§ 8. Overtrædelse af bekendtgørelsens § 2, stk. 1, straffes med bøde. Straffen kan stige til fængsel i indtil 1 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på miljøet eller fremkaldt fare herfor eller 2) opnået eller tilsigtet en økonomisk fordel for den pågældende selv eller andre, herunder ved besparelser. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel. Stk. 3. Sker der ikke konfiskation af udbytte, som er opnået ved overtrædelsen, skal der ved udmåling af bøde, herunder tillægsbøde, tages særligt hensyn til størrelsen af en opnået eller tilsigtet økonomisk fordel, jf. stk. 1, nr. 2.",
      "valid_from": "2009-12-15",
      "valid_to": null
    },
    {
      "provision_ref": "9",
      "section": "9",
      "content": "§ 9. Bekendtgørelsen træder i kraft den 1. januar 2010.",
      "valid_from": "2009-12-15",
      "valid_to": null
    }
  ],
  "definitions": []
}
