{
  "id": "2025:550",
  "type": "statute",
  "title": "Bekendtgørelse om import, transit og omladning af sendinger af planter og planteprodukter m.v.",
  "short_name": "BEK H#LOKDOK04",
  "status": "in_force",
  "issued_date": "2025-05-26",
  "url": "https://www.retsinformation.dk/eli/lta/2025/550/xml",
  "description": "Retsinformation source. DocumentId=DC001902; AccessionNumber=B20250055005; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse for visse planter og planteprodukter m.v., der importeres til, er i transit gennem eller indføres til omladning i EU, samt for udpegning og godkendelse af grænsekontrolsteder og andre kontrolsteder."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Plantesundhedsforordningen: Europa-Parlamentets og Rådets forordning (EU) 2016/2031 af 26. oktober 2016 om beskyttelsesforanstaltninger mod planteskadegørere og om ændring af Europa-Parlamentets og Rådets forordning (EU) nr. 228/2013, (EU) nr. 652/2014 og (EU) nr. 1146/2014 og om ophævelse af Rådets direktiv 69/464/EØF, 74/647/EØF, 93/85/EØF, 98/57/EF, 2000/29/EF, 2006/91/EF og 2007/33/EF med senere ændringer. 2) Kontrolforordningen: Europa-Parlamentets og Rådets forordning (EU) 2017/625 af 15. marts 2017 om offentlig kontrol og andre officielle aktiviteter med henblik på at sikre anvendelsen af fødevare- og foderlovgivningen og om reglerne for dyresundhed og dyrevelfærd, plantesundhed og plantebeskyttelsesmidler, om ændring af Europa-Parlamentets og Rådets forordning (EF) nr. 999/2001, (EF) nr. 396/2005, (EF) nr. 1069/2009, (EF) nr. 1107/2009, (EU) nr. 1151/2012, (EU) nr. 652/2014, (EU) nr. 2016/429 og (EU) nr. 2016/2031, Rådets forordning (EF) nr. 1/2005 og (EF) nr. 1099/2009 samt Rådets direktiv 98/58/EF, 1999/74/EF, 2007/43/EF, 2008/119/EF og 2008/120/EF og om ophævelse af Europa-Parlamentets og Rådets forordning (EF) nr. 854/2004 og (EF) nr. 882/2004, Rådets direktiv 89/608/EØD, 89/662/EØF, 90/425/EØF, 91/496/EØF, 96/23/EF, 96/93/EF og 97/78/EF og Rådets afgørelse 92/438/EØF med senere ændringer. 3) Virksomhed: En professionel operatør, som defineret i artikel 2, nr. 9, i plantesundhedsforordningen, der importerer sendinger af planter og planteprodukter m.v. til Danmark, eller der indfører sendinger af planter og planteprodukter m.v. i transit gennem eller til omladning i Danmark. 4) Citrusfrugter: Frugter af Citrus L., Fortunella swingle , Poncirus Raf., Microcitrus Swingle, Naringi Adans, Swinglea Merr. og hybrider heraf, med oprindelse i tredjelande. 5) Kommissionens gennemførelsesafgørelse 2017/2374: Kommissionens gennemførelsesafgørelse (EU) 2017/2374 af 15. december 2017 om betingelser for flytning, opbevaring og forarbejdning af visse frugter og hybrider heraf med oprindelse i tredjelande for at forhindre indslæbning i Unionen af visse skadegørere. 6) Kommissionens gennemførelsesforordning 2019/1014: Kommissionens gennemførelsesforordning (EU) 2019/1014 af 12. juni 2019 om fastsættelse af nærmere regler for minimumskrav til grænsekontrolsteder, herunder til inspektionscentre, og til det format, de kategorier og de forkortelser, der skal anvendes i lister over grænsekontrolsteder og kontrolsteder."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Registrering af virksomheder efter artikel 65, stk. 1, i plantesundhedsforordningen skal ske hos Landbrugs- og Fiskeristyrelsen. Stk. 2. Anmodning om registrering indsendes til Landbrugs- og Fiskeristyrelsen på et skema, der fås hos styrelsen eller på styrelsens hjemmeside www.lfst.dk."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Import af træemballage omfattet af Kommissionens gennemførelsesforordning (EU) 2024/288 af 18. januar 2024 om hyppigheden af kontrol af træemballage, der bærer, beskytter eller støtter visse varer fra visse tredjelande, skal forhåndsanmeldes til Landbrugs- og Fiskeristyrelsen til stikprøvevis importkontrol. Forhåndsanmeldelsen skal ske efter artikel 56 i kontrolforordningen ved at udfylde og indsende den relevante del af det fælles sundhedsimportdokument via det elektroniske indberetningssystem TRACES NT."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Den virksomhed, der er ansvarlig for import af en sending af uforarbejdede trækævler og savet og tilhugget træ, skal give forhåndsmeddelelse til Landbrugs- og Fiskeristyrelsen senest 72 timer før varernes ankomst til toldhavnen, jf. artikel 1, stk. 3, i Kommissionens gennemførelsesforordning 2019/1013 af 16. april 2019 om forhåndsmeddelelse om sendinger af visse kategorier af dyr og varer, der indføres til Unionen."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Visse planter, planteprodukter og andre objekter skal udover de krav, der følger af direkte anvendelige EU-retsakter, i forbindelse med import opfylde følgende krav af midlertidig karakter fastsat som foranstaltninger i: 1) Kommissionens gennemførelsesafgørelse 2012/270/EU af 16. maj 2012 om hasteforanstaltninger mod indslæbning og spredning i Unionen af Epitrix cucumeris (Harris), Epitrix papa sp. n., Epitrix subcrinita (Lec.) og Epitrix tuberis (Gentner), jf. bekendtgørelsens bilag 1, nr. 11. 2) Kommissionens gennemførelsesafgørelse 2012/697/EU om foranstaltninger mod indslæbning og spredning af slægten Pomacea (Perry) i Unionen, jf. bekendtgørelsens bilag 1, nr. 18. 3) Kommissionens gennemførelsesafgørelse 2019/2032/EU om foranstaltninger mod indslæbning og spredning i Unionen af Fusariu circinatum Nirenberg & O'Donnell, jf. bekendtgørelsens bilag 1, nr. 2."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Citrusfrugter må kun flyttes inden for Unionen, hvis importøren har givet nærmere underretning om hver beholder til Landbrugs- og Fiskeristyrelsen, når Danmark er første indgangssted i EU, og hvis det er relevant, til det ansvarlige officielle organ i den medlemsstat, hvor forarbejdningen vil finde sted, jf. Kommissionens gennemførelsesafgørelse 2017/2374. Denne underretning skal omfatte følgende oplysninger: 1) Mængden af de pågældende frugter. 2) Beholdernes identifikationsnumre. 3) Forventet dato for indførslen og indførselsstedet i Danmark. 4) Navne, adresser og beliggenhed for de i § 8 omhandlede anlæg. Stk. 2. Importøren skal oplyse de i stk. 1 omhandlede ansvarlige officielle organer om ændringer til oplysningerne i underretningen, så snart de er bekendt med dem. Stk. 3. De pågældende frugter må kun flyttes til en anden medlemsstat end den medlemsstat, gennem hvilken de blev indført til Unionen, hvis de berørte medlemsstaters myndigheder er enige om, at en sådan flytning kan finde sted. Stk. 4. De pågældende frugter transporteres direkte og omgående til de i § 8 omhandlede forarbejdningsanlæg eller til et § 9 omhandlet opbevaringssted. Flytning af de pågældende frugter skal ske under tilsyn af den ansvarlige myndighed i den medlemsstat, i hvilken flytningen finder sted."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Citrusfrugter skal forarbejdes på anlæg, der er beliggende i et område, hvor ingen af de pågældende frugter produceres, jf. dog § 9. Anlæggene skal være officielt registreret og godkendt til formålet af Landbrugs- og Fiskeristyrelsen, hvis anlæggene er beliggende i Danmark, jf. Kommissionens gennemførelsesafgørelse 2017/2374. Stk. 2. Affald og biprodukter fra de pågældende forarbejdede frugter anvendes eller destrueres i et område, hvor ingen af de pågældende frugter produceres, og som er beliggende i Danmark. Stk. 3. Affald og biprodukter destrueres ved en teknisk begrundet metode, der er godkendt af Landbrugs- og Fiskeristyrelsen, hvis de pågældende frugter er blevet forarbejdet i Danmark, og skal ske under tilsyn af Landbrugs- og Fiskeristyrelsen på en sådan måde, at enhver potentiel risiko for spredning af skadegørerne undgås. Stk. 4. Forarbejdningsvirksomheder skal i mindst tre år opbevare fortegnelser over de pågældende frugter, der forarbejdes, og gøre dem tilgængelige for Landbrugs- og Fiskeristyrelsen ved anmodning. Fortegnelserne skal indeholde numre og særlige kendetegn på beholdere, mængden af de pågældende frugter, der er modtaget, samt mængden af affald og biprodukter og andre nærmere oplysninger vedrørende anvendelse eller destruktion heraf."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Hvis citrusfrugterne efter import ikke forarbejdes med det samme, opbevares de på et sted, som er registreret og godkendt til formålet af Landbrugs- og Fiskeristyrelsen, jf. Kommissionens gennemførelsesafgørelse 2017/2374. Stk. 2. Sendingerne af de pågældende frugter skal kunne identificeres særskilt. Stk. 3. De pågældende frugter opbevares på en sådan måde, at enhver potentiel risiko for spredning af Phyllosticta citricarpa (McAlpine) Van der Aa, Xanthomonas citri pv. citri og Xanthomonas citri pv. aurantifolii undgås."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Landbrugs- og Fiskeristyrelsen kan udpege grænsekontrolsteder og inspektionscentre, der skal drives af lokale interessenter, i overensstemmelse med artikel 59 og 64 i kontrolforordningen og Kommissionens gennemførelsesforordning 2019/1014. Stk. 2. Nye grænsekontrolsteder kan kun oprettes, hvis der er fastsat EU-regler, der sætter hindringer for, at importkontrollen kan foretages på kontrolsteder godkendt efter artikel 53 i kontrolforordningen og Kommissionens gennemførelsesforordning 2019/1014. Stk. 3. Udpegningen af et grænsekontrolsted tilbagekaldes, hvis grænsekontrolstedet ikke har været benyttet som et sådant i de seneste 3 år."
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Det påhviler de lokale interessenter for egen regning at sørge for, at grænsekontrolstedet og inspektionscentret til enhver tid opfylder betingelserne i artikel 64 i kontrolforordningen og Kommissionens gennemførelsesforordning 2019/1014. Stk. 2. De lokale interessenter foretager selv de fornødne investeringer i forbindelse med etablering, indretning og drift af et grænsekontrolsted eller et inspektionscenter med henblik på at sikre, at grænsekontrolstedet eller inspektionscenteret lever op til betingelserne i forordningerne nævnt i stk. 1. Stk. 3. De lokale interessenter stiller uden omkostninger for staten grænsekontrolstedets og inspektionscentrets lokaler, faciliteter samt teknisk og administrativt udstyr til rådighed for Landbrugs- og Fiskeristyrelsen."
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Overtrædelse af §§ 4-9 straffes med bøde. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "5:13",
      "chapter": "5",
      "section": "13",
      "content": "§ 13. I sager om overtrædelser omfattet af § 24, stk. 1, nr. 3-5, i lov om planter og plantesundhed m.v., der ikke skønnes at medføre højere straf end bøde, kan Landbrugs- og Fiskeristyrelsen i et bødeforelæg tilkendegive, at sagen kan afgøres uden retssag, hvis den, der har begået overtrædelsen, erklærer sig skyldig i overtrædelsen og erklærer sig rede til inden en nærmere angiven frist at betale en bøde, som angivet i bødeforelægget."
    },
    {
      "provision_ref": "5:14",
      "chapter": "5",
      "section": "14",
      "content": "§ 14. Vedtages bøden inden den frist, der er angivet i bødeforelægget, bortfalder videre strafforfølgning. Vedtagelsen af et bødeforelæg har samme virkning som en dom. Fristen kan efter anmodning forlænges af Landbrugs- og Fiskeristyrelsen. Stk. 2. Vedtagelse sker ved returnering af bødeforelægget til Landbrugs- og Fiskeristyrelsen i underskrevet stand eller ved betaling af bøden. Stk. 3. Betaling af bøden kan ske ved at indbetale beløbet på det kontonummer, der oplyses i bødeforelægget. Stk. 4. Vedtagelse af bøden er ikke betinget af betaling."
    },
    {
      "provision_ref": "6:15",
      "chapter": "6",
      "section": "15",
      "content": "§ 15. Bekendtgørelsen træder i kraft den 1. juli 2025. Stk. 2. Bekendtgørelse nr. 1804 af 21. december 2023 om import, transit og omladning af sendinger af planter og planteprodukter m.v. ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse for visse planter og planteprodukter m.v., der importeres til, er i transit gennem eller indføres til omladning i EU, samt for udpegning og godkendelse af grænsekontrolsteder og andre kontrolsteder.",
      "valid_from": "2025-05-26",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Plantesundhedsforordningen: Europa-Parlamentets og Rådets forordning (EU) 2016/2031 af 26. oktober 2016 om beskyttelsesforanstaltninger mod planteskadegørere og om ændring af Europa-Parlamentets og Rådets forordning (EU) nr. 228/2013, (EU) nr. 652/2014 og (EU) nr. 1146/2014 og om ophævelse af Rådets direktiv 69/464/EØF, 74/647/EØF, 93/85/EØF, 98/57/EF, 2000/29/EF, 2006/91/EF og 2007/33/EF med senere ændringer. 2) Kontrolforordningen: Europa-Parlamentets og Rådets forordning (EU) 2017/625 af 15. marts 2017 om offentlig kontrol og andre officielle aktiviteter med henblik på at sikre anvendelsen af fødevare- og foderlovgivningen og om reglerne for dyresundhed og dyrevelfærd, plantesundhed og plantebeskyttelsesmidler, om ændring af Europa-Parlamentets og Rådets forordning (EF) nr. 999/2001, (EF) nr. 396/2005, (EF) nr. 1069/2009, (EF) nr. 1107/2009, (EU) nr. 1151/2012, (EU) nr. 652/2014, (EU) nr. 2016/429 og (EU) nr. 2016/2031, Rådets forordning (EF) nr. 1/2005 og (EF) nr. 1099/2009 samt Rådets direktiv 98/58/EF, 1999/74/EF, 2007/43/EF, 2008/119/EF og 2008/120/EF og om ophævelse af Europa-Parlamentets og Rådets forordning (EF) nr. 854/2004 og (EF) nr. 882/2004, Rådets direktiv 89/608/EØD, 89/662/EØF, 90/425/EØF, 91/496/EØF, 96/23/EF, 96/93/EF og 97/78/EF og Rådets afgørelse 92/438/EØF med senere ændringer. 3) Virksomhed: En professionel operatør, som defineret i artikel 2, nr. 9, i plantesundhedsforordningen, der importerer sendinger af planter og planteprodukter m.v. til Danmark, eller der indfører sendinger af planter og planteprodukter m.v. i transit gennem eller til omladning i Danmark. 4) Citrusfrugter: Frugter af Citrus L., Fortunella swingle , Poncirus Raf., Microcitrus Swingle, Naringi Adans, Swinglea Merr. og hybrider heraf, med oprindelse i tredjelande. 5) Kommissionens gennemførelsesafgørelse 2017/2374: Kommissionens gennemførelsesafgørelse (EU) 2017/2374 af 15. december 2017 om betingelser for flytning, opbevaring og forarbejdning af visse frugter og hybrider heraf med oprindelse i tredjelande for at forhindre indslæbning i Unionen af visse skadegørere. 6) Kommissionens gennemførelsesforordning 2019/1014: Kommissionens gennemførelsesforordning (EU) 2019/1014 af 12. juni 2019 om fastsættelse af nærmere regler for minimumskrav til grænsekontrolsteder, herunder til inspektionscentre, og til det format, de kategorier og de forkortelser, der skal anvendes i lister over grænsekontrolsteder og kontrolsteder.",
      "valid_from": "2025-05-26",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Registrering af virksomheder efter artikel 65, stk. 1, i plantesundhedsforordningen skal ske hos Landbrugs- og Fiskeristyrelsen. Stk. 2. Anmodning om registrering indsendes til Landbrugs- og Fiskeristyrelsen på et skema, der fås hos styrelsen eller på styrelsens hjemmeside www.lfst.dk.",
      "valid_from": "2025-05-26",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Import af træemballage omfattet af Kommissionens gennemførelsesforordning (EU) 2024/288 af 18. januar 2024 om hyppigheden af kontrol af træemballage, der bærer, beskytter eller støtter visse varer fra visse tredjelande, skal forhåndsanmeldes til Landbrugs- og Fiskeristyrelsen til stikprøvevis importkontrol. Forhåndsanmeldelsen skal ske efter artikel 56 i kontrolforordningen ved at udfylde og indsende den relevante del af det fælles sundhedsimportdokument via det elektroniske indberetningssystem TRACES NT.",
      "valid_from": "2025-05-26",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Den virksomhed, der er ansvarlig for import af en sending af uforarbejdede trækævler og savet og tilhugget træ, skal give forhåndsmeddelelse til Landbrugs- og Fiskeristyrelsen senest 72 timer før varernes ankomst til toldhavnen, jf. artikel 1, stk. 3, i Kommissionens gennemførelsesforordning 2019/1013 af 16. april 2019 om forhåndsmeddelelse om sendinger af visse kategorier af dyr og varer, der indføres til Unionen.",
      "valid_from": "2025-05-26",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Visse planter, planteprodukter og andre objekter skal udover de krav, der følger af direkte anvendelige EU-retsakter, i forbindelse med import opfylde følgende krav af midlertidig karakter fastsat som foranstaltninger i: 1) Kommissionens gennemførelsesafgørelse 2012/270/EU af 16. maj 2012 om hasteforanstaltninger mod indslæbning og spredning i Unionen af Epitrix cucumeris (Harris), Epitrix papa sp. n., Epitrix subcrinita (Lec.) og Epitrix tuberis (Gentner), jf. bekendtgørelsens bilag 1, nr. 11. 2) Kommissionens gennemførelsesafgørelse 2012/697/EU om foranstaltninger mod indslæbning og spredning af slægten Pomacea (Perry) i Unionen, jf. bekendtgørelsens bilag 1, nr. 18. 3) Kommissionens gennemførelsesafgørelse 2019/2032/EU om foranstaltninger mod indslæbning og spredning i Unionen af Fusariu circinatum Nirenberg & O'Donnell, jf. bekendtgørelsens bilag 1, nr. 2.",
      "valid_from": "2025-05-26",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Citrusfrugter må kun flyttes inden for Unionen, hvis importøren har givet nærmere underretning om hver beholder til Landbrugs- og Fiskeristyrelsen, når Danmark er første indgangssted i EU, og hvis det er relevant, til det ansvarlige officielle organ i den medlemsstat, hvor forarbejdningen vil finde sted, jf. Kommissionens gennemførelsesafgørelse 2017/2374. Denne underretning skal omfatte følgende oplysninger: 1) Mængden af de pågældende frugter. 2) Beholdernes identifikationsnumre. 3) Forventet dato for indførslen og indførselsstedet i Danmark. 4) Navne, adresser og beliggenhed for de i § 8 omhandlede anlæg. Stk. 2. Importøren skal oplyse de i stk. 1 omhandlede ansvarlige officielle organer om ændringer til oplysningerne i underretningen, så snart de er bekendt med dem. Stk. 3. De pågældende frugter må kun flyttes til en anden medlemsstat end den medlemsstat, gennem hvilken de blev indført til Unionen, hvis de berørte medlemsstaters myndigheder er enige om, at en sådan flytning kan finde sted. Stk. 4. De pågældende frugter transporteres direkte og omgående til de i § 8 omhandlede forarbejdningsanlæg eller til et § 9 omhandlet opbevaringssted. Flytning af de pågældende frugter skal ske under tilsyn af den ansvarlige myndighed i den medlemsstat, i hvilken flytningen finder sted.",
      "valid_from": "2025-05-26",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Citrusfrugter skal forarbejdes på anlæg, der er beliggende i et område, hvor ingen af de pågældende frugter produceres, jf. dog § 9. Anlæggene skal være officielt registreret og godkendt til formålet af Landbrugs- og Fiskeristyrelsen, hvis anlæggene er beliggende i Danmark, jf. Kommissionens gennemførelsesafgørelse 2017/2374. Stk. 2. Affald og biprodukter fra de pågældende forarbejdede frugter anvendes eller destrueres i et område, hvor ingen af de pågældende frugter produceres, og som er beliggende i Danmark. Stk. 3. Affald og biprodukter destrueres ved en teknisk begrundet metode, der er godkendt af Landbrugs- og Fiskeristyrelsen, hvis de pågældende frugter er blevet forarbejdet i Danmark, og skal ske under tilsyn af Landbrugs- og Fiskeristyrelsen på en sådan måde, at enhver potentiel risiko for spredning af skadegørerne undgås. Stk. 4. Forarbejdningsvirksomheder skal i mindst tre år opbevare fortegnelser over de pågældende frugter, der forarbejdes, og gøre dem tilgængelige for Landbrugs- og Fiskeristyrelsen ved anmodning. Fortegnelserne skal indeholde numre og særlige kendetegn på beholdere, mængden af de pågældende frugter, der er modtaget, samt mængden af affald og biprodukter og andre nærmere oplysninger vedrørende anvendelse eller destruktion heraf.",
      "valid_from": "2025-05-26",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Hvis citrusfrugterne efter import ikke forarbejdes med det samme, opbevares de på et sted, som er registreret og godkendt til formålet af Landbrugs- og Fiskeristyrelsen, jf. Kommissionens gennemførelsesafgørelse 2017/2374. Stk. 2. Sendingerne af de pågældende frugter skal kunne identificeres særskilt. Stk. 3. De pågældende frugter opbevares på en sådan måde, at enhver potentiel risiko for spredning af Phyllosticta citricarpa (McAlpine) Van der Aa, Xanthomonas citri pv. citri og Xanthomonas citri pv. aurantifolii undgås.",
      "valid_from": "2025-05-26",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Landbrugs- og Fiskeristyrelsen kan udpege grænsekontrolsteder og inspektionscentre, der skal drives af lokale interessenter, i overensstemmelse med artikel 59 og 64 i kontrolforordningen og Kommissionens gennemførelsesforordning 2019/1014. Stk. 2. Nye grænsekontrolsteder kan kun oprettes, hvis der er fastsat EU-regler, der sætter hindringer for, at importkontrollen kan foretages på kontrolsteder godkendt efter artikel 53 i kontrolforordningen og Kommissionens gennemførelsesforordning 2019/1014. Stk. 3. Udpegningen af et grænsekontrolsted tilbagekaldes, hvis grænsekontrolstedet ikke har været benyttet som et sådant i de seneste 3 år.",
      "valid_from": "2025-05-26",
      "valid_to": null
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Det påhviler de lokale interessenter for egen regning at sørge for, at grænsekontrolstedet og inspektionscentret til enhver tid opfylder betingelserne i artikel 64 i kontrolforordningen og Kommissionens gennemførelsesforordning 2019/1014. Stk. 2. De lokale interessenter foretager selv de fornødne investeringer i forbindelse med etablering, indretning og drift af et grænsekontrolsted eller et inspektionscenter med henblik på at sikre, at grænsekontrolstedet eller inspektionscenteret lever op til betingelserne i forordningerne nævnt i stk. 1. Stk. 3. De lokale interessenter stiller uden omkostninger for staten grænsekontrolstedets og inspektionscentrets lokaler, faciliteter samt teknisk og administrativt udstyr til rådighed for Landbrugs- og Fiskeristyrelsen.",
      "valid_from": "2025-05-26",
      "valid_to": null
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Overtrædelse af §§ 4-9 straffes med bøde. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2025-05-26",
      "valid_to": null
    },
    {
      "provision_ref": "5:13",
      "chapter": "5",
      "section": "13",
      "content": "§ 13. I sager om overtrædelser omfattet af § 24, stk. 1, nr. 3-5, i lov om planter og plantesundhed m.v., der ikke skønnes at medføre højere straf end bøde, kan Landbrugs- og Fiskeristyrelsen i et bødeforelæg tilkendegive, at sagen kan afgøres uden retssag, hvis den, der har begået overtrædelsen, erklærer sig skyldig i overtrædelsen og erklærer sig rede til inden en nærmere angiven frist at betale en bøde, som angivet i bødeforelægget.",
      "valid_from": "2025-05-26",
      "valid_to": null
    },
    {
      "provision_ref": "5:14",
      "chapter": "5",
      "section": "14",
      "content": "§ 14. Vedtages bøden inden den frist, der er angivet i bødeforelægget, bortfalder videre strafforfølgning. Vedtagelsen af et bødeforelæg har samme virkning som en dom. Fristen kan efter anmodning forlænges af Landbrugs- og Fiskeristyrelsen. Stk. 2. Vedtagelse sker ved returnering af bødeforelægget til Landbrugs- og Fiskeristyrelsen i underskrevet stand eller ved betaling af bøden. Stk. 3. Betaling af bøden kan ske ved at indbetale beløbet på det kontonummer, der oplyses i bødeforelægget. Stk. 4. Vedtagelse af bøden er ikke betinget af betaling.",
      "valid_from": "2025-05-26",
      "valid_to": null
    },
    {
      "provision_ref": "6:15",
      "chapter": "6",
      "section": "15",
      "content": "§ 15. Bekendtgørelsen træder i kraft den 1. juli 2025. Stk. 2. Bekendtgørelse nr. 1804 af 21. december 2023 om import, transit og omladning af sendinger af planter og planteprodukter m.v. ophæves.",
      "valid_from": "2025-05-26",
      "valid_to": null
    }
  ],
  "definitions": []
}
