{
  "id": "2023:786",
  "type": "statute",
  "title": "Bekendtgørelse om administration af internationale naturbeskyttelsesområder og beskyttelse af visse arter ved videnskabelige undersøgelser, forundersøgelser, efterforskning og indvinding af kulbrinter, lagring i undergrunden, rørledninger, m.v. offshore",
  "short_name": "BEK H#LOKDOK04",
  "status": "in_force",
  "issued_date": "2023-06-14",
  "url": "https://www.retsinformation.dk/eli/lta/2023/786/xml",
  "description": "Retsinformation source. DocumentId=DB000703; AccessionNumber=B20230078605; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse fastsætter regler for administration af internationale naturbeskyttelsesområder, som er udpeget i medfør af lov om miljømål m.v. for internationale naturbeskyttelsesområder (miljømålsloven), og beskyttelse af visse dyrearter i forbindelse med at Energistyrelsen træffer afgørelser i henhold til de bestemmelser, som er nævnt § 1, stk. 2, på dansk søterritorium, i den danske eksklusive økonomiske zone og på dansk kontinentalsokkelområde. Stk. 2. Bekendtgørelsen finder anvendelse for: 1) Godkendelse af en plan for indvindingsvirksomheden og væsentlige ændringer eller tilføjelser til en godkendt plan efter § 10, stk. 2 og 3, i lov om anvendelse af Danmarks undergrund (undergrundsloven). 2) Tilladelse til etablering og drift af rørledningsanlæg efter § 17, stk. 1, i undergrundsloven. 3) Godkendelse af en plan for lagring eller anden anvendelse af undergrunden (plan for virksomheden) og væsentlige ændringer eller tilføjelser til en godkendt plan for virksomheden efter § 23 d, stk. 2 og 4, i undergrundsloven. 4) Godkendelse af en plan for udbedrende foranstaltninger i tilfælde af udsivning eller væsentlige uregelmæssigheder efter § 23 d, stk. 2, i undergrundsloven. 5) Godkendelse af lukning af en CO 2 -lagringslokalitet efter § 23 k, stk. 1, i undergrundsloven. 6) Tilladelse til etablering og drift af rørledningsanlæg til brug for transport og lagring af CO 2 efter § 23 u, stk. 1, i undergrundsloven. 7) Godkendelse af arbejder, der udføres i forbindelse med virksomhed omfattet af undergrundsloven efter § 28, stk. 1, i undergrundsloven. 8) Godkendelse af arbejder i forbindelse med udførelse eller ændring af boringer på havområdet omfattet af tilladelse til efterforskning og indvinding af råstoffer, herunder kulbrinter efter § 28, stk. 3, i undergrundsloven. 9) Tilladelse til geologisk lagring af CO 2 på under 100 kilotons med henblik på forskning, udvikling eller afprøvning af nye produkter og processer efter § 3 i bekendtgørelse om geologisk lagring af CO 2 på under 100 kilotons med henblik på forskning, udvikling eller afprøvning af nye produkter og processer. 10) Tilladelse til udforskning af naturforekomster, som nævnt i kontinentalsokkellovens § 1, stk. 2, nr. 1, når denne ikke foretages med henblik på udnyttelse efter § 2, stk. 1, 1. pkt., i lov om kontinentalsoklen og visse aktiviteter på søterritoriet (kontinentalsokkelloven). 11) Tilladelse til forundersøgelser med henblik på nedlæggelse af nye rørledninger til transport af kulbrinter eller ændringer af eksisterende rørledninger til transport af kulbrinter på dansk kontinentalsokkelområde og på dansk søterritorium efter § 2 a, i kontinentalsokkelloven. 12) Tilladelse til nedlæggelse af rørledninger til transport af kulbrinter på dansk søterritorium efter § 3 a, stk. 1, i kontinentalsokkelloven. 13) Tilladelse til nedlæggelse af rørledninger til transport af kulbrinter på dansk kontinentalsokkelområde efter § 4, stk. 1, i kontinentalsokkelloven. 14) Tilladelse til øvrige rørledninger på dansk søterritorium til transport af kulbrinter efter § 2, jf. § 1, stk. 1, nr. 3, i bekendtgørelse om visse rørledningsanlæg på søterritoriet og på kontinentalsoklen, jf. dog § 2. 15) Godkendelse af forundersøgelser af havbunden med henblik på etablering af nye anlæg eller ændring af eksisterende anlæg omfattet af rørledningslovens efter § 3 d, stk. 1, i lov om etablering og benyttelse af en rørledning til transport af råolie og kondensat (rørledningsloven). 16) Godkendelse af etablering af nye anlæg, ændringer af eksisterende anlæg og arbejder forbundet med driften af råolietransportsystemet foretages på havområdet efter § 3 d, stk. 3, i rørledningsloven. 17) Afgørelser efter § 21 i lov om miljøvurdering af planer og programmer og af konkrete projekter (VVM) (miljøvurderingsloven) om et konkret projekt. 18) Tilladelse efter statens højhedsrets over søterritoriet for så vidt angår anbringelse af rørledninger til energitransport."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. For projekter omfattet af § 1, stk. 2, nr. 13, finder kontinentalsokkellovens § 4 c, § 4 e, 1. pkt., § 4 f, 1. pkt., § 5, stk. 2, nr. 2, § 6 a og § 6 b tilsvarende anvendelse."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Før der kan træffes afgørelse om tilladelse til eller godkendelse af projekter, der er nævnt i § 1, stk. 2, skal der foretages en vurdering af, om projekt i sig selv, eller i forbindelse med andre planer og projekter, kan påvirke et internationalt naturbeskyttelsesområde væsentligt. De projekter, der omfattes af kravet om vurdering, er projekter, som ikke direkte er forbundet med eller nødvendige for naturbeskyttelsesområdets forvaltning. Stk. 2. Ansøgeren skal i forbindelse med ansøgningen om tilladelse til eller godkendelse af projektet, indsende fornødne oplysninger om projektet i forhold til påvirkning af internationale naturbeskyttelsesområder til brug for Energistyrelsens vurdering efter stk. 1. Stk. 3. Hvis Energistyrelsen vurderer, at projektet kan påvirke et internationalt naturbeskyttelsesområde væsentligt, skal der foretages en nærmere konsekvensvurdering af projektets virkninger på det internationale naturbeskyttelsesområde under hensyn til bevaringsmålsætningen for det pågældende område. Viser vurderingen, at projektet vil skade det internationale naturbeskyttelsesområdes integritet, kan der ikke meddeles godkendelse eller tilladelse til det ansøgte projekt, jf. dog § 4. Stk. 4. Ansøgeren udarbejder konsekvensvurderingen og fremsender den til Energistyrelsen, når der efter stk. 3, kræves en sådan vurdering. Stk. 5. Hvis Energistyrelsen vurderer, at inddragelse af offentligheden kan tilføre sagen nye oplysninger, skal offentligheden høres, inden der træffes endelig afgørelse i sagen."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Energistyrelsen kan fravige § 3, stk. 3, 2. pkt., når der foreligger bydende nødvendige hensyn til væsentlige samfundsinteresser, herunder af social eller økonomisk art, fordi der ikke findes nogen alternativ løsning. Stk. 2. Er der tale om et internationalt naturbeskyttelsesområde, der indeholder prioriterede naturtyper eller prioriterede arter, kan fravigelse efter stk. 1 dog kun ske, hvis 1) der foreligger bydende nødvendige hensyn til menneskets sundhed og den offentlige sikkerhed eller væsentlige gavnlige virkninger på miljøet, eller 2) der efter udtalelse fra Europa-Kommissionen, er andre bydende nødvendige hensyn til væsentlige samfundsinteresser. Stk. 3. Fravigelse efter stk. 1 forudsætter, at der træffes alle nødvendige kompensationsforanstaltninger for at sikre, at den globale sammenhæng i det internationale naturbeskyttelsesområde beskyttes. Europa-Kommissionen skal underrettes om, hvilke kompensationsforanstaltninger, der fastsættes. Stk. 4. Udgifter til kompensationsforanstaltninger, jf. stk. 2, nr. 1, dækkes af ansøgeren. Stk. 5. Før der træffes afgørelse, der kan indebære, at beskyttelsen fraviges, skal Energistyrelsen indhente en udtalelse fra miljøministeren. Stk. 6. Miljøministeren forestår den i stk. 2 og stk. 3, nævnte kontakt til Europa-Kommissionen."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Før der kan træffes afgørelse om tilladelse til eller godkendelse af projekter, der er nævnt i § 1, stk. 2, skal der foretages en vurdering af, om det ansøgte kan: 1) medføre en forsætlig forstyrrelse i det naturlige udbredelsesområde for de dyrearter, der er optaget i habitatdirektivets bilag IV, litra a), i alle livsstadier og i særdeleshed i perioder, hvor dyrene yngler, udviser yngelpleje, overvintrer eller vandrer, 2) beskadige eller ødelægge yngle- eller rasteområder i det naturlige udbredelsesområde for de dyrarter, der er optaget i habitatdirektivets bilag IV, litra a), eller 3) ødelægge de plantearter, som er optaget i habitatdirektivets bilag IV, litra b), i alle livsstadier. Stk. 2. Viser vurderingen, at det ansøgte kan indebære en forstyrrelse, beskadigelse eller ødelæggelse som nævnt i stk. 1, kan der ikke meddeles godkendelse eller tilladelse til det ansøgte projekt, jf. dog § 6. Stk. 3. Ansøgeren skal indsende fornødne oplysninger til brug for Energistyrelsens vurdering efter stk. 1."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Energistyrelsen kan fravige § 5, hvis der ikke findes et tilfredsstillende alternativ, og hvis fravigelsen ikke hindrer opretholdelse af den pågældende bestands bevaringsstatus i dens naturlige udbredelsesområde. Fravigelse kan kun ske i de situationer, hvor det ansøgte har til formål at 1) beskytte vilde dyr og planter og bevare naturtyperne, 2) forhindre alvorlig skade navnlig på afgrøder, besætning, skove, fiskeri, vand og andre former for ejendom, 3) sikre hensyn til den offentlige sundhed og sikkerhed eller af andre bydende nødvendige hensyn til væsentlige samfundsinteresser, herunder af social og økonomisk art, og hensyn til væsentlige gavnlige virkninger på miljøet, eller 4) fremme forskning og undervisning, genopretning af en bestand, genudsætning af disse arter og opdræt med henblik herpå, herunder kunstig opformering af planter. Stk. 2. Før der træffes afgørelse om at fravige, jf. stk. 1, skal Energistyrelsen indhente udtalelse fra miljøministeren. Stk. 3. Beslutning om at fravige, jf. stk. 1, skal meddeles Miljøstyrelsen med henblik på information af Europa-Kommissionen."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Forinden der træffes afgørelse om tilladelse til eller godkendelse af et projekt, der er nævnt i § 1, stk. 2, kan Energistyrelsen indhente en udtalelse fra Miljøstyrelsen om de vurderinger, der er nævnt i § 3 og § 5."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. I tilladelser til eller godkendelser af projekter, der er nævnt i § 1, stk. 2, kan der fastsættes vilkår med henblik på opretholdelse af bevaringsmålsætninger for internationale naturbeskyttelsesområder og beskyttelse af visse arter, herunder om de nødvendige kompensationsforanstaltninger som nævnt i § 4, stk. 3. Stk. 2. Ved overtrædelse af vilkår fastsat i medfør af stk. 1, kan Energistyrelsen meddele påbud om, at 1) overtrædelsen bringes til ophør, 2) der gennemføres kompensationsforanstaltninger for den ansvarliges regning, 3) projektet ændres, eller 4) alt arbejde eller alle aktiviteter, der vedrører gennemførelse eller drift af projektet, indstilles."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Medmindre højere straf er forskyldt efter anden lovgivning, straffes med bøde den, der overtræder § 8. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Bekendtgørelsen træder i kraft den 1. juli 2023. Stk. 2. Bekendtgørelse nr. 1050 af 27. juni 2022 om administration af internationale naturbeskyttelsesområder og beskyttelse af visse arter ved forundersøgelser, efterforskning og indvinding af kulbrinter, lagring i undergrunden, rørledninger, m.v. offshore ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse fastsætter regler for administration af internationale naturbeskyttelsesområder, som er udpeget i medfør af lov om miljømål m.v. for internationale naturbeskyttelsesområder (miljømålsloven), og beskyttelse af visse dyrearter i forbindelse med at Energistyrelsen træffer afgørelser i henhold til de bestemmelser, som er nævnt § 1, stk. 2, på dansk søterritorium, i den danske eksklusive økonomiske zone og på dansk kontinentalsokkelområde. Stk. 2. Bekendtgørelsen finder anvendelse for: 1) Godkendelse af en plan for indvindingsvirksomheden og væsentlige ændringer eller tilføjelser til en godkendt plan efter § 10, stk. 2 og 3, i lov om anvendelse af Danmarks undergrund (undergrundsloven). 2) Tilladelse til etablering og drift af rørledningsanlæg efter § 17, stk. 1, i undergrundsloven. 3) Godkendelse af en plan for lagring eller anden anvendelse af undergrunden (plan for virksomheden) og væsentlige ændringer eller tilføjelser til en godkendt plan for virksomheden efter § 23 d, stk. 2 og 4, i undergrundsloven. 4) Godkendelse af en plan for udbedrende foranstaltninger i tilfælde af udsivning eller væsentlige uregelmæssigheder efter § 23 d, stk. 2, i undergrundsloven. 5) Godkendelse af lukning af en CO 2 -lagringslokalitet efter § 23 k, stk. 1, i undergrundsloven. 6) Tilladelse til etablering og drift af rørledningsanlæg til brug for transport og lagring af CO 2 efter § 23 u, stk. 1, i undergrundsloven. 7) Godkendelse af arbejder, der udføres i forbindelse med virksomhed omfattet af undergrundsloven efter § 28, stk. 1, i undergrundsloven. 8) Godkendelse af arbejder i forbindelse med udførelse eller ændring af boringer på havområdet omfattet af tilladelse til efterforskning og indvinding af råstoffer, herunder kulbrinter efter § 28, stk. 3, i undergrundsloven. 9) Tilladelse til geologisk lagring af CO 2 på under 100 kilotons med henblik på forskning, udvikling eller afprøvning af nye produkter og processer efter § 3 i bekendtgørelse om geologisk lagring af CO 2 på under 100 kilotons med henblik på forskning, udvikling eller afprøvning af nye produkter og processer. 10) Tilladelse til udforskning af naturforekomster, som nævnt i kontinentalsokkellovens § 1, stk. 2, nr. 1, når denne ikke foretages med henblik på udnyttelse efter § 2, stk. 1, 1. pkt., i lov om kontinentalsoklen og visse aktiviteter på søterritoriet (kontinentalsokkelloven). 11) Tilladelse til forundersøgelser med henblik på nedlæggelse af nye rørledninger til transport af kulbrinter eller ændringer af eksisterende rørledninger til transport af kulbrinter på dansk kontinentalsokkelområde og på dansk søterritorium efter § 2 a, i kontinentalsokkelloven. 12) Tilladelse til nedlæggelse af rørledninger til transport af kulbrinter på dansk søterritorium efter § 3 a, stk. 1, i kontinentalsokkelloven. 13) Tilladelse til nedlæggelse af rørledninger til transport af kulbrinter på dansk kontinentalsokkelområde efter § 4, stk. 1, i kontinentalsokkelloven. 14) Tilladelse til øvrige rørledninger på dansk søterritorium til transport af kulbrinter efter § 2, jf. § 1, stk. 1, nr. 3, i bekendtgørelse om visse rørledningsanlæg på søterritoriet og på kontinentalsoklen, jf. dog § 2. 15) Godkendelse af forundersøgelser af havbunden med henblik på etablering af nye anlæg eller ændring af eksisterende anlæg omfattet af rørledningslovens efter § 3 d, stk. 1, i lov om etablering og benyttelse af en rørledning til transport af råolie og kondensat (rørledningsloven). 16) Godkendelse af etablering af nye anlæg, ændringer af eksisterende anlæg og arbejder forbundet med driften af råolietransportsystemet foretages på havområdet efter § 3 d, stk. 3, i rørledningsloven. 17) Afgørelser efter § 21 i lov om miljøvurdering af planer og programmer og af konkrete projekter (VVM) (miljøvurderingsloven) om et konkret projekt. 18) Tilladelse efter statens højhedsrets over søterritoriet for så vidt angår anbringelse af rørledninger til energitransport.",
      "valid_from": "2023-06-14",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. For projekter omfattet af § 1, stk. 2, nr. 13, finder kontinentalsokkellovens § 4 c, § 4 e, 1. pkt., § 4 f, 1. pkt., § 5, stk. 2, nr. 2, § 6 a og § 6 b tilsvarende anvendelse.",
      "valid_from": "2023-06-14",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Før der kan træffes afgørelse om tilladelse til eller godkendelse af projekter, der er nævnt i § 1, stk. 2, skal der foretages en vurdering af, om projekt i sig selv, eller i forbindelse med andre planer og projekter, kan påvirke et internationalt naturbeskyttelsesområde væsentligt. De projekter, der omfattes af kravet om vurdering, er projekter, som ikke direkte er forbundet med eller nødvendige for naturbeskyttelsesområdets forvaltning. Stk. 2. Ansøgeren skal i forbindelse med ansøgningen om tilladelse til eller godkendelse af projektet, indsende fornødne oplysninger om projektet i forhold til påvirkning af internationale naturbeskyttelsesområder til brug for Energistyrelsens vurdering efter stk. 1. Stk. 3. Hvis Energistyrelsen vurderer, at projektet kan påvirke et internationalt naturbeskyttelsesområde væsentligt, skal der foretages en nærmere konsekvensvurdering af projektets virkninger på det internationale naturbeskyttelsesområde under hensyn til bevaringsmålsætningen for det pågældende område. Viser vurderingen, at projektet vil skade det internationale naturbeskyttelsesområdes integritet, kan der ikke meddeles godkendelse eller tilladelse til det ansøgte projekt, jf. dog § 4. Stk. 4. Ansøgeren udarbejder konsekvensvurderingen og fremsender den til Energistyrelsen, når der efter stk. 3, kræves en sådan vurdering. Stk. 5. Hvis Energistyrelsen vurderer, at inddragelse af offentligheden kan tilføre sagen nye oplysninger, skal offentligheden høres, inden der træffes endelig afgørelse i sagen.",
      "valid_from": "2023-06-14",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Energistyrelsen kan fravige § 3, stk. 3, 2. pkt., når der foreligger bydende nødvendige hensyn til væsentlige samfundsinteresser, herunder af social eller økonomisk art, fordi der ikke findes nogen alternativ løsning. Stk. 2. Er der tale om et internationalt naturbeskyttelsesområde, der indeholder prioriterede naturtyper eller prioriterede arter, kan fravigelse efter stk. 1 dog kun ske, hvis 1) der foreligger bydende nødvendige hensyn til menneskets sundhed og den offentlige sikkerhed eller væsentlige gavnlige virkninger på miljøet, eller 2) der efter udtalelse fra Europa-Kommissionen, er andre bydende nødvendige hensyn til væsentlige samfundsinteresser. Stk. 3. Fravigelse efter stk. 1 forudsætter, at der træffes alle nødvendige kompensationsforanstaltninger for at sikre, at den globale sammenhæng i det internationale naturbeskyttelsesområde beskyttes. Europa-Kommissionen skal underrettes om, hvilke kompensationsforanstaltninger, der fastsættes. Stk. 4. Udgifter til kompensationsforanstaltninger, jf. stk. 2, nr. 1, dækkes af ansøgeren. Stk. 5. Før der træffes afgørelse, der kan indebære, at beskyttelsen fraviges, skal Energistyrelsen indhente en udtalelse fra miljøministeren. Stk. 6. Miljøministeren forestår den i stk. 2 og stk. 3, nævnte kontakt til Europa-Kommissionen.",
      "valid_from": "2023-06-14",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Før der kan træffes afgørelse om tilladelse til eller godkendelse af projekter, der er nævnt i § 1, stk. 2, skal der foretages en vurdering af, om det ansøgte kan: 1) medføre en forsætlig forstyrrelse i det naturlige udbredelsesområde for de dyrearter, der er optaget i habitatdirektivets bilag IV, litra a), i alle livsstadier og i særdeleshed i perioder, hvor dyrene yngler, udviser yngelpleje, overvintrer eller vandrer, 2) beskadige eller ødelægge yngle- eller rasteområder i det naturlige udbredelsesområde for de dyrarter, der er optaget i habitatdirektivets bilag IV, litra a), eller 3) ødelægge de plantearter, som er optaget i habitatdirektivets bilag IV, litra b), i alle livsstadier. Stk. 2. Viser vurderingen, at det ansøgte kan indebære en forstyrrelse, beskadigelse eller ødelæggelse som nævnt i stk. 1, kan der ikke meddeles godkendelse eller tilladelse til det ansøgte projekt, jf. dog § 6. Stk. 3. Ansøgeren skal indsende fornødne oplysninger til brug for Energistyrelsens vurdering efter stk. 1.",
      "valid_from": "2023-06-14",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Energistyrelsen kan fravige § 5, hvis der ikke findes et tilfredsstillende alternativ, og hvis fravigelsen ikke hindrer opretholdelse af den pågældende bestands bevaringsstatus i dens naturlige udbredelsesområde. Fravigelse kan kun ske i de situationer, hvor det ansøgte har til formål at 1) beskytte vilde dyr og planter og bevare naturtyperne, 2) forhindre alvorlig skade navnlig på afgrøder, besætning, skove, fiskeri, vand og andre former for ejendom, 3) sikre hensyn til den offentlige sundhed og sikkerhed eller af andre bydende nødvendige hensyn til væsentlige samfundsinteresser, herunder af social og økonomisk art, og hensyn til væsentlige gavnlige virkninger på miljøet, eller 4) fremme forskning og undervisning, genopretning af en bestand, genudsætning af disse arter og opdræt med henblik herpå, herunder kunstig opformering af planter. Stk. 2. Før der træffes afgørelse om at fravige, jf. stk. 1, skal Energistyrelsen indhente udtalelse fra miljøministeren. Stk. 3. Beslutning om at fravige, jf. stk. 1, skal meddeles Miljøstyrelsen med henblik på information af Europa-Kommissionen.",
      "valid_from": "2023-06-14",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Forinden der træffes afgørelse om tilladelse til eller godkendelse af et projekt, der er nævnt i § 1, stk. 2, kan Energistyrelsen indhente en udtalelse fra Miljøstyrelsen om de vurderinger, der er nævnt i § 3 og § 5.",
      "valid_from": "2023-06-14",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. I tilladelser til eller godkendelser af projekter, der er nævnt i § 1, stk. 2, kan der fastsættes vilkår med henblik på opretholdelse af bevaringsmålsætninger for internationale naturbeskyttelsesområder og beskyttelse af visse arter, herunder om de nødvendige kompensationsforanstaltninger som nævnt i § 4, stk. 3. Stk. 2. Ved overtrædelse af vilkår fastsat i medfør af stk. 1, kan Energistyrelsen meddele påbud om, at 1) overtrædelsen bringes til ophør, 2) der gennemføres kompensationsforanstaltninger for den ansvarliges regning, 3) projektet ændres, eller 4) alt arbejde eller alle aktiviteter, der vedrører gennemførelse eller drift af projektet, indstilles.",
      "valid_from": "2023-06-14",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Medmindre højere straf er forskyldt efter anden lovgivning, straffes med bøde den, der overtræder § 8. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2023-06-14",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Bekendtgørelsen træder i kraft den 1. juli 2023. Stk. 2. Bekendtgørelse nr. 1050 af 27. juni 2022 om administration af internationale naturbeskyttelsesområder og beskyttelse af visse arter ved forundersøgelser, efterforskning og indvinding af kulbrinter, lagring i undergrunden, rørledninger, m.v. offshore ophæves.",
      "valid_from": "2023-06-14",
      "valid_to": null
    }
  ],
  "definitions": []
}
