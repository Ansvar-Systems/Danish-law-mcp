{
  "id": "2017:864",
  "type": "statute",
  "title": "Bekendtgørelse om kompetencekrav til ansatte, der yder investeringsrådgivning og formidler information om visse investeringsprodukter",
  "short_name": "BEK H#LOKDOK04",
  "status": "in_force",
  "issued_date": "2017-06-23",
  "url": "https://www.retsinformation.dk/eli/lta/2017/864/xml",
  "description": "Retsinformation source. DocumentId=CQ000222; AccessionNumber=B20170086405; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på pengeinstitutter og fondsmæglerselskaber her i landet, som yder følgende til detailkunder: 1) Investeringsrådgivning om investeringsprodukter eller porteføljer af investeringsprodukter, jf. dog stk. 3. 2) Rådgivning om puljer, jf. § 2, stk. 1, nr. 3, i bekendtgørelse om visse skattebegunstigende opsparingsformer i pengeinstitutter. 3) Formidling af information om investeringsprodukter. Stk. 2. Bekendtgørelsen finder tillige anvendelse på en filial af et udenlandsk pengeinstitut og et fondsmæglerselskab, når filialen yder aktiviteterne nævnt i stk. 1, nr. 1-3, her i landet. Stk. 3. Bekendtgørelsen finder endvidere anvendelse på tilknyttede agenter, jf. § 9 b i lov om finansiel virksomhed, investeringsrådgivere, jf. § 343 a i lov om finansiel virksomhed, og finansielle rådgivere, jf. § 1, nr. 2 og 3, i lov om finansielle rådgivere og boligkreditformidlere, i det omfang de yder de i stk. 1 nævnte tjenesteydelser til detailkunder. Stk. 4. Bekendtgørelsen finder ikke anvendelse på rådgivning om realkreditobligationer, særligt dækkede realkreditobligationer (SDRO’er), særligt dækkede obligationer (SDO’er) eller pantebreve, når dette sker i tilknytning til og som forudsætning for udførelse af kunders optagelse, indfrielse eller omlægning af et lån med pant i fast ejendom."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Investeringsprodukter: a) instrumenter, jf. bilag 5 i lov om finansiel virksomhed, b) strukturerede indlån, c) garantbeviser, d) andelsbeviser og e) pantebreve. 2) Detailkunde: Kunder, som hverken er professionelle kunder eller godkendte modparter, jf. bilag 1 og 2 til bekendtgørelse om investorbeskyttelse ved værdipapirhandel. 3) Investeringsrådgivning: Personlige anbefalinger til en kunde om transaktioner i tilknytning til finansielle instrumenter, jf. § 2, stk. 4, i bekendtgørelse om investorbeskyttelse ved værdipapirhandel. 4) Personlig anbefaling: Anbefaling, der gives til en person i dennes egenskab af investor, som tager udgangspunkt i personens egne omstændigheder og som udgør en anbefaling til at tage et af følgende skridt: a) at købe, sælge, tegne, udveksle, indløse, beholde eller garantere et bestemt finansielt instrument, eller b) at udøve eller undlade at udøve en rettighed, der skyldes et bestemt finansielt instrument, til at købe, sælge, tegne, udveksle eller indløse et finansielt instrument. 5) Formidling af information: Direkte information til kunder om investeringsprodukter eller accessoriske tjenesteydelser enten på anmodning fra kunden eller på initiativ af selskabet i forbindelse med ydelsen af en af de tjenester og aktiviteter, der er anført i bilag 4 og 5 til lov om finansiel virksomhed."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Virksomheden skal sikre, at de af dens ansatte, der yder investeringsrådgivning, rådgivning om puljer eller formidler information om investeringsprodukter, jf. § 1, stk. 1 og stk. 2, er i stand til at yde en forsvarlig rådgivning, jf. stk. 2 - 4. Stk. 2. Den ansatte skal have 6 måneders dokumenteret fuldtidserfaring med ydelsen af den tjenesteydelse, som den ansatte yder efter § 1, og kompetencer inden for følgende områder: 1) Relevant lovgivning. 2) Investeringsprodukter. 3) Økonomisk forståelse. Stk. 3. Ansatte, der yder investeringsrådgivning og rådgivning om puljer, jf. § 1, stk. 1, nr. 1-2, skal have kompetencer som nævnt i bilag 1. Stk. 4. Ansatte, der formidler information om investeringsprodukter, jf. § 1, stk. 1 nr. 3, skal have kompetencer som nævnt i bilag 2. Stk. 5. Virksomheden skal mindst én gang om året vurdere, om den ansatte lever op til kravene i stk. 2 - 4. Stk. 6. Såfremt den ansatte ikke har den kompetence eller relevante erfaring i medfør af stk. 2, kan den ansatte yde investeringsrådgivning, rådgivning om puljer og formidling af information, jf. stk. 1, under opsyn af en medarbejder, der opfylder kompetencekravene, jf. stk. 1 – 4, i en periode på højest fire år."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Virksomheden skal udarbejde en forretningsgang for et systematisk uddannelsesforløb, der sikrer, at alle virksomhedens ansatte, der yder investeringsrådgivning om investeringsprodukter omfattet af § 4, stk. 2 eller 3, i bekendtgørelse om risikomærkning af investeringsprodukter eller rådgivning om puljer eller investeringsrådgivning om porteføljer af investeringsprodukter, har de kompetencer, der fremgår af, jf. § 3, stk. 2-3. Virksomhederne skal sikre, at disse ansatte har gennemgået dette uddannelsesforløb, inden de begynder at yde investeringsrådgivning eller rådgivning om puljer."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Ved udarbejdelsen af forretningsgangen for et systematisk uddannelsesforløb, jf. § 4, skal virksomheden endvidere sikre, at alle virksomhedens ansatte, der formidler information om investeringsprodukter, har de fornødne kompetencer jf. § 3, stk. 4. Virksomhederne skal sikre, at disse ansatte har gennemgået dette uddannelsesforløb, inden de begynder at formidle information om investeringsprodukter."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Ansatte, der forinden ansættelse hos en virksomhed har gennemgået et uddannelsesforløb, jf. § 4 eller § 5, hos en anden virksomhed, kan yde investeringsrådgivning eller rådgivning om tilsvarende produkter og formidle information om investeringsprodukter uden at skulle gennemgå uddannelsesforløbet igen hos den nye virksomhed."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Virksomhederne skal sikre, at virksomhedens ansatte, der yder investeringsrådgivning om investeringsprodukter omfattet af § 4, stk. 4, i bekendtgørelse om risikomærkning af investeringsprodukter, har bestået en prøve udbudt af en af Finanstilsynet godkendt prøveudbyder, jf. § 8, der dokumenterer, at den ansatte besidder de fornødne kompetencer om de investeringsprodukter, som den ansatte rådgiver om, jf. § 3, stk. 2, nr. 2. Prøven skal bestås, inden den ansatte begynder at yde rådgivning. Stk. 2. Med tre års mellemrum skal den ansatte bestå en ny prøve, jf. stk. 1, der dokumenterer, at den ansatte fortsat besidder de fornødne kompetencer, jf. § 3, stk. 2, nr. 2."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. En prøveudbyder, som ønsker at forestå prøven nævnt i § 7, skal ansøge Finanstilsynet om godkendelse som prøveudbyder. Finanstilsynet godkender efter rådgivning fra uddannelsesudvalget jf. § 9, stk. 1, rammerne for afholdelsen af en prøve, jf. bilag 3. Finanstilsynet godkender efter rådgivning fra fagudvalget, jf. § 10, de detaljerede læringsmål til de enkelte investeringsprodukter, jf. bilag 1. Ved fagudvalgets vurdering af, om de detaljerede læringsmål for investeringsprodukterne i prøveudbyderens prøve lever op til bekendtgørelsen, jf. § 8, vil der blive lagt vægt på, at den ansatte, som aflægger prøven, opnår kompetencer, svarende til kompetencerne anført i bilag 1. Stk. 2. En ansøgning om godkendelse som prøveudbyder, jf. stk. 1, skal redegøre for samtlige forhold, der er anført i bilag 1 og 3. De detaljerede læringsmål for investeringsprodukterne skal ved indsendelsen til godkendelse af Finanstilsynet være ledsaget af en udtalelse fra en alment anerkendt ekspert inden for investering, der attesterer, at målene lever op til det kravene i bilag 1. Stk. 3. Prøveudbyderen skal hvert år over for Finanstilsynet redegøre for, hvilke ændringer af prøven udbyderen har foretaget i forhold til de af Finanstilsynet godkendte detaljerede læringsmål til de enkelte investeringsprodukter og rammerne for afholdelsen af prøven. Hvis prøveudbyderen ikke længere opfylder de detaljerede læringsmål til de enkelte investeringsprodukter jf. bilag 1, og rammerne for afholdelsen af prøven, jf. bilag 3, kan Finanstilsynet inddrage godkendelsen som prøveudbyder."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Finanstilsynet udnævner et uddannelsesudvalg. Udvalget består af 6 medlemmer. Udvalgets medlemmer udnævnes efter, at hver af følgende organisationer har indstillet et medlem til udvalget: 1) Finansforbundet. 2) Finans Danmark. 3) Finanssektorens Arbejdsgiverforening. 4) Forbrugerrådet. 5) Den danske Fondsmæglerforening. 6) Dansk Aktionærforening. Stk. 2. En repræsentant for Finanstilsynet er formand for uddannelsesudvalget."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Finanstilsynet udnævner efter indstilling fra organisationerne nævnt i § 9, stk. 1, et fagudvalg, der består af én formand og to menige medlemmer, der alle er alment anerkendte eksperter inden for investering."
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Finanstilsynet sekretariatsbetjener udvalgene nævnt i §§ 9 og 10."
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Finanstilsynet fører et register over ansatte, der har bestået en prøve godkendt efter § 8."
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Finanstilsynet kan give påbud om berigtigelse af forhold, der ikke er i overensstemmelse med § 3, stk. 1 og stk. 2, §§ 4, 5 og 7."
    },
    {
      "provision_ref": "1:14",
      "chapter": "1",
      "section": "14",
      "content": "§ 14. Manglende efterlevelse af påbud, jf. § 13, kan straffes med bøde. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "1:15",
      "chapter": "1",
      "section": "15",
      "content": "§ 15. Bekendtgørelsen træder i kraft den 3. januar 2018. Stk. 2. Ansatte hos en virksomhed på tidspunktet for bekendtgørelsens ikrafttræden kan dog yde formidling af information om investeringsprodukter frem til 1. januar 2019 uden at have gennemgået et systematisk uddannelsesforløb, jf. § 4, stk. 2."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på pengeinstitutter og fondsmæglerselskaber her i landet, som yder følgende til detailkunder: 1) Investeringsrådgivning om investeringsprodukter eller porteføljer af investeringsprodukter, jf. dog stk. 3. 2) Rådgivning om puljer, jf. § 2, stk. 1, nr. 3, i bekendtgørelse om visse skattebegunstigende opsparingsformer i pengeinstitutter. 3) Formidling af information om investeringsprodukter. Stk. 2. Bekendtgørelsen finder tillige anvendelse på en filial af et udenlandsk pengeinstitut og et fondsmæglerselskab, når filialen yder aktiviteterne nævnt i stk. 1, nr. 1-3, her i landet. Stk. 3. Bekendtgørelsen finder endvidere anvendelse på tilknyttede agenter, jf. § 9 b i lov om finansiel virksomhed, investeringsrådgivere, jf. § 343 a i lov om finansiel virksomhed, og finansielle rådgivere, jf. § 1, nr. 2 og 3, i lov om finansielle rådgivere og boligkreditformidlere, i det omfang de yder de i stk. 1 nævnte tjenesteydelser til detailkunder. Stk. 4. Bekendtgørelsen finder ikke anvendelse på rådgivning om realkreditobligationer, særligt dækkede realkreditobligationer (SDRO’er), særligt dækkede obligationer (SDO’er) eller pantebreve, når dette sker i tilknytning til og som forudsætning for udførelse af kunders optagelse, indfrielse eller omlægning af et lån med pant i fast ejendom.",
      "valid_from": "2017-06-23",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Investeringsprodukter: a) instrumenter, jf. bilag 5 i lov om finansiel virksomhed, b) strukturerede indlån, c) garantbeviser, d) andelsbeviser og e) pantebreve. 2) Detailkunde: Kunder, som hverken er professionelle kunder eller godkendte modparter, jf. bilag 1 og 2 til bekendtgørelse om investorbeskyttelse ved værdipapirhandel. 3) Investeringsrådgivning: Personlige anbefalinger til en kunde om transaktioner i tilknytning til finansielle instrumenter, jf. § 2, stk. 4, i bekendtgørelse om investorbeskyttelse ved værdipapirhandel. 4) Personlig anbefaling: Anbefaling, der gives til en person i dennes egenskab af investor, som tager udgangspunkt i personens egne omstændigheder og som udgør en anbefaling til at tage et af følgende skridt: a) at købe, sælge, tegne, udveksle, indløse, beholde eller garantere et bestemt finansielt instrument, eller b) at udøve eller undlade at udøve en rettighed, der skyldes et bestemt finansielt instrument, til at købe, sælge, tegne, udveksle eller indløse et finansielt instrument. 5) Formidling af information: Direkte information til kunder om investeringsprodukter eller accessoriske tjenesteydelser enten på anmodning fra kunden eller på initiativ af selskabet i forbindelse med ydelsen af en af de tjenester og aktiviteter, der er anført i bilag 4 og 5 til lov om finansiel virksomhed.",
      "valid_from": "2017-06-23",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Virksomheden skal sikre, at de af dens ansatte, der yder investeringsrådgivning, rådgivning om puljer eller formidler information om investeringsprodukter, jf. § 1, stk. 1 og stk. 2, er i stand til at yde en forsvarlig rådgivning, jf. stk. 2 - 4. Stk. 2. Den ansatte skal have 6 måneders dokumenteret fuldtidserfaring med ydelsen af den tjenesteydelse, som den ansatte yder efter § 1, og kompetencer inden for følgende områder: 1) Relevant lovgivning. 2) Investeringsprodukter. 3) Økonomisk forståelse. Stk. 3. Ansatte, der yder investeringsrådgivning og rådgivning om puljer, jf. § 1, stk. 1, nr. 1-2, skal have kompetencer som nævnt i bilag 1. Stk. 4. Ansatte, der formidler information om investeringsprodukter, jf. § 1, stk. 1 nr. 3, skal have kompetencer som nævnt i bilag 2. Stk. 5. Virksomheden skal mindst én gang om året vurdere, om den ansatte lever op til kravene i stk. 2 - 4. Stk. 6. Såfremt den ansatte ikke har den kompetence eller relevante erfaring i medfør af stk. 2, kan den ansatte yde investeringsrådgivning, rådgivning om puljer og formidling af information, jf. stk. 1, under opsyn af en medarbejder, der opfylder kompetencekravene, jf. stk. 1 – 4, i en periode på højest fire år.",
      "valid_from": "2017-06-23",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Virksomheden skal udarbejde en forretningsgang for et systematisk uddannelsesforløb, der sikrer, at alle virksomhedens ansatte, der yder investeringsrådgivning om investeringsprodukter omfattet af § 4, stk. 2 eller 3, i bekendtgørelse om risikomærkning af investeringsprodukter eller rådgivning om puljer eller investeringsrådgivning om porteføljer af investeringsprodukter, har de kompetencer, der fremgår af, jf. § 3, stk. 2-3. Virksomhederne skal sikre, at disse ansatte har gennemgået dette uddannelsesforløb, inden de begynder at yde investeringsrådgivning eller rådgivning om puljer.",
      "valid_from": "2017-06-23",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Ved udarbejdelsen af forretningsgangen for et systematisk uddannelsesforløb, jf. § 4, skal virksomheden endvidere sikre, at alle virksomhedens ansatte, der formidler information om investeringsprodukter, har de fornødne kompetencer jf. § 3, stk. 4. Virksomhederne skal sikre, at disse ansatte har gennemgået dette uddannelsesforløb, inden de begynder at formidle information om investeringsprodukter.",
      "valid_from": "2017-06-23",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Ansatte, der forinden ansættelse hos en virksomhed har gennemgået et uddannelsesforløb, jf. § 4 eller § 5, hos en anden virksomhed, kan yde investeringsrådgivning eller rådgivning om tilsvarende produkter og formidle information om investeringsprodukter uden at skulle gennemgå uddannelsesforløbet igen hos den nye virksomhed.",
      "valid_from": "2017-06-23",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Virksomhederne skal sikre, at virksomhedens ansatte, der yder investeringsrådgivning om investeringsprodukter omfattet af § 4, stk. 4, i bekendtgørelse om risikomærkning af investeringsprodukter, har bestået en prøve udbudt af en af Finanstilsynet godkendt prøveudbyder, jf. § 8, der dokumenterer, at den ansatte besidder de fornødne kompetencer om de investeringsprodukter, som den ansatte rådgiver om, jf. § 3, stk. 2, nr. 2. Prøven skal bestås, inden den ansatte begynder at yde rådgivning. Stk. 2. Med tre års mellemrum skal den ansatte bestå en ny prøve, jf. stk. 1, der dokumenterer, at den ansatte fortsat besidder de fornødne kompetencer, jf. § 3, stk. 2, nr. 2.",
      "valid_from": "2017-06-23",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. En prøveudbyder, som ønsker at forestå prøven nævnt i § 7, skal ansøge Finanstilsynet om godkendelse som prøveudbyder. Finanstilsynet godkender efter rådgivning fra uddannelsesudvalget jf. § 9, stk. 1, rammerne for afholdelsen af en prøve, jf. bilag 3. Finanstilsynet godkender efter rådgivning fra fagudvalget, jf. § 10, de detaljerede læringsmål til de enkelte investeringsprodukter, jf. bilag 1. Ved fagudvalgets vurdering af, om de detaljerede læringsmål for investeringsprodukterne i prøveudbyderens prøve lever op til bekendtgørelsen, jf. § 8, vil der blive lagt vægt på, at den ansatte, som aflægger prøven, opnår kompetencer, svarende til kompetencerne anført i bilag 1. Stk. 2. En ansøgning om godkendelse som prøveudbyder, jf. stk. 1, skal redegøre for samtlige forhold, der er anført i bilag 1 og 3. De detaljerede læringsmål for investeringsprodukterne skal ved indsendelsen til godkendelse af Finanstilsynet være ledsaget af en udtalelse fra en alment anerkendt ekspert inden for investering, der attesterer, at målene lever op til det kravene i bilag 1. Stk. 3. Prøveudbyderen skal hvert år over for Finanstilsynet redegøre for, hvilke ændringer af prøven udbyderen har foretaget i forhold til de af Finanstilsynet godkendte detaljerede læringsmål til de enkelte investeringsprodukter og rammerne for afholdelsen af prøven. Hvis prøveudbyderen ikke længere opfylder de detaljerede læringsmål til de enkelte investeringsprodukter jf. bilag 1, og rammerne for afholdelsen af prøven, jf. bilag 3, kan Finanstilsynet inddrage godkendelsen som prøveudbyder.",
      "valid_from": "2017-06-23",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Finanstilsynet udnævner et uddannelsesudvalg. Udvalget består af 6 medlemmer. Udvalgets medlemmer udnævnes efter, at hver af følgende organisationer har indstillet et medlem til udvalget: 1) Finansforbundet. 2) Finans Danmark. 3) Finanssektorens Arbejdsgiverforening. 4) Forbrugerrådet. 5) Den danske Fondsmæglerforening. 6) Dansk Aktionærforening. Stk. 2. En repræsentant for Finanstilsynet er formand for uddannelsesudvalget.",
      "valid_from": "2017-06-23",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Finanstilsynet udnævner efter indstilling fra organisationerne nævnt i § 9, stk. 1, et fagudvalg, der består af én formand og to menige medlemmer, der alle er alment anerkendte eksperter inden for investering.",
      "valid_from": "2017-06-23",
      "valid_to": null
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Finanstilsynet sekretariatsbetjener udvalgene nævnt i §§ 9 og 10.",
      "valid_from": "2017-06-23",
      "valid_to": null
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Finanstilsynet fører et register over ansatte, der har bestået en prøve godkendt efter § 8.",
      "valid_from": "2017-06-23",
      "valid_to": null
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Finanstilsynet kan give påbud om berigtigelse af forhold, der ikke er i overensstemmelse med § 3, stk. 1 og stk. 2, §§ 4, 5 og 7.",
      "valid_from": "2017-06-23",
      "valid_to": null
    },
    {
      "provision_ref": "1:14",
      "chapter": "1",
      "section": "14",
      "content": "§ 14. Manglende efterlevelse af påbud, jf. § 13, kan straffes med bøde. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2017-06-23",
      "valid_to": null
    },
    {
      "provision_ref": "1:15",
      "chapter": "1",
      "section": "15",
      "content": "§ 15. Bekendtgørelsen træder i kraft den 3. januar 2018. Stk. 2. Ansatte hos en virksomhed på tidspunktet for bekendtgørelsens ikrafttræden kan dog yde formidling af information om investeringsprodukter frem til 1. januar 2019 uden at have gennemgået et systematisk uddannelsesforløb, jf. § 4, stk. 2.",
      "valid_from": "2017-06-23",
      "valid_to": null
    }
  ],
  "definitions": []
}
