{
  "id": "2010:456",
  "type": "statute",
  "title": "Bekendtgørelse for Grønland om adoption",
  "short_name": "BEK H#LOKDOK04",
  "status": "in_force",
  "issued_date": "2010-04-28",
  "url": "https://www.retsinformation.dk/eli/lta/2010/456/xml",
  "description": "Retsinformation source. DocumentId=AA005473; AccessionNumber=B20100045605; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Reglerne i denne bekendtgørelse finder anvendelse ved Rigsombudsmandens behandling af sager om adoption, medmindre andet er bestemt nedenfor."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Stedbarnsadoption : En adoption, hvor ansøgeren adopterer sin ægtefælles barn eller adoptivbarn, jf. § 7 i anordning nr. 410 af 21. april 2010 om ikrafttræden for Grønland af forskellige love om ændring af adoptionsloven (adoptionsanordningen). 2) Familieadoption : a) En adoption, hvor ansøgeren adopterer barnebarn, søskendes barn eller søskende, b) en adoption af et barn af forældre, som ansøgeren gennem nært og længerevarende bekendtskab er særligt knyttet til, og barnet er under 18 år, eller c) en adoption af et barn, som ansøgeren har et særligt tilknytningsforhold til, jf. adoptionsanordningens § 5, stk. 2 (typisk plejebarnsadoption). 3) Fremmedadoption : En adoption, hvor ansøgeren adopterer et barn under 18 år, og hvor det er en betingelse for adoptionen, at ansøgeren godkendes som adoptant, jf. adoptionsanordningens § 5, stk. 1. 4) National adoption : En adoption, hvor ansøgeren adopterer et barn, der har bopæl her i landet. 5) International adoption : En adoption, hvor ansøgeren adopterer et barn, der har bopæl i et andet land, eller et barn, der er ankommet til Grønland med henblik på adoption. 6) Afgiverland : Det land, hvor barnet har bopæl."
    },
    {
      "provision_ref": "2:3",
      "chapter": "2",
      "section": "3",
      "content": "§ 3 . Ansøgning om adoption indgives til Rigsombudsmanden, medmindre andet er bestemt nedenfor. Stk. 2. Har ansøgeren længerevarende ophold i udlandet i forbindelse med udstationering eller lignende, eller har ansøgeren bopæl i et andet land, jf. adoptionsanordningens § 33, behandles ansøgningen af Statsforvaltningen Hovedstaden. Familiestyrelsen kan dog bemyndige en anden statsforvaltning, Rigsombudsmanden i Grønland eller Rigsombudsmanden på Færøerne til at behandle sagen."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Ansøgningen skal indgives på en blanket, der er godkendt af Familiestyrelsen, medmindre ansøgningen vedrører udfærdigelse af bevilling ved fremmedadoption. Stk. 2. Ansøgningen skal vedlægges de erklæringer, dokumenter m.v., der er nævnt i ansøgningsblanketten."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Den, der søger om adoption, skal efter anmodning tilvejebringe oversættelse til dansk eller grønlandsk af erklæringer, attester, domsudskrifter m.v., udfærdiget på andre sprog end dansk, grønlandsk, norsk, svensk, finsk, islandsk, engelsk eller tysk. Oversættelsen skal være bekræftet af en offentlig myndighed i vedkommende land eller af en autoriseret translatør eller tolk her i landet eller i vedkommende land."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Henvendelse om frigivelse af et barn til national adoption kan ske til Rigsombudsmanden, når barnet bor eller opholder sig i Grønland."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Henvendelse om adoption af et barn, der bor i Grønland, til en ansøger med bopæl i en anden stat, der har tiltrådt Haagerkonventionen af 29. maj 1993 om beskyttelse af børn og om samarbejde med hensyn til internationale adoptioner, kan ligeledes ske til Rigsombudsmanden. Stk. 2. Rigsombudsmanden forelægger sagen for Familiestyrelsen, der er centralmyndighed for Haagerkonventionen, jf. kapitel 10."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Rigsombudsmanden indhenter samtykker og erklæringer fra barnets forældre og værge samt barnet i overensstemmelse med reglerne i kapitel 4, 5 og 6. Stk. 2. Rigsombudsmanden skal sikre, at ansøgeren modtager eller har modtaget rådgivning og information i nødvendigt omfang."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Rigsombudsmanden forelægger en ansøgning om adoption for Familiestyrelsen, hvis: 1) samtykke til adoption er afgivet for udenlandsk myndighed eller institution, og der ikke foreligger en udenlandsk adoptionsafgørelse, der anerkendes efter adoptionsanordningens § 32, stk. 2, 2) der søges om adoption uden forældresamtykke, jf. adoptionsanordningens § 11, 3) der søges om tilladelse til senere bortadoption, jf. adoptionsanordningens § 12, 4) sagen giver anledning til mistanke om overtrædelse af adoptionsanordningens § 37, stk. 1 (ulovlig adoptionshjælp), eller 5) sagen i øvrigt giver anledning hertil."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Rigsombudsmanden videresender sagens oplysninger til Grønlands Selvstyre, når et barn frigives til national fremmedadoption med eller uden samtykke fra forældrene. Dette gælder ikke, hvis samtykke til bortadoption er givet med henblik på adoption til en konkret ansøger, da sagen i så fald alene behandles af Rigsombudsmanden."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Rigsombudsmanden indhenter en fuldstændig straffeattest om ansøgere med en abstrakt godkendelse, jf. § 2, stk. 1, nr. 2, i bekendtgørelse for Grønland om godkendelse som adoptant, umiddelbart inden barnet overdrages til ansøgeren. Rigsombudsmanden indhenter en fuldstændig straffeattest om ansøgere med en konkret godkendelse, jf. § 2, stk. 1, nr. 1, i bekendtgørelse for Grønland om godkendelse som adoptant, umiddelbart inden bevilling udfærdiges."
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Ansøges der om national familieadoption, indhenter Rigsombudsmanden hos kommunalbestyrelsen en erklæring om, hvorvidt ansøgeren efter de regler, der gælder om plejetilladelse, opfylder betingelserne for at have et barn i pleje, jf. dog stk. 2. Kommunalbestyrelsen skal oplyse, hvilke undersøgelser der ligger til grund for erklæringen, og om der har foreligget særlige forhold, der gør det tvivlsomt, om adoption er til gavn for barnet. I bekræftende fald skal det materiale, der har foreligget for kommunalbestyrelsen, medsendes erklæringen til Rigsombudsmanden. Stk. 2. I de tilfælde, hvor det barn, der ønskes adopteret, er fyldt 18 år, finder stk. 1 ikke anvendelse."
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Ansøges der om international familieadoption, der er omfattet af Haagerkonventionen af 29. maj 1993 om beskyttelse af børn og om samarbejde med hensyn til internationale adoptioner, og finder Rigsombudsmanden på baggrund af de foreliggende oplysninger, at adoptionen kan antages at være til gavn for barnet, sender Rigsombudsmanden ansøgningen til den myndighed, som er blevet udpeget som centralmyndighed i afgiverlandet, eller anden relevant myndighed. Ansøgningen skal vedlægges en rapport om adoptionsansøgeren og en begrundet tilkendegivelse fra Rigsombudsmanden om, at ansøgeren på baggrund af de foreliggende oplysninger må anses for egnet til at adoptere barnet. Stk. 2. Finder Rigsombudsmanden på baggrund af de modtagne oplysninger om barnet fra afgiverlandet, at en adoption kan gennemføres, afgiver Rigsombudsmanden erklæring i overensstemmelse med Haagerkonventionens artikel 17 c og sender erklæringen til afgiverlandets centralmyndighed eller den myndighed, som centralmyndigheden har bemyndiget til at modtage/afgive artikel 17 c-erklæring, og påser, at afgiverlandet ligeledes sender en artikel 17 c-erklæring til Rigsombudsmanden. Erklæring efter 1. pkt. afgives på en blanket, der er godkendt af Familiestyrelsen. Stk. 3. Ansøges der om international familieadoption, der ikke er omfattet af Haagerkonventionen, skal Rigsombudsmanden påse, at myndighederne i afgiverlandet inddrages i adoptionen, hvis afgiverlandets lovgivning kræver, at dette sker. Stk. 4. Rigsombudsmanden kan i de i stk. 2 og 3 nævnte situationer forlange, at ansøgeren tilmelder sig en formidlende organisation, som er godkendt af justitsministeren i medfør af adoptionsanordningens § 36, hvis lovgivningen i afgiverlandet kræver, at ansøgningen indgives af en sådan organisation, eller hvis det i øvrigt skønnes hensigtsmæssigt."
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Rigsombudsmanden indhenter en fuldstændig straffeattest om ansøgeren, umiddelbart inden bevilling til familieadoption udfærdiges. Stk. 2. Hvis der i erklæringen fra kommunalbestyrelsen eller i de oplysninger, som Rigsombudsmanden tilvejebringer i forbindelse med undersøgelse af sagen, er oplysninger om ansøgerens fysiske eller psykiske helbredstilstand, der kan give anledning til tvivl om, hvorvidt adoptionen er til gavn for barnet, kan Rigsombudsmanden indhente en udtalelse fra Adoptionsnævnet om, hvorvidt oplysningerne gør den ansøgte adoption betænkelig."
    },
    {
      "provision_ref": "3:15",
      "chapter": "3",
      "section": "15",
      "content": "§ 15. Rigsombudsmanden indkalder ansøgeren til en samtale om adoptionen og dens betydning. Stk. 2. Det gælder dog ikke, hvis ansøgeren allerede har modtaget tilstrækkelig vejledning af en anden myndighed."
    },
    {
      "provision_ref": "3:16",
      "chapter": "3",
      "section": "16",
      "content": "§ 16. Bevilling til at adoptere en ægtefælles adoptivbarn må kun meddeles, hvis den allerede udfærdigede bevilling har eller får tillagt retsvirkning efter adoptionsanordningens kapitel 2, jf. anordningens § 43, stk. 2. Stk. 2. Bevilling kan udstedes, selv om den adopterede er fyldt 18 år."
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Samtykke fra forældre eller værge, jf. adoptionsanordningens § 9, skal afgives under personligt fremmøde for Rigsombudsmanden eller politiet. Stk. 2. Hvis forældrene eller værgen har bopæl eller ophold i Danmark eller på Færøerne, kan Rigsombudsmanden anmode en statsforvaltning eller Rigsombudsmanden på Færøerne om at indkalde den pågældende til personligt fremmøde med henblik på afgivelse af samtykke. Stk. 3. Hvis forældrene eller værgen har bopæl eller længerevarende ophold i udlandet, kan Rigsombudsmanden anmode en dansk repræsentation om at indkalde den pågældende til personligt fremmøde med henblik på afgivelse af samtykke."
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Samtykke efter adoptionsanordningens § 9 skal afgives på en blanket, som er godkendt af Familiestyrelsen. Stk. 2. Før forældrene eller værgen afgiver samtykket, skal Rigsombudsmanden rådgive og informere om adoptionens og om samtykkets retsvirkninger, herunder om adoptionsanordningens kapitel 2 og 3, og, medmindre der er ansøgt om stedbarnsadoption, om anordningens § 11, stk. 1, og § 14. Modtages samtykket af en anden myndighed, påhviler det denne myndighed at rådgive og informere som nævnt i 1. pkt."
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Samtykke til adoption skal være ubetinget."
    },
    {
      "provision_ref": "4:20",
      "chapter": "4",
      "section": "20",
      "content": "§ 20. Samtykke fra forældrene eller værgen, jf. adoptionsanordningens § 9, til, at barnet bortadopteres ved en fremmedadoption, kan meddeles til, at barnet adopteres af den, der udpeges hertil af Grønlands Selvstyre."
    },
    {
      "provision_ref": "4:21",
      "chapter": "4",
      "section": "21",
      "content": "§ 21. Ved en international fremmedadoption, der er formidlet gennem en af de i medfør af adoptionsanordningens § 36 godkendte organisationer, hvor samtykket er afgivet for en udenlandsk myndighed eller institution, og hvor der ikke foreligger en udenlandsk adoptionsafgørelse, der anerkendes her i landet efter anordningens § 32, stk. 2, afgør Familiestyrelsen, om samtykket kan ligestilles med samtykke afgivet over for en dansk myndighed."
    },
    {
      "provision_ref": "5:22",
      "chapter": "5",
      "section": "22",
      "content": "§ 22. Erklæring fra forældre og værge, jf. adoptionsanordningens §§ 15 og 16, skal afgives på en blanket, der er godkendt af Familiestyrelsen. Stk. 2. Rigsombudsmanden påser, at forældrene og værgen inden afgivelsen af erklæring har modtaget information om adoptionens retsvirkninger, herunder om adoptionsanordningens kapitel 2 og 3. Rigsombudsmanden kan, hvis omstændighederne taler herfor, stille krav om, at erklæringen afgives under personligt fremmøde for Rigsombudsmanden eller politiet. Stk. 3. Hvis forældrene eller værgen har bopæl eller ophold i Danmark eller på Færøerne, kan Rigsombudsmanden anmode en statsforvaltning eller Rigsombudsmanden på Færøerne om at indkalde den pågældende til personligt fremmøde med henblik på afgivelse af erklæring. Stk. 4. Hvis forældrene eller værgen har bopæl eller længerevarende ophold i udlandet, kan Rigsombudsmanden anmode en dansk repræsentation om at indkalde den pågældende til personligt fremmøde med henblik på afgivelse af erklæring."
    },
    {
      "provision_ref": "6:23",
      "chapter": "6",
      "section": "23",
      "content": "§ 23. Samtykke i henhold til adoptionsanordningens § 8, stk. 1, skal afgives under personligt fremmøde for Rigsombudsmanden eller politiet. Har barnet ikke bopæl eller ophold i Grønland, kan Rigsombudsmanden anmode en statsforvaltning, Rigsombudsmanden på Færøerne eller en dansk repræsentation om at indkalde barnet til møde med henblik på afgivelse af samtykke. Stk. 2. Samtykket afgives skriftligt eller mundtligt efter Rigsombudsmandens bestemmelse i hvert enkelt tilfælde. Bestemmer Rigsombudsmanden, at et barns samtykke til adoption skal afgives skriftligt, anvendes en blanket, der er godkendt af Familiestyrelsen. Bestemmer Rigsombudsmanden, at et barns samtykke skal afgives mundtligt, udfærdiger Rigsombudsmanden en erklæring om, at samtykket er afgivet. Stk. 3. Inden barnet afgiver samtykke, skal Rigsombudsmanden eller politiet afholde en samtale med barnet, hvorunder barnet rådgives og informeres om virkningerne af adoptionen og af barnets samtykke. Har barnet ikke bopæl eller ophold i Grønland, kan Rigsombudsmanden anmode en statsforvaltning, Rigsombudsmanden på Færøerne eller en dansk repræsentation om at afholde samtalen med barnet. Stk. 4. § 21 finder tilsvarende anvendelse."
    },
    {
      "provision_ref": "6:24",
      "chapter": "6",
      "section": "24",
      "content": "§ 24. Samtykke kræves ikke, hvis barnet er under 18 år, og indhentelse af samtykke skønnes at være til skade for barnet."
    },
    {
      "provision_ref": "6:25",
      "chapter": "6",
      "section": "25",
      "content": "§ 25. Er barnet under 12 år, skal oplysning om dets holdning til en påtænkt adoption, jf. adoptionsanordningens § 8, stk. 3, tilvejebringes på en måde, der er afpasset barnets alder, modenhed og sagens omstændigheder. Stk. 2. Rigsombudsmanden skal sikre, at barnet har modtaget rådgivning og information som nævnt i § 23, stk. 3."
    },
    {
      "provision_ref": "7:26",
      "chapter": "7",
      "section": "26",
      "content": "§ 26. Rigsombudsmanden udfærdiger adoptionsbevillingen på en blanket, der er godkendt af Familiestyrelsen. En genpart af bevillingen opbevares af Rigsombudsmanden i sagens akter. Stk. 2. Når Rigsombudsmanden udfærdiger bevilling til adoption, der er omfattet af Haagerkonventionen af 29. maj 1993 om beskyttelse af børn og om samarbejde med hensyn til internationale adoptioner, skal Rigsombudsmanden i forbindelse med udfærdigelsen af adoptionsbevillingen attestere, at adoptionen er i overensstemmelse med konventionen, jf. konventionens artikel 23. Attesten udfærdiges på en blanket, der er godkendt af Familiestyrelsen, og udleveres til adoptanten."
    },
    {
      "provision_ref": "7:27",
      "chapter": "7",
      "section": "27",
      "content": "§ 27. Hvis adoptionen er gennemført ved en udenlandsk adoptionsafgørelse, der anerkendes efter adoptionsanordningens § 32, stk. 2, udfærdiges der ikke adoptionsbevilling, men Rigsombudsmanden bekræfter skriftligt, at den udenlandske adoptionsafgørelse anerkendes."
    },
    {
      "provision_ref": "7:28",
      "chapter": "7",
      "section": "28",
      "content": "§ 28. Hvis barnet ved adoptionen får dansk indfødsret, skal dette anføres i bevillingen eller i bekræftelsen efter § 27."
    },
    {
      "provision_ref": "7:29",
      "chapter": "7",
      "section": "29",
      "content": "§ 29. Rigsombudsmanden skal sende meddelelse om adoptionen til de myndigheder i Grønland og Danmark samt på Færøerne, hvor oplysning om adoptionen skal registreres. Stk. 2. Herudover sendes efter omstændighederne meddelelse til: 1) De personer, fra hvem samtykke eller erklæring er indhentet i medfør af adoptionsanordningens §§ 8, 9, 15 og 16, medmindre den pågældende lever i ægteskab med ansøgeren, eller der er tale om en udenlandsk fremmedadoption, eller samtykke er meddelt til, at barnet adopteres af den, som udpeges af Grønlands Selvstyre. 2) Den organisation, der har formidlet adoptionen. 3) Den myndighed, der har meddelt opholdstilladelse for barnet. 4) Den kommune, der har udstedt plejetilladelse. Stk. 3. Meddelelsen efter stk. 1 vedlægges fotokopi af adoptanternes fødsels- og dåbsattester/fødsels- og navneattester og eventuel vielsesattest."
    },
    {
      "provision_ref": "7:30",
      "chapter": "7",
      "section": "30",
      "content": "§ 30. Har der før adoptionen været fastsat bidrag til barnets underhold, skal Rigsombudsmanden sørge for, at bidragsresolutionen forsynes med påtegning om adoptionen og om, at bidragspligten er bortfaldet."
    },
    {
      "provision_ref": "7:31",
      "chapter": "7",
      "section": "31",
      "content": "§ 31. Rigsombudsmanden underretter Familiestyrelsen om de udfærdigede adoptionsbevillinger og om udenlandske adoptionsafgørelser, der er anerkendt efter adoptionsanordningens § 32, stk. 2."
    },
    {
      "provision_ref": "8:32",
      "chapter": "8",
      "section": "32",
      "content": "§ 32. Ansøgning efter adoptionsanordningens § 43, stk. 2, skal indgives af en adoptant og sendes til Familiestyrelsen gennem Rigsombudsmanden. Har adoptanten ikke bopæl her i landet, sendes ansøgningen til Familiestyrelsen."
    },
    {
      "provision_ref": "8:33",
      "chapter": "8",
      "section": "33",
      "content": "§ 33. Ansøgningen skal underskrives af ansøgeren personligt og indeholde oplysning om, hvorvidt forbindelse mellem barnet og dets oprindelige forældre er bevaret efter adoptionen. Stk. 2. Sammen med ansøgningen indsendes: 1) den originale adoptionsbevilling eller, hvis den er bortkommet og ikke udfærdiget af Justitsministeriet, en bekræftet genpart, 2) hvis forbindelsen mellem barnet og dets oprindelige forældre er bevaret efter adoptionen, en erklæring fra forældrene, 3) samtykke fra barnet, 4) hvis en af adoptanterne er død, dødsattest, skifteretsattest eller udskrift af dødsfaldskendelse eller dødsformodningsdom, og 5) hvis en af barnets oprindelige forældre er død, og forbindelsen mellem barnet og forældrene er bevaret efter adoptionen, dødsattest, skifteretsattest eller udskrift af dødsfaldskendelse eller dødsformodningsdom."
    },
    {
      "provision_ref": "9:34",
      "chapter": "9",
      "section": "34",
      "content": "§ 34. Klage over Rigsombudsmandens afgørelser, der er omfattet af denne bekendtgørelse, behandles af Familiestyrelsen. Klage indgives til Rigsombudsmanden, der videresender klagen og sagens akter til Familiestyrelsen."
    },
    {
      "provision_ref": "9:35",
      "chapter": "9",
      "section": "35",
      "content": "§ 35. Rigsombudsmanden kan genoptage behandlingen af en afgørelse, der er påklaget til Familiestyrelsen, hvis 1) klagen indeholder en ansøgning, som Rigsombudsmanden ikke har taget stilling til, 2) klagen indeholder væsentlige nye oplysninger, 3) der foreligger væsentlige oplysninger, som Rigsombudsmanden ikke har taget stilling til, eller 4) der er begået sagsbehandlingsfejl, der kan have betydning for afgørelsen. Stk. 2. Klageren kan påklage Rigsombudsmandens beslutning om at genoptage sagen til Familiestyrelsen."
    },
    {
      "provision_ref": "10:36",
      "chapter": "10",
      "section": "36",
      "content": "§ 36. Familiestyrelsen er centralmyndighed for Grønland efter Haagerkonventionen af 29. maj 1993 om beskyttelse af børn og om samarbejde med hensyn til internationale adoptioner."
    },
    {
      "provision_ref": "10:37",
      "chapter": "10",
      "section": "37",
      "content": "§ 37. Som centralmyndighed skal Familiestyrelsen 1) samarbejde med centralmyndighederne i de øvrige stater, der har tiltrådt konventionen, og 2) udføre de opgaver, som ifølge konventionen i øvrigt påhviler centralmyndigheden."
    },
    {
      "provision_ref": "11:38",
      "chapter": "11",
      "section": "38",
      "content": "§ 38. Bekendtgørelsen træder i kraft den 1. maj 2010. Stk. 2. Cirkulære nr. 150 af 28. juni 1968 om behandling af adoptionssager ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Reglerne i denne bekendtgørelse finder anvendelse ved Rigsombudsmandens behandling af sager om adoption, medmindre andet er bestemt nedenfor.",
      "valid_from": "2010-04-28",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Stedbarnsadoption : En adoption, hvor ansøgeren adopterer sin ægtefælles barn eller adoptivbarn, jf. § 7 i anordning nr. 410 af 21. april 2010 om ikrafttræden for Grønland af forskellige love om ændring af adoptionsloven (adoptionsanordningen). 2) Familieadoption : a) En adoption, hvor ansøgeren adopterer barnebarn, søskendes barn eller søskende, b) en adoption af et barn af forældre, som ansøgeren gennem nært og længerevarende bekendtskab er særligt knyttet til, og barnet er under 18 år, eller c) en adoption af et barn, som ansøgeren har et særligt tilknytningsforhold til, jf. adoptionsanordningens § 5, stk. 2 (typisk plejebarnsadoption). 3) Fremmedadoption : En adoption, hvor ansøgeren adopterer et barn under 18 år, og hvor det er en betingelse for adoptionen, at ansøgeren godkendes som adoptant, jf. adoptionsanordningens § 5, stk. 1. 4) National adoption : En adoption, hvor ansøgeren adopterer et barn, der har bopæl her i landet. 5) International adoption : En adoption, hvor ansøgeren adopterer et barn, der har bopæl i et andet land, eller et barn, der er ankommet til Grønland med henblik på adoption. 6) Afgiverland : Det land, hvor barnet har bopæl.",
      "valid_from": "2010-04-28",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3 . Ansøgning om adoption indgives til Rigsombudsmanden, medmindre andet er bestemt nedenfor. Stk. 2. Har ansøgeren længerevarende ophold i udlandet i forbindelse med udstationering eller lignende, eller har ansøgeren bopæl i et andet land, jf. adoptionsanordningens § 33, behandles ansøgningen af Statsforvaltningen Hovedstaden. Familiestyrelsen kan dog bemyndige en anden statsforvaltning, Rigsombudsmanden i Grønland eller Rigsombudsmanden på Færøerne til at behandle sagen.",
      "valid_from": "2010-04-28",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Ansøgningen skal indgives på en blanket, der er godkendt af Familiestyrelsen, medmindre ansøgningen vedrører udfærdigelse af bevilling ved fremmedadoption. Stk. 2. Ansøgningen skal vedlægges de erklæringer, dokumenter m.v., der er nævnt i ansøgningsblanketten.",
      "valid_from": "2010-04-28",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Den, der søger om adoption, skal efter anmodning tilvejebringe oversættelse til dansk eller grønlandsk af erklæringer, attester, domsudskrifter m.v., udfærdiget på andre sprog end dansk, grønlandsk, norsk, svensk, finsk, islandsk, engelsk eller tysk. Oversættelsen skal være bekræftet af en offentlig myndighed i vedkommende land eller af en autoriseret translatør eller tolk her i landet eller i vedkommende land.",
      "valid_from": "2010-04-28",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Henvendelse om frigivelse af et barn til national adoption kan ske til Rigsombudsmanden, når barnet bor eller opholder sig i Grønland.",
      "valid_from": "2010-04-28",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Henvendelse om adoption af et barn, der bor i Grønland, til en ansøger med bopæl i en anden stat, der har tiltrådt Haagerkonventionen af 29. maj 1993 om beskyttelse af børn og om samarbejde med hensyn til internationale adoptioner, kan ligeledes ske til Rigsombudsmanden. Stk. 2. Rigsombudsmanden forelægger sagen for Familiestyrelsen, der er centralmyndighed for Haagerkonventionen, jf. kapitel 10.",
      "valid_from": "2010-04-28",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Rigsombudsmanden indhenter samtykker og erklæringer fra barnets forældre og værge samt barnet i overensstemmelse med reglerne i kapitel 4, 5 og 6. Stk. 2. Rigsombudsmanden skal sikre, at ansøgeren modtager eller har modtaget rådgivning og information i nødvendigt omfang.",
      "valid_from": "2010-04-28",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Rigsombudsmanden forelægger en ansøgning om adoption for Familiestyrelsen, hvis: 1) samtykke til adoption er afgivet for udenlandsk myndighed eller institution, og der ikke foreligger en udenlandsk adoptionsafgørelse, der anerkendes efter adoptionsanordningens § 32, stk. 2, 2) der søges om adoption uden forældresamtykke, jf. adoptionsanordningens § 11, 3) der søges om tilladelse til senere bortadoption, jf. adoptionsanordningens § 12, 4) sagen giver anledning til mistanke om overtrædelse af adoptionsanordningens § 37, stk. 1 (ulovlig adoptionshjælp), eller 5) sagen i øvrigt giver anledning hertil.",
      "valid_from": "2010-04-28",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Rigsombudsmanden videresender sagens oplysninger til Grønlands Selvstyre, når et barn frigives til national fremmedadoption med eller uden samtykke fra forældrene. Dette gælder ikke, hvis samtykke til bortadoption er givet med henblik på adoption til en konkret ansøger, da sagen i så fald alene behandles af Rigsombudsmanden.",
      "valid_from": "2010-04-28",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Rigsombudsmanden indhenter en fuldstændig straffeattest om ansøgere med en abstrakt godkendelse, jf. § 2, stk. 1, nr. 2, i bekendtgørelse for Grønland om godkendelse som adoptant, umiddelbart inden barnet overdrages til ansøgeren. Rigsombudsmanden indhenter en fuldstændig straffeattest om ansøgere med en konkret godkendelse, jf. § 2, stk. 1, nr. 1, i bekendtgørelse for Grønland om godkendelse som adoptant, umiddelbart inden bevilling udfærdiges.",
      "valid_from": "2010-04-28",
      "valid_to": null
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Ansøges der om national familieadoption, indhenter Rigsombudsmanden hos kommunalbestyrelsen en erklæring om, hvorvidt ansøgeren efter de regler, der gælder om plejetilladelse, opfylder betingelserne for at have et barn i pleje, jf. dog stk. 2. Kommunalbestyrelsen skal oplyse, hvilke undersøgelser der ligger til grund for erklæringen, og om der har foreligget særlige forhold, der gør det tvivlsomt, om adoption er til gavn for barnet. I bekræftende fald skal det materiale, der har foreligget for kommunalbestyrelsen, medsendes erklæringen til Rigsombudsmanden. Stk. 2. I de tilfælde, hvor det barn, der ønskes adopteret, er fyldt 18 år, finder stk. 1 ikke anvendelse.",
      "valid_from": "2010-04-28",
      "valid_to": null
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Ansøges der om international familieadoption, der er omfattet af Haagerkonventionen af 29. maj 1993 om beskyttelse af børn og om samarbejde med hensyn til internationale adoptioner, og finder Rigsombudsmanden på baggrund af de foreliggende oplysninger, at adoptionen kan antages at være til gavn for barnet, sender Rigsombudsmanden ansøgningen til den myndighed, som er blevet udpeget som centralmyndighed i afgiverlandet, eller anden relevant myndighed. Ansøgningen skal vedlægges en rapport om adoptionsansøgeren og en begrundet tilkendegivelse fra Rigsombudsmanden om, at ansøgeren på baggrund af de foreliggende oplysninger må anses for egnet til at adoptere barnet. Stk. 2. Finder Rigsombudsmanden på baggrund af de modtagne oplysninger om barnet fra afgiverlandet, at en adoption kan gennemføres, afgiver Rigsombudsmanden erklæring i overensstemmelse med Haagerkonventionens artikel 17 c og sender erklæringen til afgiverlandets centralmyndighed eller den myndighed, som centralmyndigheden har bemyndiget til at modtage/afgive artikel 17 c-erklæring, og påser, at afgiverlandet ligeledes sender en artikel 17 c-erklæring til Rigsombudsmanden. Erklæring efter 1. pkt. afgives på en blanket, der er godkendt af Familiestyrelsen. Stk. 3. Ansøges der om international familieadoption, der ikke er omfattet af Haagerkonventionen, skal Rigsombudsmanden påse, at myndighederne i afgiverlandet inddrages i adoptionen, hvis afgiverlandets lovgivning kræver, at dette sker. Stk. 4. Rigsombudsmanden kan i de i stk. 2 og 3 nævnte situationer forlange, at ansøgeren tilmelder sig en formidlende organisation, som er godkendt af justitsministeren i medfør af adoptionsanordningens § 36, hvis lovgivningen i afgiverlandet kræver, at ansøgningen indgives af en sådan organisation, eller hvis det i øvrigt skønnes hensigtsmæssigt.",
      "valid_from": "2010-04-28",
      "valid_to": null
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Rigsombudsmanden indhenter en fuldstændig straffeattest om ansøgeren, umiddelbart inden bevilling til familieadoption udfærdiges. Stk. 2. Hvis der i erklæringen fra kommunalbestyrelsen eller i de oplysninger, som Rigsombudsmanden tilvejebringer i forbindelse med undersøgelse af sagen, er oplysninger om ansøgerens fysiske eller psykiske helbredstilstand, der kan give anledning til tvivl om, hvorvidt adoptionen er til gavn for barnet, kan Rigsombudsmanden indhente en udtalelse fra Adoptionsnævnet om, hvorvidt oplysningerne gør den ansøgte adoption betænkelig.",
      "valid_from": "2010-04-28",
      "valid_to": null
    },
    {
      "provision_ref": "3:15",
      "chapter": "3",
      "section": "15",
      "content": "§ 15. Rigsombudsmanden indkalder ansøgeren til en samtale om adoptionen og dens betydning. Stk. 2. Det gælder dog ikke, hvis ansøgeren allerede har modtaget tilstrækkelig vejledning af en anden myndighed.",
      "valid_from": "2010-04-28",
      "valid_to": null
    },
    {
      "provision_ref": "3:16",
      "chapter": "3",
      "section": "16",
      "content": "§ 16. Bevilling til at adoptere en ægtefælles adoptivbarn må kun meddeles, hvis den allerede udfærdigede bevilling har eller får tillagt retsvirkning efter adoptionsanordningens kapitel 2, jf. anordningens § 43, stk. 2. Stk. 2. Bevilling kan udstedes, selv om den adopterede er fyldt 18 år.",
      "valid_from": "2010-04-28",
      "valid_to": null
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Samtykke fra forældre eller værge, jf. adoptionsanordningens § 9, skal afgives under personligt fremmøde for Rigsombudsmanden eller politiet. Stk. 2. Hvis forældrene eller værgen har bopæl eller ophold i Danmark eller på Færøerne, kan Rigsombudsmanden anmode en statsforvaltning eller Rigsombudsmanden på Færøerne om at indkalde den pågældende til personligt fremmøde med henblik på afgivelse af samtykke. Stk. 3. Hvis forældrene eller værgen har bopæl eller længerevarende ophold i udlandet, kan Rigsombudsmanden anmode en dansk repræsentation om at indkalde den pågældende til personligt fremmøde med henblik på afgivelse af samtykke.",
      "valid_from": "2010-04-28",
      "valid_to": null
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Samtykke efter adoptionsanordningens § 9 skal afgives på en blanket, som er godkendt af Familiestyrelsen. Stk. 2. Før forældrene eller værgen afgiver samtykket, skal Rigsombudsmanden rådgive og informere om adoptionens og om samtykkets retsvirkninger, herunder om adoptionsanordningens kapitel 2 og 3, og, medmindre der er ansøgt om stedbarnsadoption, om anordningens § 11, stk. 1, og § 14. Modtages samtykket af en anden myndighed, påhviler det denne myndighed at rådgive og informere som nævnt i 1. pkt.",
      "valid_from": "2010-04-28",
      "valid_to": null
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Samtykke til adoption skal være ubetinget.",
      "valid_from": "2010-04-28",
      "valid_to": null
    },
    {
      "provision_ref": "4:20",
      "chapter": "4",
      "section": "20",
      "content": "§ 20. Samtykke fra forældrene eller værgen, jf. adoptionsanordningens § 9, til, at barnet bortadopteres ved en fremmedadoption, kan meddeles til, at barnet adopteres af den, der udpeges hertil af Grønlands Selvstyre.",
      "valid_from": "2010-04-28",
      "valid_to": null
    },
    {
      "provision_ref": "4:21",
      "chapter": "4",
      "section": "21",
      "content": "§ 21. Ved en international fremmedadoption, der er formidlet gennem en af de i medfør af adoptionsanordningens § 36 godkendte organisationer, hvor samtykket er afgivet for en udenlandsk myndighed eller institution, og hvor der ikke foreligger en udenlandsk adoptionsafgørelse, der anerkendes her i landet efter anordningens § 32, stk. 2, afgør Familiestyrelsen, om samtykket kan ligestilles med samtykke afgivet over for en dansk myndighed.",
      "valid_from": "2010-04-28",
      "valid_to": null
    },
    {
      "provision_ref": "5:22",
      "chapter": "5",
      "section": "22",
      "content": "§ 22. Erklæring fra forældre og værge, jf. adoptionsanordningens §§ 15 og 16, skal afgives på en blanket, der er godkendt af Familiestyrelsen. Stk. 2. Rigsombudsmanden påser, at forældrene og værgen inden afgivelsen af erklæring har modtaget information om adoptionens retsvirkninger, herunder om adoptionsanordningens kapitel 2 og 3. Rigsombudsmanden kan, hvis omstændighederne taler herfor, stille krav om, at erklæringen afgives under personligt fremmøde for Rigsombudsmanden eller politiet. Stk. 3. Hvis forældrene eller værgen har bopæl eller ophold i Danmark eller på Færøerne, kan Rigsombudsmanden anmode en statsforvaltning eller Rigsombudsmanden på Færøerne om at indkalde den pågældende til personligt fremmøde med henblik på afgivelse af erklæring. Stk. 4. Hvis forældrene eller værgen har bopæl eller længerevarende ophold i udlandet, kan Rigsombudsmanden anmode en dansk repræsentation om at indkalde den pågældende til personligt fremmøde med henblik på afgivelse af erklæring.",
      "valid_from": "2010-04-28",
      "valid_to": null
    },
    {
      "provision_ref": "6:23",
      "chapter": "6",
      "section": "23",
      "content": "§ 23. Samtykke i henhold til adoptionsanordningens § 8, stk. 1, skal afgives under personligt fremmøde for Rigsombudsmanden eller politiet. Har barnet ikke bopæl eller ophold i Grønland, kan Rigsombudsmanden anmode en statsforvaltning, Rigsombudsmanden på Færøerne eller en dansk repræsentation om at indkalde barnet til møde med henblik på afgivelse af samtykke. Stk. 2. Samtykket afgives skriftligt eller mundtligt efter Rigsombudsmandens bestemmelse i hvert enkelt tilfælde. Bestemmer Rigsombudsmanden, at et barns samtykke til adoption skal afgives skriftligt, anvendes en blanket, der er godkendt af Familiestyrelsen. Bestemmer Rigsombudsmanden, at et barns samtykke skal afgives mundtligt, udfærdiger Rigsombudsmanden en erklæring om, at samtykket er afgivet. Stk. 3. Inden barnet afgiver samtykke, skal Rigsombudsmanden eller politiet afholde en samtale med barnet, hvorunder barnet rådgives og informeres om virkningerne af adoptionen og af barnets samtykke. Har barnet ikke bopæl eller ophold i Grønland, kan Rigsombudsmanden anmode en statsforvaltning, Rigsombudsmanden på Færøerne eller en dansk repræsentation om at afholde samtalen med barnet. Stk. 4. § 21 finder tilsvarende anvendelse.",
      "valid_from": "2010-04-28",
      "valid_to": null
    },
    {
      "provision_ref": "6:24",
      "chapter": "6",
      "section": "24",
      "content": "§ 24. Samtykke kræves ikke, hvis barnet er under 18 år, og indhentelse af samtykke skønnes at være til skade for barnet.",
      "valid_from": "2010-04-28",
      "valid_to": null
    },
    {
      "provision_ref": "6:25",
      "chapter": "6",
      "section": "25",
      "content": "§ 25. Er barnet under 12 år, skal oplysning om dets holdning til en påtænkt adoption, jf. adoptionsanordningens § 8, stk. 3, tilvejebringes på en måde, der er afpasset barnets alder, modenhed og sagens omstændigheder. Stk. 2. Rigsombudsmanden skal sikre, at barnet har modtaget rådgivning og information som nævnt i § 23, stk. 3.",
      "valid_from": "2010-04-28",
      "valid_to": null
    },
    {
      "provision_ref": "7:26",
      "chapter": "7",
      "section": "26",
      "content": "§ 26. Rigsombudsmanden udfærdiger adoptionsbevillingen på en blanket, der er godkendt af Familiestyrelsen. En genpart af bevillingen opbevares af Rigsombudsmanden i sagens akter. Stk. 2. Når Rigsombudsmanden udfærdiger bevilling til adoption, der er omfattet af Haagerkonventionen af 29. maj 1993 om beskyttelse af børn og om samarbejde med hensyn til internationale adoptioner, skal Rigsombudsmanden i forbindelse med udfærdigelsen af adoptionsbevillingen attestere, at adoptionen er i overensstemmelse med konventionen, jf. konventionens artikel 23. Attesten udfærdiges på en blanket, der er godkendt af Familiestyrelsen, og udleveres til adoptanten.",
      "valid_from": "2010-04-28",
      "valid_to": null
    },
    {
      "provision_ref": "7:27",
      "chapter": "7",
      "section": "27",
      "content": "§ 27. Hvis adoptionen er gennemført ved en udenlandsk adoptionsafgørelse, der anerkendes efter adoptionsanordningens § 32, stk. 2, udfærdiges der ikke adoptionsbevilling, men Rigsombudsmanden bekræfter skriftligt, at den udenlandske adoptionsafgørelse anerkendes.",
      "valid_from": "2010-04-28",
      "valid_to": null
    },
    {
      "provision_ref": "7:28",
      "chapter": "7",
      "section": "28",
      "content": "§ 28. Hvis barnet ved adoptionen får dansk indfødsret, skal dette anføres i bevillingen eller i bekræftelsen efter § 27.",
      "valid_from": "2010-04-28",
      "valid_to": null
    },
    {
      "provision_ref": "7:29",
      "chapter": "7",
      "section": "29",
      "content": "§ 29. Rigsombudsmanden skal sende meddelelse om adoptionen til de myndigheder i Grønland og Danmark samt på Færøerne, hvor oplysning om adoptionen skal registreres. Stk. 2. Herudover sendes efter omstændighederne meddelelse til: 1) De personer, fra hvem samtykke eller erklæring er indhentet i medfør af adoptionsanordningens §§ 8, 9, 15 og 16, medmindre den pågældende lever i ægteskab med ansøgeren, eller der er tale om en udenlandsk fremmedadoption, eller samtykke er meddelt til, at barnet adopteres af den, som udpeges af Grønlands Selvstyre. 2) Den organisation, der har formidlet adoptionen. 3) Den myndighed, der har meddelt opholdstilladelse for barnet. 4) Den kommune, der har udstedt plejetilladelse. Stk. 3. Meddelelsen efter stk. 1 vedlægges fotokopi af adoptanternes fødsels- og dåbsattester/fødsels- og navneattester og eventuel vielsesattest.",
      "valid_from": "2010-04-28",
      "valid_to": null
    },
    {
      "provision_ref": "7:30",
      "chapter": "7",
      "section": "30",
      "content": "§ 30. Har der før adoptionen været fastsat bidrag til barnets underhold, skal Rigsombudsmanden sørge for, at bidragsresolutionen forsynes med påtegning om adoptionen og om, at bidragspligten er bortfaldet.",
      "valid_from": "2010-04-28",
      "valid_to": null
    },
    {
      "provision_ref": "7:31",
      "chapter": "7",
      "section": "31",
      "content": "§ 31. Rigsombudsmanden underretter Familiestyrelsen om de udfærdigede adoptionsbevillinger og om udenlandske adoptionsafgørelser, der er anerkendt efter adoptionsanordningens § 32, stk. 2.",
      "valid_from": "2010-04-28",
      "valid_to": null
    },
    {
      "provision_ref": "8:32",
      "chapter": "8",
      "section": "32",
      "content": "§ 32. Ansøgning efter adoptionsanordningens § 43, stk. 2, skal indgives af en adoptant og sendes til Familiestyrelsen gennem Rigsombudsmanden. Har adoptanten ikke bopæl her i landet, sendes ansøgningen til Familiestyrelsen.",
      "valid_from": "2010-04-28",
      "valid_to": null
    },
    {
      "provision_ref": "8:33",
      "chapter": "8",
      "section": "33",
      "content": "§ 33. Ansøgningen skal underskrives af ansøgeren personligt og indeholde oplysning om, hvorvidt forbindelse mellem barnet og dets oprindelige forældre er bevaret efter adoptionen. Stk. 2. Sammen med ansøgningen indsendes: 1) den originale adoptionsbevilling eller, hvis den er bortkommet og ikke udfærdiget af Justitsministeriet, en bekræftet genpart, 2) hvis forbindelsen mellem barnet og dets oprindelige forældre er bevaret efter adoptionen, en erklæring fra forældrene, 3) samtykke fra barnet, 4) hvis en af adoptanterne er død, dødsattest, skifteretsattest eller udskrift af dødsfaldskendelse eller dødsformodningsdom, og 5) hvis en af barnets oprindelige forældre er død, og forbindelsen mellem barnet og forældrene er bevaret efter adoptionen, dødsattest, skifteretsattest eller udskrift af dødsfaldskendelse eller dødsformodningsdom.",
      "valid_from": "2010-04-28",
      "valid_to": null
    },
    {
      "provision_ref": "9:34",
      "chapter": "9",
      "section": "34",
      "content": "§ 34. Klage over Rigsombudsmandens afgørelser, der er omfattet af denne bekendtgørelse, behandles af Familiestyrelsen. Klage indgives til Rigsombudsmanden, der videresender klagen og sagens akter til Familiestyrelsen.",
      "valid_from": "2010-04-28",
      "valid_to": null
    },
    {
      "provision_ref": "9:35",
      "chapter": "9",
      "section": "35",
      "content": "§ 35. Rigsombudsmanden kan genoptage behandlingen af en afgørelse, der er påklaget til Familiestyrelsen, hvis 1) klagen indeholder en ansøgning, som Rigsombudsmanden ikke har taget stilling til, 2) klagen indeholder væsentlige nye oplysninger, 3) der foreligger væsentlige oplysninger, som Rigsombudsmanden ikke har taget stilling til, eller 4) der er begået sagsbehandlingsfejl, der kan have betydning for afgørelsen. Stk. 2. Klageren kan påklage Rigsombudsmandens beslutning om at genoptage sagen til Familiestyrelsen.",
      "valid_from": "2010-04-28",
      "valid_to": null
    },
    {
      "provision_ref": "10:36",
      "chapter": "10",
      "section": "36",
      "content": "§ 36. Familiestyrelsen er centralmyndighed for Grønland efter Haagerkonventionen af 29. maj 1993 om beskyttelse af børn og om samarbejde med hensyn til internationale adoptioner.",
      "valid_from": "2010-04-28",
      "valid_to": null
    },
    {
      "provision_ref": "10:37",
      "chapter": "10",
      "section": "37",
      "content": "§ 37. Som centralmyndighed skal Familiestyrelsen 1) samarbejde med centralmyndighederne i de øvrige stater, der har tiltrådt konventionen, og 2) udføre de opgaver, som ifølge konventionen i øvrigt påhviler centralmyndigheden.",
      "valid_from": "2010-04-28",
      "valid_to": null
    },
    {
      "provision_ref": "11:38",
      "chapter": "11",
      "section": "38",
      "content": "§ 38. Bekendtgørelsen træder i kraft den 1. maj 2010. Stk. 2. Cirkulære nr. 150 af 28. juni 1968 om behandling af adoptionssager ophæves.",
      "valid_from": "2010-04-28",
      "valid_to": null
    }
  ],
  "definitions": []
}
