{
  "id": "2026:140",
  "type": "statute",
  "title": "Bekendtgørelse om kontoruddannelsen med specialer",
  "short_name": "BEK H#LOKDOK04",
  "status": "in_force",
  "issued_date": "2026-01-22",
  "url": "https://www.retsinformation.dk/eli/lta/2026/140/xml",
  "description": "Retsinformation source. DocumentId=DA001762; AccessionNumber=B20260014005; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "2:1",
      "chapter": "2",
      "section": "1",
      "content": "§ 1. Erhvervsuddannelsen kontoruddannelsen med specialer har til formål at kvalificere eleverne til at varetage administrative drift- og udviklingsprocesser inden for kommunikation, planlægning, service, salg, sags- og informationsbehandling, økonomi mv. Stk. 2. Eleven skal nå de uddannelsesmål, som er fastsat i uddannelsesordningen om kontoruddannelsen med specialer for det speciale, som eleven har valgt, jf. stk. 3, samt opnå generel studiekompetence, jf. stk. 4. Stk. 3. Uddannelsen afsluttes med et af følgende specialer, indplaceret på niveau 4 i den danske kvalifikationsramme for livslang læring: 1) Administration. 2) Advokatsekretær. 3) Offentlig administration. 4) Revision. 5) Spedition og shipping. 6) Økonomi. Stk. 4. Uddannelsen skal gennemføres som eux-forløb efter merkantil eux-model, jf. bilag 1 til bekendtgørelse om krav til udformning af eux-forløb. Efter grundforløbet gennemføres det studiekompetencegivende forløb, der afsluttes forud for optagelse til skoleundervisningen i hovedforløbet."
    },
    {
      "provision_ref": "4:2",
      "chapter": "4",
      "section": "2",
      "content": "§ 2. Uddannelsen varer 4 år, jf. dog stk. 3 og 4. Uddannelsens varighed er inklusive grundforløbets 1. og 2. del på hver 20 uger, det studiekompetencegivende forløb og hovedforløbet. For elever, der allerede har opnået en gymnasial eksamen, varer grundforløbets 2. del 5 uger. Elever med bevis for afsluttet hhx godskrives dog grundforløbets 2. del. Stk. 2. Det studiekompetencegivende forløb varer 40 uger, hvoraf skoleundervisningen udgør alle 40 uger. Stk. 3. For elever, der gennemfører uddannelsen som erhvervsuddannelse for unge, varer hovedforløbet 2 år, hvoraf skoleundervisningen udgør 7-11 uger fordelt på mindst to skoleperioder på specialet administration, 11 uger fordelt på mindst to skoleperioder på specialet advokatsekretær, 15 uger fordelt på mindst to skoleperioder på specialet offentlig administration, 2-11 uger fordelt på mindst to skoleperioder på specialet revision, 8-10 uger fordelt på mindst to skoleperioder på specialet spedition og shipping og 9-11 uger fordelt på mindst to skoleperioder på specialet økonomi. Stk. 4. For elever, der gennemfører uddannelsen som erhvervsuddannelse for voksne (euv), varer hovedforløbet 2 år, hvoraf skoleundervisningen udgør 6-10 uger på specialet administration, 10 uger på specialet advokatsekretær, 13 uger på specialet offentlig administration, 7-10 uger på specialet revision, 7-9 uger på specialet spedition og shipping og 8-10 uger på specialet økonomi. Stk. 5. Den i stk. 4 nævnte skoleundervisning opdeles i mindst 2 skoleperioder for euv-forløb efter § 66 y, stk. 1, nr. 2, i lov om erhvervsuddannelser (euv2-forløb)."
    },
    {
      "provision_ref": "6:3",
      "chapter": "6",
      "section": "3",
      "content": "§ 3. For at kunne blive optaget på det studiekompetencegivende forløb skal eleven opfylde betingelserne i stk. 2-3. Stk. 2. Eleven skal have opnået de uddannelsesspecifikke kompetencer for grundforløbet, som er fastsat i uddannelsesordningen om kontoruddannelsen med specialer. Stk. 3. Eleven skal have gennemført de grundfag, med de angivne niveauer, som er fastsat i uddannelsesordningen om kontoruddannelsen med specialer, med et karaktergennemsnit på mindst 2,0."
    },
    {
      "provision_ref": "8:4",
      "chapter": "8",
      "section": "4",
      "content": "§ 4. For at kunne blive optaget til skoleundervisning i hovedforløbet i kontoruddannelsen med specialer skal eleven have opnået eux 1. del, jf. lov om erhvervsfaglig studentereksamen i forbindelse med erhvervsuddannelse (eux) m.v., jf. dog stk. 2-3. Stk. 2. Elever med allerede opnået gymnasial eksamen skal opfylde betingelserne i § 2, stk. 1, 3. og 4. pkt., og § 3, stk. 2-3, samt have gennemført grundfaget dansk på A-niveau for at kunne blive optaget til skoleundervisningen i hovedforløbet. Stk. 3. Elever godskrives kravet om grundfaget dansk på A-niveau jf. stk. 2, hvis de som led i en opnået gymnasial eksamen har gennemført grundfaget færøsk, grønlandsk, norsk eller svensk på A-niveau eller har gennemført Danish A1 Higher Level som led i et opnået diplom for en International Baccalaureate, eller bestået studieprøven, jf. § 4, stk. 1, nr. 4, i bekendtgørelse om prøver inden for danskuddannelse til voksne udlændinge m.fl. Stk. 4. Elever med bevis for eux 1. del fra detailhandelsuddannelsen med specialer, erhvervsuddannelsen til eventkoordinator, finansuddannelsen eller handelsuddannelsen med specialer, har adgang til hovedforløbet i kontoruddannelsen med specialer."
    },
    {
      "provision_ref": "10:5",
      "chapter": "10",
      "section": "5",
      "content": "§ 5. Hovedforløbet har de kompetencemål, som er fastsat i uddannelsesordningen om kontoruddannelsen med specialer."
    },
    {
      "provision_ref": "12:6",
      "chapter": "12",
      "section": "6",
      "content": "§ 6. Kriterier for godskrivning på baggrund af elevens erhvervserfaring og tidligere uddannelse er fastsat i uddannelsesordningen om kontoruddannelsen med specialer. Godskrivning skal i øvrigt ske efter reglerne i bekendtgørelse om erhvervsuddannelser."
    },
    {
      "provision_ref": "14:7",
      "chapter": "14",
      "section": "7",
      "content": "§ 7. Uddannelsens afsluttende prøve, fagprøven, er en skoleprøve. Prøven afholdes af den skole, hvor eleven har gennemført de bundne specialefag, som en del af den sidste skoleperiode. Prøven tilrettelægges som fastsat i uddannelsesordningen om kontoruddannelsen med specialer. Stk. 2. For at der kan udstedes skolebevis, skal eleven mindst have opnået 2,0 som gennemsnit af karakterer for alle uddannelsesspecifikke fag i hovedforløbet og have bestået den afsluttende prøve. Stk. 3. Ved uddannelsens afslutning, når der er udstedt skolebevis og afsluttende erklæring om oplæring, udsteder skolen et uddannelsesbevis til eleven som dokumentation for, at eleven har opnået kompetence inden for uddannelsen."
    },
    {
      "provision_ref": "15:8",
      "chapter": "15",
      "section": "8",
      "content": "§ 8. Afsluttende standpunktskarakterer og prøver i fag på gymnasialt forløb indgår i bevis for eux 1. del henholdsvis eux-bevis efter reglerne herom i lov om erhvervsfaglig studentereksamen i forbindelse med erhvervsuddannelse (eux) m.v. og bekendtgørelse om erhvervsuddannelser."
    },
    {
      "provision_ref": "17:9",
      "chapter": "17",
      "section": "9",
      "content": "§ 9. Bekendtgørelsen træder i kraft den 1. august 2026. Stk. 2. Bekendtgørelse nr. 175 af 8. februar 2025 om kontoruddannelsen med specialer ophæves. Stk. 3. Bekendtgørelsen finder ikke anvendelse for elever, som er påbegyndt eller overgået til uddannelsen før bekendtgørelsens ikrafttræden. For sådanne elever finder de hidtil gældende regler i bekendtgørelse nr. 175 af 8. februar 2025 om kontoruddannelsen med specialer anvendelse. Stk. 4. Elever, som nævnt i stk. 3, kan i overensstemmelse med overgangsordninger fastsat af skolen i den lokale undervisningsplan og efter aftale med den eventuelle oplæringsvirksomhed, overgå til uddannelsen efter denne bekendtgørelse."
    }
  ],
  "provision_versions": [
    {
      "provision_ref": "2:1",
      "chapter": "2",
      "section": "1",
      "content": "§ 1. Erhvervsuddannelsen kontoruddannelsen med specialer har til formål at kvalificere eleverne til at varetage administrative drift- og udviklingsprocesser inden for kommunikation, planlægning, service, salg, sags- og informationsbehandling, økonomi mv. Stk. 2. Eleven skal nå de uddannelsesmål, som er fastsat i uddannelsesordningen om kontoruddannelsen med specialer for det speciale, som eleven har valgt, jf. stk. 3, samt opnå generel studiekompetence, jf. stk. 4. Stk. 3. Uddannelsen afsluttes med et af følgende specialer, indplaceret på niveau 4 i den danske kvalifikationsramme for livslang læring: 1) Administration. 2) Advokatsekretær. 3) Offentlig administration. 4) Revision. 5) Spedition og shipping. 6) Økonomi. Stk. 4. Uddannelsen skal gennemføres som eux-forløb efter merkantil eux-model, jf. bilag 1 til bekendtgørelse om krav til udformning af eux-forløb. Efter grundforløbet gennemføres det studiekompetencegivende forløb, der afsluttes forud for optagelse til skoleundervisningen i hovedforløbet.",
      "valid_from": "2026-01-22",
      "valid_to": null
    },
    {
      "provision_ref": "4:2",
      "chapter": "4",
      "section": "2",
      "content": "§ 2. Uddannelsen varer 4 år, jf. dog stk. 3 og 4. Uddannelsens varighed er inklusive grundforløbets 1. og 2. del på hver 20 uger, det studiekompetencegivende forløb og hovedforløbet. For elever, der allerede har opnået en gymnasial eksamen, varer grundforløbets 2. del 5 uger. Elever med bevis for afsluttet hhx godskrives dog grundforløbets 2. del. Stk. 2. Det studiekompetencegivende forløb varer 40 uger, hvoraf skoleundervisningen udgør alle 40 uger. Stk. 3. For elever, der gennemfører uddannelsen som erhvervsuddannelse for unge, varer hovedforløbet 2 år, hvoraf skoleundervisningen udgør 7-11 uger fordelt på mindst to skoleperioder på specialet administration, 11 uger fordelt på mindst to skoleperioder på specialet advokatsekretær, 15 uger fordelt på mindst to skoleperioder på specialet offentlig administration, 2-11 uger fordelt på mindst to skoleperioder på specialet revision, 8-10 uger fordelt på mindst to skoleperioder på specialet spedition og shipping og 9-11 uger fordelt på mindst to skoleperioder på specialet økonomi. Stk. 4. For elever, der gennemfører uddannelsen som erhvervsuddannelse for voksne (euv), varer hovedforløbet 2 år, hvoraf skoleundervisningen udgør 6-10 uger på specialet administration, 10 uger på specialet advokatsekretær, 13 uger på specialet offentlig administration, 7-10 uger på specialet revision, 7-9 uger på specialet spedition og shipping og 8-10 uger på specialet økonomi. Stk. 5. Den i stk. 4 nævnte skoleundervisning opdeles i mindst 2 skoleperioder for euv-forløb efter § 66 y, stk. 1, nr. 2, i lov om erhvervsuddannelser (euv2-forløb).",
      "valid_from": "2026-01-22",
      "valid_to": null
    },
    {
      "provision_ref": "6:3",
      "chapter": "6",
      "section": "3",
      "content": "§ 3. For at kunne blive optaget på det studiekompetencegivende forløb skal eleven opfylde betingelserne i stk. 2-3. Stk. 2. Eleven skal have opnået de uddannelsesspecifikke kompetencer for grundforløbet, som er fastsat i uddannelsesordningen om kontoruddannelsen med specialer. Stk. 3. Eleven skal have gennemført de grundfag, med de angivne niveauer, som er fastsat i uddannelsesordningen om kontoruddannelsen med specialer, med et karaktergennemsnit på mindst 2,0.",
      "valid_from": "2026-01-22",
      "valid_to": null
    },
    {
      "provision_ref": "8:4",
      "chapter": "8",
      "section": "4",
      "content": "§ 4. For at kunne blive optaget til skoleundervisning i hovedforløbet i kontoruddannelsen med specialer skal eleven have opnået eux 1. del, jf. lov om erhvervsfaglig studentereksamen i forbindelse med erhvervsuddannelse (eux) m.v., jf. dog stk. 2-3. Stk. 2. Elever med allerede opnået gymnasial eksamen skal opfylde betingelserne i § 2, stk. 1, 3. og 4. pkt., og § 3, stk. 2-3, samt have gennemført grundfaget dansk på A-niveau for at kunne blive optaget til skoleundervisningen i hovedforløbet. Stk. 3. Elever godskrives kravet om grundfaget dansk på A-niveau jf. stk. 2, hvis de som led i en opnået gymnasial eksamen har gennemført grundfaget færøsk, grønlandsk, norsk eller svensk på A-niveau eller har gennemført Danish A1 Higher Level som led i et opnået diplom for en International Baccalaureate, eller bestået studieprøven, jf. § 4, stk. 1, nr. 4, i bekendtgørelse om prøver inden for danskuddannelse til voksne udlændinge m.fl. Stk. 4. Elever med bevis for eux 1. del fra detailhandelsuddannelsen med specialer, erhvervsuddannelsen til eventkoordinator, finansuddannelsen eller handelsuddannelsen med specialer, har adgang til hovedforløbet i kontoruddannelsen med specialer.",
      "valid_from": "2026-01-22",
      "valid_to": null
    },
    {
      "provision_ref": "10:5",
      "chapter": "10",
      "section": "5",
      "content": "§ 5. Hovedforløbet har de kompetencemål, som er fastsat i uddannelsesordningen om kontoruddannelsen med specialer.",
      "valid_from": "2026-01-22",
      "valid_to": null
    },
    {
      "provision_ref": "12:6",
      "chapter": "12",
      "section": "6",
      "content": "§ 6. Kriterier for godskrivning på baggrund af elevens erhvervserfaring og tidligere uddannelse er fastsat i uddannelsesordningen om kontoruddannelsen med specialer. Godskrivning skal i øvrigt ske efter reglerne i bekendtgørelse om erhvervsuddannelser.",
      "valid_from": "2026-01-22",
      "valid_to": null
    },
    {
      "provision_ref": "14:7",
      "chapter": "14",
      "section": "7",
      "content": "§ 7. Uddannelsens afsluttende prøve, fagprøven, er en skoleprøve. Prøven afholdes af den skole, hvor eleven har gennemført de bundne specialefag, som en del af den sidste skoleperiode. Prøven tilrettelægges som fastsat i uddannelsesordningen om kontoruddannelsen med specialer. Stk. 2. For at der kan udstedes skolebevis, skal eleven mindst have opnået 2,0 som gennemsnit af karakterer for alle uddannelsesspecifikke fag i hovedforløbet og have bestået den afsluttende prøve. Stk. 3. Ved uddannelsens afslutning, når der er udstedt skolebevis og afsluttende erklæring om oplæring, udsteder skolen et uddannelsesbevis til eleven som dokumentation for, at eleven har opnået kompetence inden for uddannelsen.",
      "valid_from": "2026-01-22",
      "valid_to": null
    },
    {
      "provision_ref": "15:8",
      "chapter": "15",
      "section": "8",
      "content": "§ 8. Afsluttende standpunktskarakterer og prøver i fag på gymnasialt forløb indgår i bevis for eux 1. del henholdsvis eux-bevis efter reglerne herom i lov om erhvervsfaglig studentereksamen i forbindelse med erhvervsuddannelse (eux) m.v. og bekendtgørelse om erhvervsuddannelser.",
      "valid_from": "2026-01-22",
      "valid_to": null
    },
    {
      "provision_ref": "17:9",
      "chapter": "17",
      "section": "9",
      "content": "§ 9. Bekendtgørelsen træder i kraft den 1. august 2026. Stk. 2. Bekendtgørelse nr. 175 af 8. februar 2025 om kontoruddannelsen med specialer ophæves. Stk. 3. Bekendtgørelsen finder ikke anvendelse for elever, som er påbegyndt eller overgået til uddannelsen før bekendtgørelsens ikrafttræden. For sådanne elever finder de hidtil gældende regler i bekendtgørelse nr. 175 af 8. februar 2025 om kontoruddannelsen med specialer anvendelse. Stk. 4. Elever, som nævnt i stk. 3, kan i overensstemmelse med overgangsordninger fastsat af skolen i den lokale undervisningsplan og efter aftale med den eventuelle oplæringsvirksomhed, overgå til uddannelsen efter denne bekendtgørelse.",
      "valid_from": "2026-01-22",
      "valid_to": null
    }
  ],
  "definitions": []
}
