{
  "id": "2007:1563",
  "type": "statute",
  "title": "Bekendtgørelse om godkendelse af kørelærere",
  "short_name": "BEK H#LOKDOK04",
  "status": "in_force",
  "issued_date": "2007-12-20",
  "url": "https://www.retsinformation.dk/eli/lta/2007/1563/xml",
  "description": "Retsinformation source. DocumentId=AA004078; AccessionNumber=B20070156305; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Der kan aflægges kørelærerprøve til følgende kategorier af køretøjer: 1) Kategori A (motorcykel). 2) Kategori B (almindelig bil). 3) Kategori C, D og E (lastbil, stor personbil og stort påhængskøretøj). Stk. 2. Prøve til kategori C, D og E kan først aflægges, når prøve til kategori B er bestået."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Kørelærerprøven består af en skriftlig forprøve og en afsluttende mundtlig og praktisk prøve. Prøven gennemføres i overensstemmelse med Rigspolitichefens retningslinjer for gennemførelse af kørelærerprøver."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Ansøgere, der ønsker at indstille sig til kørelærerprøven, skal have modtaget undervisning af en person, der er godkendt som underviser til den pågældende kategori af Rigspolitichefen. Stk. 2. Godkendelse som underviser (særlig godkendt kørelærer) meddeles den, der er i besiddelse af godkendelse som kørelærer til den pågældende kategori, og som har gennemgået et af Rigspolitichefen godkendt kursus. Stk. 3. Undervisningen skal være gennemført i overensstemmelse med bekendtgørelsen om undervisningsplan for kørelæreruddannelsen."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Skriftlige forprøver afholdes hver år i februar og august for ansøgere, der er tilmeldt inden henholdsvis den 1. februar og den 1. august. Stk. 2. Den, der har bestået den skriftlige forprøve, og som fortsat opfylder betingelsen i færdselslovens § 66, stk. 1, nr. 5, får efter anmodning udstedt erklæring herom hos prøvekommissionens formand. Politidirektøren på ansøgerens hjemsted underrettes om udstedelsen af erklæringen. Den pågældende kan herefter, indtil den afsluttende prøve er bestået, dog kun så længe den skriftlige forprøve er gyldig, jf. § 5, stk. 2, og § 13, stk. 2, fungere som kørelærer (kørelæreraspirant) under vejledning og stadigt tilsyn af en særlig godkendt kørelærer. Under øvelseskørsel med bil skal den særlig godkendte kørelærer være i bilen. Kørelæreraspiranten anses for at være fører af bilen. Under øvelseskørsel med motorcykel skal den særlig godkendte kørelærer være i den efterfølgende bil. Den særlig godkendte kørelærer er ansvarlig for, at øvelseskørslen kan ske uden fare for den øvrige færdsel."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Afsluttende prøve afholdes hvert år i maj/juni og november/december for ansøgere tilmeldt inden henholdsvis den 15. april og den 15. oktober. Stk. 2. Ansøgeren kan først tilmelde sig den afsluttende prøve, når forprøven er bestået. Tilmeldingen skal indgives, og den afsluttende prøve bestås inden 2 år efter, at forprøven er bestået, jf. dog § 13, stk. 2."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Til at afholde kørelærerprøver nedsættes der en prøvekommission henholdsvis øst og vest for Storebælt. Prøvekommission Øst dækker politikredsene København, Bornholm, Københavns Vestegn, Nordsjælland, Midt- og Vestsjælland samt Sydsjælland og Lolland-Falster. Prøvekommission Vest dækker politikredsene Fyn, Syd- og Sønderjylland, Sydøstjylland, Midt- og Vestjylland, Østjylland samt Nordjylland. Stk. 2. Hver prøvekommission har 2 medlemmer, der beskikkes af Rigspolitichefen. De 2 medlemmer er henholdsvis en politiembedsmand med juridisk kandidateksamen og en teknisk sagkyndig med uddannelse som ingeniør eller lignende. Rigspolitichefen beskikker en formand for kommissionen. Stk. 3. Rigspolitichefen kan udpege en eller flere suppleanter for prøvekommissionens medlemmer. Stk. 4. Formændene for prøvekommissionerne kan bestemme, at der samtidig virker mere end én kommission i området til at varetage kørelærerprøverne. Formanden underretter Rigspolitichefen herom. Stk. 5. Eksaminationen i kundskaber, jf. § 12, kan, såfremt ansøgeren og den indstillende særlig godkendte kørelærer ønsker det, foretages af den indstillende særlig godkendte kørelærer. Prøvekommissionens medlemmer kan stille supplerende spørgsmål. Stk. 6. Den indstillende særlig godkendte kørelærer deltager ikke i og overværer ikke prøvekommissionens votering."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Tilmelding til forprøven indgives til formanden for prøvekommissionen i det område, hvor ansøgeren ønsker at aflægge prøve."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Tilmeldingen skal indeholde oplysning om: 1) Den eller de kategorier, hvortil godkendelse ønskes. 2) Hvor længe ansøgeren har haft kørekort. 3) Hvilke kategorier af køretøjer ansøgeren har erhvervet kørekort til. 4) Tidspunkt og udstedelsessted for ansøgerens sidst erhvervede kørekort. 5) Tidspunktet for eventuelle tidligere tilmeldinger til kørelærerprøven, samt til hvilken prøvekommission tilmeldingen har været indgivet. Stk. 2. Sammen med tilmeldingen indsendes: 1) Offentligt udstedt legitimationspapir, hvoraf ansøgerens personnummer fremgår. 2) Dokumentation for, at ansøgeren har erhvervet kørekort til den eller de kategorier, hvortil godkendelse ønskes. 3) Dokumentation for, at ansøgeren i de sidste 3 år jævnligt har ført bil, henholdsvis motorcykel. 4) Erklæring fra den særlig godkendte kørelærer om, at ansøgeren har modtaget undervisning i overensstemmelse med bekendtgørelse om undervisningsplan for kørelæreruddannelsen, afsnit 1. 5) Samtykke fra ansøgeren til, at der kan indhentes oplysninger om strafbare forhold."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Formanden for prøvekommissionen påser, at ansøgeren opfylder betingelserne for at blive tilmeldt kørelærerprøven. Formanden indhenter i den forbindelse straffeattest og om fornødent fuldstændig udskrift af kriminalregisteret for ansøgeren. Stk. 2. Opfylder ansøgeren betingelserne for at blive tilmeldt kørelærerprøven, underretter formanden den pågældende om, hvornår og hvor skriftlig forprøve vil blive afholdt. Er betingelserne for at blive tilmeldt kørelærerprøven ikke opfyldt, underrettes ansøgeren herom med angivelse af grunden."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Tilmelding til den afsluttende prøve indgives til formanden for den prøvekommission, hvor forprøven er aflagt. Denne underretter ansøgeren om, hvor og hvornår prøven afholdes. Tilmelding vedlægges erklæring fra den særlig godkendte kørelærer om, at ansøgeren har modtaget undervisning i overensstemmelse med bekendtgørelse om undervisningsplan for kørelæreruddannelsen, afsnit 2 og 3 samt 4, 5 eller 6."
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Den skriftlige forprøve omfatter besvarelse af spørgsmål om systematikken og indholdet i undervisningsplanen for køreuddannelsen til den valgte kategori, jf. § 1. Stk. 2. Den ansøger, der 3 gange har tilmeldt sig, men ikke bestået, forprøven, kan ikke tilmelde sig på ny uden tilladelse fra vedkommende prøvekommission. Tilladelse kan kun meddeles under ganske særlige omstændigheder."
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Den afsluttende prøve består af en prøve i kundskaber og egen kørefærdighed samt af en prøve i undervisning af elever i teori. Ved den afsluttende prøve til kategori A og B aflægges der endvidere prøve i undervisning af elever i kørsel."
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Den afsluttende prøve kan afbrydes, såfremt prøvekommissionen finder, at ansøgeren ikke vil kunne bestå prøven. Stk. 2. Den ansøger, der 3 gange har tilmeldt sig, men ikke bestået, den afsluttende prøve, kan ikke tilmelde sig på ny uden tilladelse fra vedkommende prøvekommission. Tilladelse kan kun meddeles under ganske særlige omstændigheder."
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Prøvekommissionen afgør efter et samlet skøn over ansøgerens præstationer, hvorvidt prøverne nævnt i §§ 11 og 12 er bestået."
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Ansøgeren skal selv stille et køretøj til rådighed ved prøven i egen kørefærdighed samt ved prøven i undervisning i kørsel. Køretøjet skal opfylde de i kørekortbekendtgørelsen fastsatte bestemmelser om køretøjer, der anvendes til øvelseskørsel og køreprøve. Prøver i egen kørefærdighed til kategori A skal aflægges på stor motorcykel med specifikationer som angivet i kørekortbekendtgørelsens bilag 5, afsnit II, nr. 1, litra B. Stk. 2. Ved undervisningsprøven skal ansøgeren selv sørge for tilstedeværelsen af mindst 2 personer (elever), hvoraf den ene har påbegyndt indøvelse af manøvrer på vej, og den anden er ved at afslutte køreuddannelsen til den valgte kategori. Under prøven stilles det ansøgeren som opgave at undervise eleverne ud fra nærmere angivne forudsætninger, der skal svare til de pågældendes uddannelsestrin. Prøvekommissionen kan nægte at godkende personer, som af ansøgeren stilles som elever. Ansøgeren skal endvidere medbringe det nødvendige undervisningsmateriale."
    },
    {
      "provision_ref": "5:16",
      "chapter": "5",
      "section": "16",
      "content": "§ 16. Når kørelærerprøven er bestået, underretter formanden for prøvekommissionen den kommune, hvor ansøgeren har bopæl, om, at den pågældende har ret til at få udstedt kørekort med påtegning om godkendelse som kørelærer. Kørekortet udstedes af Rigspolitichefen efter anmodning fra kommunalbestyrelsen. Ansøgeren skal hos kommunen udfylde et stamkort. Det tidligere kørekort skal afleveres. I øvrigt finder kørekortbekendtgørelsens § 2, stk. 2, § 3, stk. 2 og 3, stk. 4, 1. led, og stk. 5, samt §§ 4 og 5 tilsvarende anvendelse."
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Bestået prøve til motorcykel, jf. § 1, stk. 1, nr. 1, giver adgang til at virke som kørelærer med motorcykel og motorcykel med sidevogn. Stk. 2. Bestået prøve til bil med tilladt totalvægt på ikke over 3.500 kg, jf. § 1, stk. 1, nr. 2, giver adgang til at virke som kørelærer med en sådan bil samt med traktor. Stk. 3. Bestået prøve til bil med stor påhængsvogn, jf. § 1, stk. 1, nr. 3, giver adgang til at virke som kørelærer med bil af enhver kategori uden eller med stor påhængsvogn samt traktor. Stk. 4. Godkendelsen gælder i 5 år, dog kun så længe den pågældende godtgør at have kørekort, og fornyes efter ansøgning, såfremt betingelserne i færdselslovens § 66, stk. 2, er opfyldt."
    },
    {
      "provision_ref": "5:18",
      "chapter": "5",
      "section": "18",
      "content": "§ 18. Den kørelærerprøve, der er bestået af personel ansat i forsvaret og i det statslige redningsberedskab ved prøve aflagt for en særlig prøvekommission, ligestilles med en prøve, der er bestået efter reglerne i denne bekendtgørelse."
    },
    {
      "provision_ref": "6:19",
      "chapter": "6",
      "section": "19",
      "content": "§ 19. Europa-Parlamentets og Rådets direktiv 2005/36 om anerkendelse af erhvervsmæssige kvalifikationer finder anvendelse i forbindelse med behandlingen af sager om godkendelse som kørelærer. En ansøger kan af Rigspolitichefen godkendes som kørelærer, hvis den pågældende godtgør at have erhvervsmæssige kvalifikationer, der kan anerkendes efter direktivets regler, og hvis den pågældende i øvrigt opfylder betingelserne i færdselslovens § 66, stk. 1, nr. 1, 2 og 5. Stk. 2. I sager om tjenesteydelser, jf. direktivets artikel 5, stk. 2, skal tjenesteyderen indgive anmeldelse efter direktivets artikel 7, stk. 1, og anmeldelsen skal ledsages af de dokumenter, som er nævnt i direktivets artikel 7, stk. 2. Rigspolitichefen kan kontrollere tjenesteyderens erhvervsmæssige kvalifikationer efter reglerne i direktivets artikel 7, stk. 4. Stk. 3. Sager om etablering behandles efter reglerne i direktivets artikel 11-14, 15, stk. 3, og 50-52."
    },
    {
      "provision_ref": "6:20",
      "chapter": "6",
      "section": "20",
      "content": "§ 20. Godkendelser efter § 19 meddeles skriftligt. Stk. 2. Kørelæreren skal ved udøvelsen af sin virksomhed være i besiddelse af godkendelsen."
    },
    {
      "provision_ref": "7:21",
      "chapter": "7",
      "section": "21",
      "content": "§ 21. Prøvekommissionens afgørelser kan påklages til Rigspolitichefen. Stk. 2. Rigspolitichefens afgørelser efter stk. 1 kan ikke indbringes for anden administrativ myndighed. Stk. 3. Fristen for klage efter stk. 1 er 4 uger fra den dag, afgørelsen er meddelt."
    },
    {
      "provision_ref": "7:22",
      "chapter": "7",
      "section": "22",
      "content": "§ 22. Rigspolitichefen kan, når ganske særlige forhold gør sig gældende, dispensere fra bestemmelserne i denne bekendtgørelse. Stk. 2. Rigspolitichefens afgørelser efter stk. 1 kan ikke indbringes for anden administrativ myndighed."
    },
    {
      "provision_ref": "7:23",
      "chapter": "7",
      "section": "23",
      "content": "§ 23. For afholdelse af kørelærerprøve betales et i medfør af færdselslovens § 124 e, stk. 1, 1. pkt., nærmere fastsat beløb for hver kategori. Såfremt der aflægges prøve til almindelig bil samtidig med prøve til motorcykel, betales et i medfør af færdselslovens § 124 e, stk. 1, 2. pkt., nærmere fastsat beløb. Stk. 2. Betalingen omfatter både forprøven og den afsluttende prøve. Udebliver en ansøger fra en berammet forprøve eller afsluttende prøve uden at have meddelt forfald senest kl. 12 3 hverdage før prøven, eller bestås prøven ikke, skal der ske fornyet fuld betaling, før ny prøve afholdes, medmindre udeblivelsen skyldes ansøgerens dokumenterede sygdom."
    },
    {
      "provision_ref": "7:24",
      "chapter": "7",
      "section": "24",
      "content": "§ 24. Formanden for prøvekommissionen meddeler samtidig med underretningen om tidspunktet og stedet for en prøves afholdelse, til hvilken kommune betaling skal ske."
    },
    {
      "provision_ref": "8:25",
      "chapter": "8",
      "section": "25",
      "content": "§ 25. Overtrædelse af § 20, stk. 2, straffes med bøde."
    },
    {
      "provision_ref": "9:26",
      "chapter": "9",
      "section": "26",
      "content": "§ 26. Bekendtgørelsen træder i kraft den 1. januar 2008. Stk. 2. Bekendtgørelse nr. 1421 af 13. december 2006 om godkendelse af kørelærere ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Der kan aflægges kørelærerprøve til følgende kategorier af køretøjer: 1) Kategori A (motorcykel). 2) Kategori B (almindelig bil). 3) Kategori C, D og E (lastbil, stor personbil og stort påhængskøretøj). Stk. 2. Prøve til kategori C, D og E kan først aflægges, når prøve til kategori B er bestået.",
      "valid_from": "2007-12-20",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Kørelærerprøven består af en skriftlig forprøve og en afsluttende mundtlig og praktisk prøve. Prøven gennemføres i overensstemmelse med Rigspolitichefens retningslinjer for gennemførelse af kørelærerprøver.",
      "valid_from": "2007-12-20",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Ansøgere, der ønsker at indstille sig til kørelærerprøven, skal have modtaget undervisning af en person, der er godkendt som underviser til den pågældende kategori af Rigspolitichefen. Stk. 2. Godkendelse som underviser (særlig godkendt kørelærer) meddeles den, der er i besiddelse af godkendelse som kørelærer til den pågældende kategori, og som har gennemgået et af Rigspolitichefen godkendt kursus. Stk. 3. Undervisningen skal være gennemført i overensstemmelse med bekendtgørelsen om undervisningsplan for kørelæreruddannelsen.",
      "valid_from": "2007-12-20",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Skriftlige forprøver afholdes hver år i februar og august for ansøgere, der er tilmeldt inden henholdsvis den 1. februar og den 1. august. Stk. 2. Den, der har bestået den skriftlige forprøve, og som fortsat opfylder betingelsen i færdselslovens § 66, stk. 1, nr. 5, får efter anmodning udstedt erklæring herom hos prøvekommissionens formand. Politidirektøren på ansøgerens hjemsted underrettes om udstedelsen af erklæringen. Den pågældende kan herefter, indtil den afsluttende prøve er bestået, dog kun så længe den skriftlige forprøve er gyldig, jf. § 5, stk. 2, og § 13, stk. 2, fungere som kørelærer (kørelæreraspirant) under vejledning og stadigt tilsyn af en særlig godkendt kørelærer. Under øvelseskørsel med bil skal den særlig godkendte kørelærer være i bilen. Kørelæreraspiranten anses for at være fører af bilen. Under øvelseskørsel med motorcykel skal den særlig godkendte kørelærer være i den efterfølgende bil. Den særlig godkendte kørelærer er ansvarlig for, at øvelseskørslen kan ske uden fare for den øvrige færdsel.",
      "valid_from": "2007-12-20",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Afsluttende prøve afholdes hvert år i maj/juni og november/december for ansøgere tilmeldt inden henholdsvis den 15. april og den 15. oktober. Stk. 2. Ansøgeren kan først tilmelde sig den afsluttende prøve, når forprøven er bestået. Tilmeldingen skal indgives, og den afsluttende prøve bestås inden 2 år efter, at forprøven er bestået, jf. dog § 13, stk. 2.",
      "valid_from": "2007-12-20",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Til at afholde kørelærerprøver nedsættes der en prøvekommission henholdsvis øst og vest for Storebælt. Prøvekommission Øst dækker politikredsene København, Bornholm, Københavns Vestegn, Nordsjælland, Midt- og Vestsjælland samt Sydsjælland og Lolland-Falster. Prøvekommission Vest dækker politikredsene Fyn, Syd- og Sønderjylland, Sydøstjylland, Midt- og Vestjylland, Østjylland samt Nordjylland. Stk. 2. Hver prøvekommission har 2 medlemmer, der beskikkes af Rigspolitichefen. De 2 medlemmer er henholdsvis en politiembedsmand med juridisk kandidateksamen og en teknisk sagkyndig med uddannelse som ingeniør eller lignende. Rigspolitichefen beskikker en formand for kommissionen. Stk. 3. Rigspolitichefen kan udpege en eller flere suppleanter for prøvekommissionens medlemmer. Stk. 4. Formændene for prøvekommissionerne kan bestemme, at der samtidig virker mere end én kommission i området til at varetage kørelærerprøverne. Formanden underretter Rigspolitichefen herom. Stk. 5. Eksaminationen i kundskaber, jf. § 12, kan, såfremt ansøgeren og den indstillende særlig godkendte kørelærer ønsker det, foretages af den indstillende særlig godkendte kørelærer. Prøvekommissionens medlemmer kan stille supplerende spørgsmål. Stk. 6. Den indstillende særlig godkendte kørelærer deltager ikke i og overværer ikke prøvekommissionens votering.",
      "valid_from": "2007-12-20",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Tilmelding til forprøven indgives til formanden for prøvekommissionen i det område, hvor ansøgeren ønsker at aflægge prøve.",
      "valid_from": "2007-12-20",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Tilmeldingen skal indeholde oplysning om: 1) Den eller de kategorier, hvortil godkendelse ønskes. 2) Hvor længe ansøgeren har haft kørekort. 3) Hvilke kategorier af køretøjer ansøgeren har erhvervet kørekort til. 4) Tidspunkt og udstedelsessted for ansøgerens sidst erhvervede kørekort. 5) Tidspunktet for eventuelle tidligere tilmeldinger til kørelærerprøven, samt til hvilken prøvekommission tilmeldingen har været indgivet. Stk. 2. Sammen med tilmeldingen indsendes: 1) Offentligt udstedt legitimationspapir, hvoraf ansøgerens personnummer fremgår. 2) Dokumentation for, at ansøgeren har erhvervet kørekort til den eller de kategorier, hvortil godkendelse ønskes. 3) Dokumentation for, at ansøgeren i de sidste 3 år jævnligt har ført bil, henholdsvis motorcykel. 4) Erklæring fra den særlig godkendte kørelærer om, at ansøgeren har modtaget undervisning i overensstemmelse med bekendtgørelse om undervisningsplan for kørelæreruddannelsen, afsnit 1. 5) Samtykke fra ansøgeren til, at der kan indhentes oplysninger om strafbare forhold.",
      "valid_from": "2007-12-20",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Formanden for prøvekommissionen påser, at ansøgeren opfylder betingelserne for at blive tilmeldt kørelærerprøven. Formanden indhenter i den forbindelse straffeattest og om fornødent fuldstændig udskrift af kriminalregisteret for ansøgeren. Stk. 2. Opfylder ansøgeren betingelserne for at blive tilmeldt kørelærerprøven, underretter formanden den pågældende om, hvornår og hvor skriftlig forprøve vil blive afholdt. Er betingelserne for at blive tilmeldt kørelærerprøven ikke opfyldt, underrettes ansøgeren herom med angivelse af grunden.",
      "valid_from": "2007-12-20",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Tilmelding til den afsluttende prøve indgives til formanden for den prøvekommission, hvor forprøven er aflagt. Denne underretter ansøgeren om, hvor og hvornår prøven afholdes. Tilmelding vedlægges erklæring fra den særlig godkendte kørelærer om, at ansøgeren har modtaget undervisning i overensstemmelse med bekendtgørelse om undervisningsplan for kørelæreruddannelsen, afsnit 2 og 3 samt 4, 5 eller 6.",
      "valid_from": "2007-12-20",
      "valid_to": null
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Den skriftlige forprøve omfatter besvarelse af spørgsmål om systematikken og indholdet i undervisningsplanen for køreuddannelsen til den valgte kategori, jf. § 1. Stk. 2. Den ansøger, der 3 gange har tilmeldt sig, men ikke bestået, forprøven, kan ikke tilmelde sig på ny uden tilladelse fra vedkommende prøvekommission. Tilladelse kan kun meddeles under ganske særlige omstændigheder.",
      "valid_from": "2007-12-20",
      "valid_to": null
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Den afsluttende prøve består af en prøve i kundskaber og egen kørefærdighed samt af en prøve i undervisning af elever i teori. Ved den afsluttende prøve til kategori A og B aflægges der endvidere prøve i undervisning af elever i kørsel.",
      "valid_from": "2007-12-20",
      "valid_to": null
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Den afsluttende prøve kan afbrydes, såfremt prøvekommissionen finder, at ansøgeren ikke vil kunne bestå prøven. Stk. 2. Den ansøger, der 3 gange har tilmeldt sig, men ikke bestået, den afsluttende prøve, kan ikke tilmelde sig på ny uden tilladelse fra vedkommende prøvekommission. Tilladelse kan kun meddeles under ganske særlige omstændigheder.",
      "valid_from": "2007-12-20",
      "valid_to": null
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Prøvekommissionen afgør efter et samlet skøn over ansøgerens præstationer, hvorvidt prøverne nævnt i §§ 11 og 12 er bestået.",
      "valid_from": "2007-12-20",
      "valid_to": null
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Ansøgeren skal selv stille et køretøj til rådighed ved prøven i egen kørefærdighed samt ved prøven i undervisning i kørsel. Køretøjet skal opfylde de i kørekortbekendtgørelsen fastsatte bestemmelser om køretøjer, der anvendes til øvelseskørsel og køreprøve. Prøver i egen kørefærdighed til kategori A skal aflægges på stor motorcykel med specifikationer som angivet i kørekortbekendtgørelsens bilag 5, afsnit II, nr. 1, litra B. Stk. 2. Ved undervisningsprøven skal ansøgeren selv sørge for tilstedeværelsen af mindst 2 personer (elever), hvoraf den ene har påbegyndt indøvelse af manøvrer på vej, og den anden er ved at afslutte køreuddannelsen til den valgte kategori. Under prøven stilles det ansøgeren som opgave at undervise eleverne ud fra nærmere angivne forudsætninger, der skal svare til de pågældendes uddannelsestrin. Prøvekommissionen kan nægte at godkende personer, som af ansøgeren stilles som elever. Ansøgeren skal endvidere medbringe det nødvendige undervisningsmateriale.",
      "valid_from": "2007-12-20",
      "valid_to": null
    },
    {
      "provision_ref": "5:16",
      "chapter": "5",
      "section": "16",
      "content": "§ 16. Når kørelærerprøven er bestået, underretter formanden for prøvekommissionen den kommune, hvor ansøgeren har bopæl, om, at den pågældende har ret til at få udstedt kørekort med påtegning om godkendelse som kørelærer. Kørekortet udstedes af Rigspolitichefen efter anmodning fra kommunalbestyrelsen. Ansøgeren skal hos kommunen udfylde et stamkort. Det tidligere kørekort skal afleveres. I øvrigt finder kørekortbekendtgørelsens § 2, stk. 2, § 3, stk. 2 og 3, stk. 4, 1. led, og stk. 5, samt §§ 4 og 5 tilsvarende anvendelse.",
      "valid_from": "2007-12-20",
      "valid_to": null
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Bestået prøve til motorcykel, jf. § 1, stk. 1, nr. 1, giver adgang til at virke som kørelærer med motorcykel og motorcykel med sidevogn. Stk. 2. Bestået prøve til bil med tilladt totalvægt på ikke over 3.500 kg, jf. § 1, stk. 1, nr. 2, giver adgang til at virke som kørelærer med en sådan bil samt med traktor. Stk. 3. Bestået prøve til bil med stor påhængsvogn, jf. § 1, stk. 1, nr. 3, giver adgang til at virke som kørelærer med bil af enhver kategori uden eller med stor påhængsvogn samt traktor. Stk. 4. Godkendelsen gælder i 5 år, dog kun så længe den pågældende godtgør at have kørekort, og fornyes efter ansøgning, såfremt betingelserne i færdselslovens § 66, stk. 2, er opfyldt.",
      "valid_from": "2007-12-20",
      "valid_to": null
    },
    {
      "provision_ref": "5:18",
      "chapter": "5",
      "section": "18",
      "content": "§ 18. Den kørelærerprøve, der er bestået af personel ansat i forsvaret og i det statslige redningsberedskab ved prøve aflagt for en særlig prøvekommission, ligestilles med en prøve, der er bestået efter reglerne i denne bekendtgørelse.",
      "valid_from": "2007-12-20",
      "valid_to": null
    },
    {
      "provision_ref": "6:19",
      "chapter": "6",
      "section": "19",
      "content": "§ 19. Europa-Parlamentets og Rådets direktiv 2005/36 om anerkendelse af erhvervsmæssige kvalifikationer finder anvendelse i forbindelse med behandlingen af sager om godkendelse som kørelærer. En ansøger kan af Rigspolitichefen godkendes som kørelærer, hvis den pågældende godtgør at have erhvervsmæssige kvalifikationer, der kan anerkendes efter direktivets regler, og hvis den pågældende i øvrigt opfylder betingelserne i færdselslovens § 66, stk. 1, nr. 1, 2 og 5. Stk. 2. I sager om tjenesteydelser, jf. direktivets artikel 5, stk. 2, skal tjenesteyderen indgive anmeldelse efter direktivets artikel 7, stk. 1, og anmeldelsen skal ledsages af de dokumenter, som er nævnt i direktivets artikel 7, stk. 2. Rigspolitichefen kan kontrollere tjenesteyderens erhvervsmæssige kvalifikationer efter reglerne i direktivets artikel 7, stk. 4. Stk. 3. Sager om etablering behandles efter reglerne i direktivets artikel 11-14, 15, stk. 3, og 50-52.",
      "valid_from": "2007-12-20",
      "valid_to": null
    },
    {
      "provision_ref": "6:20",
      "chapter": "6",
      "section": "20",
      "content": "§ 20. Godkendelser efter § 19 meddeles skriftligt. Stk. 2. Kørelæreren skal ved udøvelsen af sin virksomhed være i besiddelse af godkendelsen.",
      "valid_from": "2007-12-20",
      "valid_to": null
    },
    {
      "provision_ref": "7:21",
      "chapter": "7",
      "section": "21",
      "content": "§ 21. Prøvekommissionens afgørelser kan påklages til Rigspolitichefen. Stk. 2. Rigspolitichefens afgørelser efter stk. 1 kan ikke indbringes for anden administrativ myndighed. Stk. 3. Fristen for klage efter stk. 1 er 4 uger fra den dag, afgørelsen er meddelt.",
      "valid_from": "2007-12-20",
      "valid_to": null
    },
    {
      "provision_ref": "7:22",
      "chapter": "7",
      "section": "22",
      "content": "§ 22. Rigspolitichefen kan, når ganske særlige forhold gør sig gældende, dispensere fra bestemmelserne i denne bekendtgørelse. Stk. 2. Rigspolitichefens afgørelser efter stk. 1 kan ikke indbringes for anden administrativ myndighed.",
      "valid_from": "2007-12-20",
      "valid_to": null
    },
    {
      "provision_ref": "7:23",
      "chapter": "7",
      "section": "23",
      "content": "§ 23. For afholdelse af kørelærerprøve betales et i medfør af færdselslovens § 124 e, stk. 1, 1. pkt., nærmere fastsat beløb for hver kategori. Såfremt der aflægges prøve til almindelig bil samtidig med prøve til motorcykel, betales et i medfør af færdselslovens § 124 e, stk. 1, 2. pkt., nærmere fastsat beløb. Stk. 2. Betalingen omfatter både forprøven og den afsluttende prøve. Udebliver en ansøger fra en berammet forprøve eller afsluttende prøve uden at have meddelt forfald senest kl. 12 3 hverdage før prøven, eller bestås prøven ikke, skal der ske fornyet fuld betaling, før ny prøve afholdes, medmindre udeblivelsen skyldes ansøgerens dokumenterede sygdom.",
      "valid_from": "2007-12-20",
      "valid_to": null
    },
    {
      "provision_ref": "7:24",
      "chapter": "7",
      "section": "24",
      "content": "§ 24. Formanden for prøvekommissionen meddeler samtidig med underretningen om tidspunktet og stedet for en prøves afholdelse, til hvilken kommune betaling skal ske.",
      "valid_from": "2007-12-20",
      "valid_to": null
    },
    {
      "provision_ref": "8:25",
      "chapter": "8",
      "section": "25",
      "content": "§ 25. Overtrædelse af § 20, stk. 2, straffes med bøde.",
      "valid_from": "2007-12-20",
      "valid_to": null
    },
    {
      "provision_ref": "9:26",
      "chapter": "9",
      "section": "26",
      "content": "§ 26. Bekendtgørelsen træder i kraft den 1. januar 2008. Stk. 2. Bekendtgørelse nr. 1421 af 13. december 2006 om godkendelse af kørelærere ophæves.",
      "valid_from": "2007-12-20",
      "valid_to": null
    }
  ],
  "definitions": []
}
