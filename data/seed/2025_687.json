{
  "id": "2025:687",
  "type": "statute",
  "title": "Bekendtgørelse for Grønland om landbaserede væddemål",
  "short_name": "BEK H#LOKDOK04",
  "status": "in_force",
  "issued_date": "2025-06-11",
  "url": "https://www.retsinformation.dk/eli/lta/2025/687/xml",
  "description": "Retsinformation source. DocumentId=AN016797; AccessionNumber=B20250068705; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på udbud af landbaserede væddemål, jf. § 7 i lov for Grønland om visse spil. Stk. 2. Tilladelser til udbud af væddemål som nævnt i § 8, stk. 1, i lov for Grønland om visse spil er ikke omfattet af bekendtgørelsen."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. For at indgå væddemål hos en tilladelsesindehaver skal en spiller registreres som kunde hos tilladelsesindehaveren. Ved tilladelsesindehaver forstås en indehaver af tilladelse til at udbyde væddemål. Stk. 2. Kun fysiske personer kan registreres som kunder. Stk. 3. Tilladelsesindehaver skal have kendskab til kunden i overensstemmelse med stk. 4-6 og § 3. Stk. 4. Tilladelsesindehaver skal indhente oplysning om kundens identitet, herunder navn og cpr-nummer eller anden lignende oplysning, hvis den pågældende ikke har et cpr-nummer. De indhentede oplysninger skal bekræftes ved fornøden dokumentation. Omfanget af dokumentationen skal fastlægges ud fra en risikovurdering, således at tilladelsesindehaver er sikker på, at kunden er den person, som kunden udgiver sig for at være. Stk. 5. Tilladelsesindehaver skal betinge registreringen som kunde af, at kunden udelukkende må handle på egne vegne. Stk. 6. Hvis der er tvivl om, hvorvidt tidligere indhentede oplysninger om kundens identitet er tilstrækkelige, skal der kræves ny legitimation."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Legitimationsproceduren skal afsluttes i forbindelse med tilladelsesindehaveres etablering af kundeforholdet og senest inden, at første spil indgås."
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Tilladelsesindehaver skal udstede et identifikationsmiddel til en registreret spiller, jf. dog § 19, stk. 3. Stk. 2. På identifikationsmidlet skal spillerens navn og fødselsdato fremgå. Stk. 3. Identifikationsmidlet må ikke udgøre en betalingstjeneste eller et betalingsinstrument, jf. lov om betalinger, med undtagelse af betalinger som indsats i væddemål med brug af en spilkonto. Stk. 4. Tilladelsesindehaver skal på anmodning fra spilleren gøre en opgørelse over spillerens indgåede væddemål tilgængelig for spilleren. Opgørelsen skal opdeles efter indsatsmetode og som minimum indeholde indbetalinger til spilkonto, indsatser, gevinster, udbetalingsmetode og tab. Stk. 5. Anmodningen om en opgørelse skal kunne ske på alle salgssteder, hvor tilladelsesindehaver udbyder væddemål. Stk. 6. Tilladelsesindehaver må ikke opkræve gebyr fra spilleren på grund af inaktivitet."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Tilladelsesindehaver skal sikre, at anvendelsen af identifikationsmidlet, jf. § 4, stk. 1, kræver en autentifikation, som er baseret på anvendelsen af to eller flere elementer, der er kategoriseret som viden, besiddelse eller iboende egenskab, der er uafhængige, så brud på et element ikke svækker pålideligheden af andre elementer, og er designet på en sådan måde, at fortroligheden af autentifikationsdata beskyttes. Stk. 2. Tilladelsesindehaver skal sikre, at en spillers indgåelse af væddemål, præmiesøgning og udbetaling kun kan ske med anvendelse af det udstedte identifikationsmiddel, jf. § 4, stk. 1. Stk. 3. Tilladelsesindehaver skal sørge for, at personer, der er beskæftiget med kontakt til spillere, herunder i forbindelse med salget af væddemål, eller analyse af spilleres spiladfærd, ved mistanke om uberettiget brug kontrollerer, at det anvendte identifikationsmiddel tilhører spilleren."
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Tilladelsesindehaver skal opbevare de af bekendtgørelsen omfattede identitets- og kontroloplysninger om en registreret spiller, jf. kapitel 2 og 3, i mindst 5 år efter, at kundeforholdet er ophørt. Stk. 2. Dokumenter og registreringer vedrørende spillernes transaktioner skal opbevares, så de kan fremfindes samlet i mindst 5 år efter transaktionernes gennemførelse. Stk. 3. Ophører tilladelsesindehavers virksomhed, skal den senest fungerende ledelse sørge for, at identitetsoplysninger m.v. fortsat opbevares i overensstemmelse med stk. 1 og 2."
    },
    {
      "provision_ref": "5:7",
      "chapter": "5",
      "section": "7",
      "content": "§ 7. Tilladelsesindehaveren skal tilknytte en spilkonto til identifikationsmidlet."
    },
    {
      "provision_ref": "5:8",
      "chapter": "5",
      "section": "8",
      "content": "§ 8. Tilladelsesindehaver kan alene modtage betalinger til en spilkonto fra en udbyder af betalingstjenester, der i henhold til lov om betalinger udbydes lovligt her i landet. Stk. 2. Beløb indbetalt af spilleren skal krediteres spilkontoen umiddelbart efter, at tilladelsesindehaver har modtaget indbetalingen. Stk. 3. Der må ikke ske indbetalinger på spilkontoen fra salgsstedet."
    },
    {
      "provision_ref": "5:9",
      "chapter": "5",
      "section": "9",
      "content": "§ 9. Vundne gevinster skal krediteres spilkontoen umiddelbart."
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Tilladelsesindehaver må ikke tillade overførsler af penge, spillemærker eller lignende mellem spilkonti."
    },
    {
      "provision_ref": "5:11",
      "chapter": "5",
      "section": "11",
      "content": "§ 11. De midler, som spilleren har stående på spilkontoen, er betroede midler, der skal indestå på en modregningsfri konto i et pengeinstitut m.v., som holdes adskilt fra tilladelsesindehavers egne midler, og som kun tilladelsesindehaver har rådighed over. Midlerne fra kontoen kan kun udbetales til spilleren og må derfor ikke kunne anvendes til dækning af krav mod tilladelsesindehaver. Midlerne skal være sikret i tilfælde af insolvens m.v. hos tilladelsesindehaver. Stk. 2. De midler, der står på den modregningsfri konto, skal til enhver tid mindst svare til det samlede beløb, der står på spillernes spilkonti."
    },
    {
      "provision_ref": "6:12",
      "chapter": "6",
      "section": "12",
      "content": "§ 12. En spiller skal ved udstedelsen af identifikationsmidlet, jf. § 4, stk. 1, fastsætte en indbetalingsgrænse, medmindre en sådan allerede er fastsat i forbindelse med oprettelsen af en online spilkonto. Spilleren skal kunne vælge, om indbetalingsgrænsen skal være daglig, ugentlig eller månedlig. Beløbene på indbetalingsgrænsen, med undtagelse af en øvre indbetalingsgrænse, må ikke være forudbestemt af tilladelsesindehaver. Stk. 2. Indgåelse af væddemål, hvor betalingen sker på salgsstedet, tæller med i indbetalingsgrænsen som en indbetaling. Stk. 3. En spillers anmodning om forhøjelse af en tidligere fastsat indbetalingsgrænse må tidligst træde i kraft efter 24 timer."
    },
    {
      "provision_ref": "7:13",
      "chapter": "7",
      "section": "13",
      "content": "§ 13. Alle informationer, som tilladelsesindehaver er forpligtet til at stille til rådighed for spilleren efter bestemmelser fastsat i lov for Grønland om visse spil og tilhørende forskrifter, skal være tilgængelige på dansk og grønlandsk på salgsstedet. Al anden kommunikation imellem spillere og tilladelsesindehaver skal kunne ske på dansk og grønlandsk."
    },
    {
      "provision_ref": "7:14",
      "chapter": "7",
      "section": "14",
      "content": "§ 14. På salgsstedet skal: 1) fremgå, at det ikke er tilladt for personer under 18 år at deltage i spillene, 2) informeres om ansvarligt spil og de potentielle skadevirkninger af spil, hvor informationen skal være udarbejdet i samarbejde med et behandlingscenter for spilafhængighed, 3) formidles information om og kontaktadresser på grønlandske behandlingscentre for spilafhængighed, 4) henvises til Spillemyndighedens hjælpelinje til ansvarligt spil, 5) informeres om muligheden for at registrere sig i registret over frivilligt udelukkede spillere, jf. § 18, og 6) fremgå, at tilladelsesindehaver har tilladelse fra og er under tilsyn af Spillemyndigheden. Stk. 2. Informationen i stk. 1 skal være placeret på en fremtrædende plads på salgsstedet, og spilleren skal være præsenteret for informationen før deltagelse i spillet."
    },
    {
      "provision_ref": "7:15",
      "chapter": "7",
      "section": "15",
      "content": "§ 15. På salgsstedet skal Spillemyndighedens mærkningsordning anvendes. Spillemyndighedens mærke skal være let synligt for spilleren. Stk. 2. Tilladelsesindehaver skal til enhver tid benytte sig af den seneste offentliggjorte version af mærket, der er udarbejdet af Spillemyndigheden. Mærket må ikke ændres i design, proportioner eller farver. Stk. 3. Mærket må ikke anvendes på en måde, der giver indtryk af, at Spillemyndigheden er medarrangør eller sponsor. Stk. 4. Mærket må ikke benyttes af tilladelsesindehavers samarbejdspartnere eller andre parter, der ikke har en tilladelse fra Spillemyndigheden."
    },
    {
      "provision_ref": "8:16",
      "chapter": "8",
      "section": "16",
      "content": "§ 16. Tilladelsesindehaver skal gøre sig bekendt med spillerens spilmønstre og skal træffe foranstaltninger med henblik på at forebygge og forhindre, at spilleren udvikler en problematisk spiladfærd og spilafhængighed. Stk. 2. Tilladelsesindehaver skal have skriftlige interne regler og procedurer om ansvarligt spil med henblik på at forebygge og forhindre problemspil og spilafhængighed, herunder kontrol- og kommunikationsprocedurer med spillere der udviser problematisk spiladfærd, opmærksomheds- og noteringspligt, opbevaring af oplysninger om spillerens spiladfærd og risikovurdering af spilleren. Stk. 3. Tilladelsesindehaver skal opbevare oplysningerne om spillerens spiladfærd og risikovurdering af spilleren i 5 år. Stk. 4. Tilladelsesindehaver skal endvidere have uddannelses- og instruktionsprogrammer for relevante ansatte med henblik på at forebygge og forhindre problemspil og spilafhængighed. Stk. 5. Tilladelsesindehaver skal sørge for, at personer, der er beskæftiget med kontakt til spillere, herunder i forbindelse med salg af væddemål, eller analyse af spilleres spiladfærd, er gjort bekendt med og anvender de interne regler, jf. stk. 2."
    },
    {
      "provision_ref": "8:17",
      "chapter": "8",
      "section": "17",
      "content": "§ 17. Tilladelsesindehaver skal på anmodning fra spilleren udelukke spilleren midlertidigt eller endeligt fra tilladelsesindehaverens spil. Anmodningen om udelukkelse skal kunne ske på alle salgssteder, hvor tilladelsesindehaver udbyder væddemål. Tilladelsesindehaver skal sikre, at spilleren ikke kan indgå nye spil efter, at spilleren har anmodet om udelukkelse. Stk. 2. En midlertidig udelukkelse kan ikke være under 30 dage, dog skal spilleren have mulighed for at vælge en kortvarig spilpause på 24 timer (afkølingsperiode). En midlertidig udelukkelse og kortvarig spilpause betyder, at spillerens identifikationsmiddel ikke kan anvendes til indgåelse af nye væddemål i denne periode. Stk. 3. Endelig udelukkelse af spilleren medfører, at tilladelsesindehaver skal lukke spillerens identifikationsmiddel og afslutte kundeforholdet. Spilleren kan først registreres som kunde på ny, jf. § 2, tidligst 1 år efter identifikationsmidlets lukning. En eksisterende spilkonto tilknyttet identifikationsmidlet skal lukkes samtidig hermed. Stk. 4. Såfremt en spiller har udelukket sig selv fra deltagelse i tilladelsesindehavers spil, skal tilladelsesindehaver informere spilleren om muligheden for rådgivnings- og behandlingstilbud for spilafhængighed på et grønlandsk behandlingscenter."
    },
    {
      "provision_ref": "8:18",
      "chapter": "8",
      "section": "18",
      "content": "§ 18. Spillemyndigheden fører et register over spillere, der frivilligt ønsker midlertidig eller endelig udelukkelse fra spil hos alle tilladelsesindehavere. En spiller kan blive registreret i registret på Spillemyndighedens hjemmeside eller ved at henvende sig til Spillemyndigheden. Landbaseret væddemål er omfattet af registret pr. 1. oktober 2023. Spilleren skal give udtrykkeligt samtykke til registrering i registret . Stk. 2. Behandlingen af personoplysninger i registret foregår på grundlag af Spillemyndighedens myndighedsudøvelse i henhold til databeskyttelsesforordningen artikel 6, stk. 1, litra e. Stk. 3. Spillemyndigheden kan fastsætte længden på de forskellige midlertidige udelukkelser, som en spiller kan vælge imellem. Stk. 4. En spiller, der er blevet registreret i registret som midlertidigt udelukket, jf. stk. 1, kan ikke i den valgte udelukkelsesperiode blive slettet eller fortryde sin registrering. Stk. 5. En spiller, der er blevet registreret i registret som endeligt udelukket, kan til enhver tid, dog tidligst 1 år efter registreringen i registret, anmode Spillemyndigheden om at blive slettet fra registret. Spilleren kan tidligst 7 dage efter og skal senest 30 dage efter anmodningen bekræfte anmodningen, for at sletningen kan gennemføres. Stk. 6. En spiller registreret i registret har samtidig frabedt sig at modtage markedsføring fra tilladelsesindehaver i udelukkelsesperioden. Stk. 7. Stk. 1-6 gælder ikke for spillere, der i henhold til § 2, stk. 4, er blevet registreret som kunder uden cpr-nummer ."
    },
    {
      "provision_ref": "8:19",
      "chapter": "8",
      "section": "19",
      "content": "§ 19. Tilladelsesindehaver skal informere om muligheden for på Spillemyndighedens hjemmeside at registrere sig i registret over frivilligt udelukkede spillere, jf. § 18. Tilladelsesindehaver skal på sin hjemmeside formidle adgang til registret. Stk. 2. Ved udstedelse af et identifikationsmiddel til en ny spiller, jf. § 4, stk. 1, skal tilladelsesindehaver konsultere registret for at påse, at den pågældende spiller ikke er registreret i registret. Er en spiller registreret i registret, skal udstedelsen af identifikationsmidlet afvises af tilladelsesindehaver. Stk. 3. Tilladelsesindehaver skal ved spillerens anvendelse af identifikationsmidlet, jf. § 5, stk. 2, konsultere registret for at påse, at spilleren ikke er blevet registreret i registret. Er en spiller registreret i registret, skal spilleren nægtes adgang til at spille. Stk. 4. Får tilladelsesindehaver kendskab til, at en spiller er registreret i registret som endeligt udelukket, skal tilladelsesindehaver lukke spillerens identifikationsmiddel og afslutte kundeforholdet. En eksisterende spilkonto tilknyttet identifikationsmidlet skal lukkes samtidig hermed. Stk. 5. Tidligst 24 timer inden en tilladelsesindehaver udsender markedsføring til en spiller, skal tilladelsesindehaveren konsultere registret for at påse, om spilleren står registreret i registret. Er spilleren registreret i registret, må tilladelsesindehaver ikke sende markedsføring til denne. Stk. 6. Stk. 1-5 gælder ikke for spillere, der i henhold til § 2, stk. 4, er blevet registreret som kunder uden cpr-nummer."
    },
    {
      "provision_ref": "9:20",
      "chapter": "9",
      "section": "20",
      "content": "§ 20. Tilladelsesindehaver skal træffe foranstaltninger til at undgå at sende markedsføring til spillere, der har udelukket sig selv fra deltagelse i tilladelsesindehaverens spil midlertidigt eller endeligt, jf. § 17."
    },
    {
      "provision_ref": "9:21",
      "chapter": "9",
      "section": "21",
      "content": "§ 21. Tilladelsesindehaver skal i markedsføring klart og tydeligt oplyse om: 1) aldersgrænsen for spillet, 2) Spillemyndighedens hjælpelinje til ansvarligt spil, og 3) muligheden for selvudelukkelse i registreret over frivillige udelukkede spillere, jf. § 18. Stk. 2. Tilladelsesindehaver skal i markedsføring anvende Spillemyndighedens mærkningsordning. Mærket skal være let synligt. § 15, stk. 2 og 3, finder tilsvarende anvendelse. Stk. 3. Hvis tilladelsesindehaver har en hjemmeside eller anden brugergrænseflade, skal oplysningerne i stk. 1 og mærket, jf. stk. 2, ligeledes forefindes på hjemmesiden eller brugergrænsefladen i umiddelbar tilknytning til den pågældende markedsføring."
    },
    {
      "provision_ref": "10:22",
      "chapter": "10",
      "section": "22",
      "content": "§ 22. Såfremt tilladelsesindehaver tilbyder spilleren en salgsfremmende foranstaltning i forbindelse med udbud af spil, skal alle vilkår være oplyst på en klar og tydelig måde i umiddelbar tilknytning til tilbuddet. Opfyldelse af en aftale om en salgsfremmende foranstaltning skal ske uden videre, når vilkårene er opfyldt. Stk. 2. En salgsfremmende foranstaltning må ikke have en værdi eller gennemsnitlig værdi af mere end 1.000 kr. Værdien beregnes på tidspunktet, hvor den salgsfremmende foranstaltning tildeles. For andre gevinster end kontantgevinster skal værdien beregnes af handelsværdien. Stk. 3. Et krav om indsats i spil for at opnå en salgsfremmende foranstaltning skal svare til 100 pct. af værdien af den tildelte salgsfremmende foranstaltning, jf. dog stk. 2. Stk. 4. Gennemspilskrav tilknyttet en salgsfremmende foranstaltning må højst være på 10 gange værdien af indsatsen i spillet sammenlagt med det tildelte beløb, jf. dog stk. 5. Stk. 5. Ved kommissionsbaserede spil må gennemspilskrav tilknyttet den salgsfremmende foranstaltning højst udgøre halvdelen af kommissionen betalt af spilleren. Stk. 6. Der må ikke være tilknyttet gennemspilskrav til gevinster vundet ved salgsfremmende foranstaltninger. Stk. 7. Hvis der er tilknyttet gennemspilskrav til tilbuddet om en salgsfremmende foranstaltning, skal der gives et eksempel på beløbet, i den valuta spillet spilles i, der skal spilles for, før eventuelle gevinster kan udbetales. Eksemplet skal oplyses på en klar og tydelig måde i umiddelbar tilknytning til tilbuddet. Stk. 8. Spil, der kan anvendes i forbindelse med at opfylde kravene til den salgsfremmende foranstaltning, skal bidrage 100 pct. til at opfylde gennemspilskravet . Stk. 9. Spilleren skal have minimum 60 dage til at opfylde eventuelle vilkår tilknyttet til udbetalingen af en salgsfremmende foranstaltning."
    },
    {
      "provision_ref": "10:23",
      "chapter": "10",
      "section": "23",
      "content": "§ 23. Salgsfremmende foranstaltninger må ikke gives til enkelte spillere på vilkår, som adskiller sig fra tilbud givet til andre spillere, men skal tilbydes til alle spillere, der spiller inden for samme fastlagte beløbsinterval eller som opfylder et andet kriterium. Beløbsintervallet eller et andet kriterium skal fastsættes, så den salgsfremmende foranstaltning tilbydes til mindst 100 spillere. Stk. 2. En spillers inaktivitet ved tilladelsesindehaver må ikke være et udvælgelseskriterium ved tildeling af tilbud om salgsfremmende foranstaltninger."
    },
    {
      "provision_ref": "11:24",
      "chapter": "11",
      "section": "24",
      "content": "§ 24. Lukning af en spillers identifikationsmiddel medfører samtidig lukning af den tilknyttet spilkonto."
    },
    {
      "provision_ref": "11:25",
      "chapter": "11",
      "section": "25",
      "content": "§ 25. Ved lukning af en spilkonto skal tilladelsesindehaver hurtigst muligt og senest 5 arbejdsdage efter lukningen udbetale gevinster, som ikke er udbetalt fra spillerens identifikationsmiddel. Udbetaling skal ske til spillerens NemKonto eller en anden konto, hvis kundens ejerskab af kontoen er dokumenteret. Der må ikke kræves et gebyr for lukningen. Stk. 2. Ved lukning af en spilkonto på tilladelsesindehavers foranledning skal tilladelsesindehaver sende en begrundet afgørelse med dokumentation til spilleren. En kopi af afgørelsen skal sendes til Spillemyndigheden."
    },
    {
      "provision_ref": "11:26",
      "chapter": "11",
      "section": "26",
      "content": "§ 26. Ved suspension af et identifikationsmiddel eller en spilkonto skal tilladelsesindehaver træffe afgørelse i sagen inden for rimelig tid. I suspensionsperioden kan spilleren ikke lukke sit identifikationsmiddel eller sin spilkonto. Når den endelige afgørelse er truffet, skal spilleren informeres behørigt om afgørelsen. Stk. 2. Tilladelsesindehaver skal sende en begrundet afgørelse med dokumentation til spilleren. En kopi af afgørelsen skal sendes til Spillemyndigheden."
    },
    {
      "provision_ref": "12:27",
      "chapter": "12",
      "section": "27",
      "content": "§ 27. Tilladelsesindehaver skal træffe foranstaltninger, som er egnede til at reducere risikoen for aftalt spil (»match-fixing«) i væddemål og skal nægte modtagelse af indsats i væddemål, hvor der er en begrundet mistanke om aftalt spil."
    },
    {
      "provision_ref": "12:28",
      "chapter": "12",
      "section": "28",
      "content": "§ 28. Tilladelsesindehaver må ikke tilbyde væddemål på sportsbegivenheder forbeholdt unge under 18 år."
    },
    {
      "provision_ref": "13:29",
      "chapter": "13",
      "section": "29",
      "content": "§ 29. Tilladelsesindehaver skal overholde de tekniske krav til kontrolsystemet og spilsystemet, der følger af bilag 1."
    },
    {
      "provision_ref": "13:30",
      "chapter": "13",
      "section": "30",
      "content": "§ 30. Tilladelsesindehaver skal give Spillemyndigheden adgang til at foretage en betryggende kontrol af spilsystemet, hvorved forstås IT-udstyr, der anvendes til udbud af væddemål, jf. bilag 1, ved hjælp af fjernadgang eller lignende. Stk. 2. Spillemyndigheden kan godkende, at kravet om fjernadgang kan fraviges, såfremt tilladelsesindehaver har tilladelse til udbud af spil i et andet land, hvor en offentlig myndighed fører tilsyn med tilladelsesindehavers spiludbud, og denne tilsynsmyndighed har indgået en aftale med Spillemyndigheden om tilsynet med tilladelsesindehavers udbud af spil her i landet."
    },
    {
      "provision_ref": "13:31",
      "chapter": "13",
      "section": "31",
      "content": "§ 31. Tilladelsesindehavers spilsystemer, forretningsgange og forretningssystemer skal certificeres af en akkrediteret testvirksomhed, før spilsystemet anvendes til udbud af væddemål. Spillemyndigheden kan fastsætte krav til certificeringen. Stk. 2. Spillemyndigheden kan fastsætte krav til, hvordan testvirksomheder akkrediteres."
    },
    {
      "provision_ref": "13:32",
      "chapter": "13",
      "section": "32",
      "content": "§ 32. Når et spilsystem er certificeret, kan Spillemyndigheden til enhver tid beordre tilladelsesindehaver til at foretage yderligere test, verifikation og certificering af systemet."
    },
    {
      "provision_ref": "13:33",
      "chapter": "13",
      "section": "33",
      "content": "§ 33. Tilladelsesindehaver skal opbevare alle data om udbuddet af væddemål i spilsystemet i mindst 5 år."
    },
    {
      "provision_ref": "14:34",
      "chapter": "14",
      "section": "34",
      "content": "§ 34. Tilladelsesindehaver skal behandle klager fra spillere vedrørende tilladelsesindehavers udbud af spil. En klage skal indeholde information om spillerens identitet samt begrundelse for det påklagede forhold. Klagen kan afvises, hvis kravene ikke er opfyldt. Stk. 2. Tilladelsesindehaver skal behandle klagen hurtigst muligt. Er klagesagen ikke afgjort inden for 14 dage, skal tilladelsesindehaver informere spilleren om, hvornår denne kan forvente en afgørelse i sagen. Stk. 3. Tilladelsesindehaver skal opbevare dokumenter, der indgår i klagesager, herunder også dokumenter i sager om afviste klager, i mindst 2 år. På forlangende fremsendes disse til Spillemyndigheden."
    },
    {
      "provision_ref": "15:35",
      "chapter": "15",
      "section": "35",
      "content": "§ 35. Spillemyndigheden fører tilsyn med overholdelse af denne bekendtgørelse, jf. kapitel 6 i lov for Grønland om visse spil."
    },
    {
      "provision_ref": "16:36",
      "chapter": "16",
      "section": "36",
      "content": "§ 36. Medmindre højere straf er forskyldt efter anden lovgivning, straffes med bøde den, der forsætligt eller groft uagtsomt overtræder § 2, stk. 1, 1. pkt., og stk. 2-6, §§ 3-11, § 12, stk. 1 og 3, §§ 13-17, § 19, stk. 1-5, §§ 20-23 og 25, § 26, stk. 2, §§ 28 og 29, § 30, stk. 1, § 31, stk. 1, 1. pkt., § 33 og § 34, stk. 1, 1. pkt., stk. 2, 2. pkt., og stk. 3. Stk. 2. Der kan pålægges selskaber m.v. (juridiske personer) et kriminalretligt ansvar efter reglerne i kapitel 5 i kriminallov for Grønland."
    },
    {
      "provision_ref": "17:37",
      "chapter": "17",
      "section": "37",
      "content": "§ 37. Bekendtgørelsen træder i kraft den 1. juli 2025."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på udbud af landbaserede væddemål, jf. § 7 i lov for Grønland om visse spil. Stk. 2. Tilladelser til udbud af væddemål som nævnt i § 8, stk. 1, i lov for Grønland om visse spil er ikke omfattet af bekendtgørelsen.",
      "valid_from": "2025-06-11",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. For at indgå væddemål hos en tilladelsesindehaver skal en spiller registreres som kunde hos tilladelsesindehaveren. Ved tilladelsesindehaver forstås en indehaver af tilladelse til at udbyde væddemål. Stk. 2. Kun fysiske personer kan registreres som kunder. Stk. 3. Tilladelsesindehaver skal have kendskab til kunden i overensstemmelse med stk. 4-6 og § 3. Stk. 4. Tilladelsesindehaver skal indhente oplysning om kundens identitet, herunder navn og cpr-nummer eller anden lignende oplysning, hvis den pågældende ikke har et cpr-nummer. De indhentede oplysninger skal bekræftes ved fornøden dokumentation. Omfanget af dokumentationen skal fastlægges ud fra en risikovurdering, således at tilladelsesindehaver er sikker på, at kunden er den person, som kunden udgiver sig for at være. Stk. 5. Tilladelsesindehaver skal betinge registreringen som kunde af, at kunden udelukkende må handle på egne vegne. Stk. 6. Hvis der er tvivl om, hvorvidt tidligere indhentede oplysninger om kundens identitet er tilstrækkelige, skal der kræves ny legitimation.",
      "valid_from": "2025-06-11",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Legitimationsproceduren skal afsluttes i forbindelse med tilladelsesindehaveres etablering af kundeforholdet og senest inden, at første spil indgås.",
      "valid_from": "2025-06-11",
      "valid_to": null
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Tilladelsesindehaver skal udstede et identifikationsmiddel til en registreret spiller, jf. dog § 19, stk. 3. Stk. 2. På identifikationsmidlet skal spillerens navn og fødselsdato fremgå. Stk. 3. Identifikationsmidlet må ikke udgøre en betalingstjeneste eller et betalingsinstrument, jf. lov om betalinger, med undtagelse af betalinger som indsats i væddemål med brug af en spilkonto. Stk. 4. Tilladelsesindehaver skal på anmodning fra spilleren gøre en opgørelse over spillerens indgåede væddemål tilgængelig for spilleren. Opgørelsen skal opdeles efter indsatsmetode og som minimum indeholde indbetalinger til spilkonto, indsatser, gevinster, udbetalingsmetode og tab. Stk. 5. Anmodningen om en opgørelse skal kunne ske på alle salgssteder, hvor tilladelsesindehaver udbyder væddemål. Stk. 6. Tilladelsesindehaver må ikke opkræve gebyr fra spilleren på grund af inaktivitet.",
      "valid_from": "2025-06-11",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Tilladelsesindehaver skal sikre, at anvendelsen af identifikationsmidlet, jf. § 4, stk. 1, kræver en autentifikation, som er baseret på anvendelsen af to eller flere elementer, der er kategoriseret som viden, besiddelse eller iboende egenskab, der er uafhængige, så brud på et element ikke svækker pålideligheden af andre elementer, og er designet på en sådan måde, at fortroligheden af autentifikationsdata beskyttes. Stk. 2. Tilladelsesindehaver skal sikre, at en spillers indgåelse af væddemål, præmiesøgning og udbetaling kun kan ske med anvendelse af det udstedte identifikationsmiddel, jf. § 4, stk. 1. Stk. 3. Tilladelsesindehaver skal sørge for, at personer, der er beskæftiget med kontakt til spillere, herunder i forbindelse med salget af væddemål, eller analyse af spilleres spiladfærd, ved mistanke om uberettiget brug kontrollerer, at det anvendte identifikationsmiddel tilhører spilleren.",
      "valid_from": "2025-06-11",
      "valid_to": null
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Tilladelsesindehaver skal opbevare de af bekendtgørelsen omfattede identitets- og kontroloplysninger om en registreret spiller, jf. kapitel 2 og 3, i mindst 5 år efter, at kundeforholdet er ophørt. Stk. 2. Dokumenter og registreringer vedrørende spillernes transaktioner skal opbevares, så de kan fremfindes samlet i mindst 5 år efter transaktionernes gennemførelse. Stk. 3. Ophører tilladelsesindehavers virksomhed, skal den senest fungerende ledelse sørge for, at identitetsoplysninger m.v. fortsat opbevares i overensstemmelse med stk. 1 og 2.",
      "valid_from": "2025-06-11",
      "valid_to": null
    },
    {
      "provision_ref": "5:7",
      "chapter": "5",
      "section": "7",
      "content": "§ 7. Tilladelsesindehaveren skal tilknytte en spilkonto til identifikationsmidlet.",
      "valid_from": "2025-06-11",
      "valid_to": null
    },
    {
      "provision_ref": "5:8",
      "chapter": "5",
      "section": "8",
      "content": "§ 8. Tilladelsesindehaver kan alene modtage betalinger til en spilkonto fra en udbyder af betalingstjenester, der i henhold til lov om betalinger udbydes lovligt her i landet. Stk. 2. Beløb indbetalt af spilleren skal krediteres spilkontoen umiddelbart efter, at tilladelsesindehaver har modtaget indbetalingen. Stk. 3. Der må ikke ske indbetalinger på spilkontoen fra salgsstedet.",
      "valid_from": "2025-06-11",
      "valid_to": null
    },
    {
      "provision_ref": "5:9",
      "chapter": "5",
      "section": "9",
      "content": "§ 9. Vundne gevinster skal krediteres spilkontoen umiddelbart.",
      "valid_from": "2025-06-11",
      "valid_to": null
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Tilladelsesindehaver må ikke tillade overførsler af penge, spillemærker eller lignende mellem spilkonti.",
      "valid_from": "2025-06-11",
      "valid_to": null
    },
    {
      "provision_ref": "5:11",
      "chapter": "5",
      "section": "11",
      "content": "§ 11. De midler, som spilleren har stående på spilkontoen, er betroede midler, der skal indestå på en modregningsfri konto i et pengeinstitut m.v., som holdes adskilt fra tilladelsesindehavers egne midler, og som kun tilladelsesindehaver har rådighed over. Midlerne fra kontoen kan kun udbetales til spilleren og må derfor ikke kunne anvendes til dækning af krav mod tilladelsesindehaver. Midlerne skal være sikret i tilfælde af insolvens m.v. hos tilladelsesindehaver. Stk. 2. De midler, der står på den modregningsfri konto, skal til enhver tid mindst svare til det samlede beløb, der står på spillernes spilkonti.",
      "valid_from": "2025-06-11",
      "valid_to": null
    },
    {
      "provision_ref": "6:12",
      "chapter": "6",
      "section": "12",
      "content": "§ 12. En spiller skal ved udstedelsen af identifikationsmidlet, jf. § 4, stk. 1, fastsætte en indbetalingsgrænse, medmindre en sådan allerede er fastsat i forbindelse med oprettelsen af en online spilkonto. Spilleren skal kunne vælge, om indbetalingsgrænsen skal være daglig, ugentlig eller månedlig. Beløbene på indbetalingsgrænsen, med undtagelse af en øvre indbetalingsgrænse, må ikke være forudbestemt af tilladelsesindehaver. Stk. 2. Indgåelse af væddemål, hvor betalingen sker på salgsstedet, tæller med i indbetalingsgrænsen som en indbetaling. Stk. 3. En spillers anmodning om forhøjelse af en tidligere fastsat indbetalingsgrænse må tidligst træde i kraft efter 24 timer.",
      "valid_from": "2025-06-11",
      "valid_to": null
    },
    {
      "provision_ref": "7:13",
      "chapter": "7",
      "section": "13",
      "content": "§ 13. Alle informationer, som tilladelsesindehaver er forpligtet til at stille til rådighed for spilleren efter bestemmelser fastsat i lov for Grønland om visse spil og tilhørende forskrifter, skal være tilgængelige på dansk og grønlandsk på salgsstedet. Al anden kommunikation imellem spillere og tilladelsesindehaver skal kunne ske på dansk og grønlandsk.",
      "valid_from": "2025-06-11",
      "valid_to": null
    },
    {
      "provision_ref": "7:14",
      "chapter": "7",
      "section": "14",
      "content": "§ 14. På salgsstedet skal: 1) fremgå, at det ikke er tilladt for personer under 18 år at deltage i spillene, 2) informeres om ansvarligt spil og de potentielle skadevirkninger af spil, hvor informationen skal være udarbejdet i samarbejde med et behandlingscenter for spilafhængighed, 3) formidles information om og kontaktadresser på grønlandske behandlingscentre for spilafhængighed, 4) henvises til Spillemyndighedens hjælpelinje til ansvarligt spil, 5) informeres om muligheden for at registrere sig i registret over frivilligt udelukkede spillere, jf. § 18, og 6) fremgå, at tilladelsesindehaver har tilladelse fra og er under tilsyn af Spillemyndigheden. Stk. 2. Informationen i stk. 1 skal være placeret på en fremtrædende plads på salgsstedet, og spilleren skal være præsenteret for informationen før deltagelse i spillet.",
      "valid_from": "2025-06-11",
      "valid_to": null
    },
    {
      "provision_ref": "7:15",
      "chapter": "7",
      "section": "15",
      "content": "§ 15. På salgsstedet skal Spillemyndighedens mærkningsordning anvendes. Spillemyndighedens mærke skal være let synligt for spilleren. Stk. 2. Tilladelsesindehaver skal til enhver tid benytte sig af den seneste offentliggjorte version af mærket, der er udarbejdet af Spillemyndigheden. Mærket må ikke ændres i design, proportioner eller farver. Stk. 3. Mærket må ikke anvendes på en måde, der giver indtryk af, at Spillemyndigheden er medarrangør eller sponsor. Stk. 4. Mærket må ikke benyttes af tilladelsesindehavers samarbejdspartnere eller andre parter, der ikke har en tilladelse fra Spillemyndigheden.",
      "valid_from": "2025-06-11",
      "valid_to": null
    },
    {
      "provision_ref": "8:16",
      "chapter": "8",
      "section": "16",
      "content": "§ 16. Tilladelsesindehaver skal gøre sig bekendt med spillerens spilmønstre og skal træffe foranstaltninger med henblik på at forebygge og forhindre, at spilleren udvikler en problematisk spiladfærd og spilafhængighed. Stk. 2. Tilladelsesindehaver skal have skriftlige interne regler og procedurer om ansvarligt spil med henblik på at forebygge og forhindre problemspil og spilafhængighed, herunder kontrol- og kommunikationsprocedurer med spillere der udviser problematisk spiladfærd, opmærksomheds- og noteringspligt, opbevaring af oplysninger om spillerens spiladfærd og risikovurdering af spilleren. Stk. 3. Tilladelsesindehaver skal opbevare oplysningerne om spillerens spiladfærd og risikovurdering af spilleren i 5 år. Stk. 4. Tilladelsesindehaver skal endvidere have uddannelses- og instruktionsprogrammer for relevante ansatte med henblik på at forebygge og forhindre problemspil og spilafhængighed. Stk. 5. Tilladelsesindehaver skal sørge for, at personer, der er beskæftiget med kontakt til spillere, herunder i forbindelse med salg af væddemål, eller analyse af spilleres spiladfærd, er gjort bekendt med og anvender de interne regler, jf. stk. 2.",
      "valid_from": "2025-06-11",
      "valid_to": null
    },
    {
      "provision_ref": "8:17",
      "chapter": "8",
      "section": "17",
      "content": "§ 17. Tilladelsesindehaver skal på anmodning fra spilleren udelukke spilleren midlertidigt eller endeligt fra tilladelsesindehaverens spil. Anmodningen om udelukkelse skal kunne ske på alle salgssteder, hvor tilladelsesindehaver udbyder væddemål. Tilladelsesindehaver skal sikre, at spilleren ikke kan indgå nye spil efter, at spilleren har anmodet om udelukkelse. Stk. 2. En midlertidig udelukkelse kan ikke være under 30 dage, dog skal spilleren have mulighed for at vælge en kortvarig spilpause på 24 timer (afkølingsperiode). En midlertidig udelukkelse og kortvarig spilpause betyder, at spillerens identifikationsmiddel ikke kan anvendes til indgåelse af nye væddemål i denne periode. Stk. 3. Endelig udelukkelse af spilleren medfører, at tilladelsesindehaver skal lukke spillerens identifikationsmiddel og afslutte kundeforholdet. Spilleren kan først registreres som kunde på ny, jf. § 2, tidligst 1 år efter identifikationsmidlets lukning. En eksisterende spilkonto tilknyttet identifikationsmidlet skal lukkes samtidig hermed. Stk. 4. Såfremt en spiller har udelukket sig selv fra deltagelse i tilladelsesindehavers spil, skal tilladelsesindehaver informere spilleren om muligheden for rådgivnings- og behandlingstilbud for spilafhængighed på et grønlandsk behandlingscenter.",
      "valid_from": "2025-06-11",
      "valid_to": null
    },
    {
      "provision_ref": "8:18",
      "chapter": "8",
      "section": "18",
      "content": "§ 18. Spillemyndigheden fører et register over spillere, der frivilligt ønsker midlertidig eller endelig udelukkelse fra spil hos alle tilladelsesindehavere. En spiller kan blive registreret i registret på Spillemyndighedens hjemmeside eller ved at henvende sig til Spillemyndigheden. Landbaseret væddemål er omfattet af registret pr. 1. oktober 2023. Spilleren skal give udtrykkeligt samtykke til registrering i registret . Stk. 2. Behandlingen af personoplysninger i registret foregår på grundlag af Spillemyndighedens myndighedsudøvelse i henhold til databeskyttelsesforordningen artikel 6, stk. 1, litra e. Stk. 3. Spillemyndigheden kan fastsætte længden på de forskellige midlertidige udelukkelser, som en spiller kan vælge imellem. Stk. 4. En spiller, der er blevet registreret i registret som midlertidigt udelukket, jf. stk. 1, kan ikke i den valgte udelukkelsesperiode blive slettet eller fortryde sin registrering. Stk. 5. En spiller, der er blevet registreret i registret som endeligt udelukket, kan til enhver tid, dog tidligst 1 år efter registreringen i registret, anmode Spillemyndigheden om at blive slettet fra registret. Spilleren kan tidligst 7 dage efter og skal senest 30 dage efter anmodningen bekræfte anmodningen, for at sletningen kan gennemføres. Stk. 6. En spiller registreret i registret har samtidig frabedt sig at modtage markedsføring fra tilladelsesindehaver i udelukkelsesperioden. Stk. 7. Stk. 1-6 gælder ikke for spillere, der i henhold til § 2, stk. 4, er blevet registreret som kunder uden cpr-nummer .",
      "valid_from": "2025-06-11",
      "valid_to": null
    },
    {
      "provision_ref": "8:19",
      "chapter": "8",
      "section": "19",
      "content": "§ 19. Tilladelsesindehaver skal informere om muligheden for på Spillemyndighedens hjemmeside at registrere sig i registret over frivilligt udelukkede spillere, jf. § 18. Tilladelsesindehaver skal på sin hjemmeside formidle adgang til registret. Stk. 2. Ved udstedelse af et identifikationsmiddel til en ny spiller, jf. § 4, stk. 1, skal tilladelsesindehaver konsultere registret for at påse, at den pågældende spiller ikke er registreret i registret. Er en spiller registreret i registret, skal udstedelsen af identifikationsmidlet afvises af tilladelsesindehaver. Stk. 3. Tilladelsesindehaver skal ved spillerens anvendelse af identifikationsmidlet, jf. § 5, stk. 2, konsultere registret for at påse, at spilleren ikke er blevet registreret i registret. Er en spiller registreret i registret, skal spilleren nægtes adgang til at spille. Stk. 4. Får tilladelsesindehaver kendskab til, at en spiller er registreret i registret som endeligt udelukket, skal tilladelsesindehaver lukke spillerens identifikationsmiddel og afslutte kundeforholdet. En eksisterende spilkonto tilknyttet identifikationsmidlet skal lukkes samtidig hermed. Stk. 5. Tidligst 24 timer inden en tilladelsesindehaver udsender markedsføring til en spiller, skal tilladelsesindehaveren konsultere registret for at påse, om spilleren står registreret i registret. Er spilleren registreret i registret, må tilladelsesindehaver ikke sende markedsføring til denne. Stk. 6. Stk. 1-5 gælder ikke for spillere, der i henhold til § 2, stk. 4, er blevet registreret som kunder uden cpr-nummer.",
      "valid_from": "2025-06-11",
      "valid_to": null
    },
    {
      "provision_ref": "9:20",
      "chapter": "9",
      "section": "20",
      "content": "§ 20. Tilladelsesindehaver skal træffe foranstaltninger til at undgå at sende markedsføring til spillere, der har udelukket sig selv fra deltagelse i tilladelsesindehaverens spil midlertidigt eller endeligt, jf. § 17.",
      "valid_from": "2025-06-11",
      "valid_to": null
    },
    {
      "provision_ref": "9:21",
      "chapter": "9",
      "section": "21",
      "content": "§ 21. Tilladelsesindehaver skal i markedsføring klart og tydeligt oplyse om: 1) aldersgrænsen for spillet, 2) Spillemyndighedens hjælpelinje til ansvarligt spil, og 3) muligheden for selvudelukkelse i registreret over frivillige udelukkede spillere, jf. § 18. Stk. 2. Tilladelsesindehaver skal i markedsføring anvende Spillemyndighedens mærkningsordning. Mærket skal være let synligt. § 15, stk. 2 og 3, finder tilsvarende anvendelse. Stk. 3. Hvis tilladelsesindehaver har en hjemmeside eller anden brugergrænseflade, skal oplysningerne i stk. 1 og mærket, jf. stk. 2, ligeledes forefindes på hjemmesiden eller brugergrænsefladen i umiddelbar tilknytning til den pågældende markedsføring.",
      "valid_from": "2025-06-11",
      "valid_to": null
    },
    {
      "provision_ref": "10:22",
      "chapter": "10",
      "section": "22",
      "content": "§ 22. Såfremt tilladelsesindehaver tilbyder spilleren en salgsfremmende foranstaltning i forbindelse med udbud af spil, skal alle vilkår være oplyst på en klar og tydelig måde i umiddelbar tilknytning til tilbuddet. Opfyldelse af en aftale om en salgsfremmende foranstaltning skal ske uden videre, når vilkårene er opfyldt. Stk. 2. En salgsfremmende foranstaltning må ikke have en værdi eller gennemsnitlig værdi af mere end 1.000 kr. Værdien beregnes på tidspunktet, hvor den salgsfremmende foranstaltning tildeles. For andre gevinster end kontantgevinster skal værdien beregnes af handelsværdien. Stk. 3. Et krav om indsats i spil for at opnå en salgsfremmende foranstaltning skal svare til 100 pct. af værdien af den tildelte salgsfremmende foranstaltning, jf. dog stk. 2. Stk. 4. Gennemspilskrav tilknyttet en salgsfremmende foranstaltning må højst være på 10 gange værdien af indsatsen i spillet sammenlagt med det tildelte beløb, jf. dog stk. 5. Stk. 5. Ved kommissionsbaserede spil må gennemspilskrav tilknyttet den salgsfremmende foranstaltning højst udgøre halvdelen af kommissionen betalt af spilleren. Stk. 6. Der må ikke være tilknyttet gennemspilskrav til gevinster vundet ved salgsfremmende foranstaltninger. Stk. 7. Hvis der er tilknyttet gennemspilskrav til tilbuddet om en salgsfremmende foranstaltning, skal der gives et eksempel på beløbet, i den valuta spillet spilles i, der skal spilles for, før eventuelle gevinster kan udbetales. Eksemplet skal oplyses på en klar og tydelig måde i umiddelbar tilknytning til tilbuddet. Stk. 8. Spil, der kan anvendes i forbindelse med at opfylde kravene til den salgsfremmende foranstaltning, skal bidrage 100 pct. til at opfylde gennemspilskravet . Stk. 9. Spilleren skal have minimum 60 dage til at opfylde eventuelle vilkår tilknyttet til udbetalingen af en salgsfremmende foranstaltning.",
      "valid_from": "2025-06-11",
      "valid_to": null
    },
    {
      "provision_ref": "10:23",
      "chapter": "10",
      "section": "23",
      "content": "§ 23. Salgsfremmende foranstaltninger må ikke gives til enkelte spillere på vilkår, som adskiller sig fra tilbud givet til andre spillere, men skal tilbydes til alle spillere, der spiller inden for samme fastlagte beløbsinterval eller som opfylder et andet kriterium. Beløbsintervallet eller et andet kriterium skal fastsættes, så den salgsfremmende foranstaltning tilbydes til mindst 100 spillere. Stk. 2. En spillers inaktivitet ved tilladelsesindehaver må ikke være et udvælgelseskriterium ved tildeling af tilbud om salgsfremmende foranstaltninger.",
      "valid_from": "2025-06-11",
      "valid_to": null
    },
    {
      "provision_ref": "11:24",
      "chapter": "11",
      "section": "24",
      "content": "§ 24. Lukning af en spillers identifikationsmiddel medfører samtidig lukning af den tilknyttet spilkonto.",
      "valid_from": "2025-06-11",
      "valid_to": null
    },
    {
      "provision_ref": "11:25",
      "chapter": "11",
      "section": "25",
      "content": "§ 25. Ved lukning af en spilkonto skal tilladelsesindehaver hurtigst muligt og senest 5 arbejdsdage efter lukningen udbetale gevinster, som ikke er udbetalt fra spillerens identifikationsmiddel. Udbetaling skal ske til spillerens NemKonto eller en anden konto, hvis kundens ejerskab af kontoen er dokumenteret. Der må ikke kræves et gebyr for lukningen. Stk. 2. Ved lukning af en spilkonto på tilladelsesindehavers foranledning skal tilladelsesindehaver sende en begrundet afgørelse med dokumentation til spilleren. En kopi af afgørelsen skal sendes til Spillemyndigheden.",
      "valid_from": "2025-06-11",
      "valid_to": null
    },
    {
      "provision_ref": "11:26",
      "chapter": "11",
      "section": "26",
      "content": "§ 26. Ved suspension af et identifikationsmiddel eller en spilkonto skal tilladelsesindehaver træffe afgørelse i sagen inden for rimelig tid. I suspensionsperioden kan spilleren ikke lukke sit identifikationsmiddel eller sin spilkonto. Når den endelige afgørelse er truffet, skal spilleren informeres behørigt om afgørelsen. Stk. 2. Tilladelsesindehaver skal sende en begrundet afgørelse med dokumentation til spilleren. En kopi af afgørelsen skal sendes til Spillemyndigheden.",
      "valid_from": "2025-06-11",
      "valid_to": null
    },
    {
      "provision_ref": "12:27",
      "chapter": "12",
      "section": "27",
      "content": "§ 27. Tilladelsesindehaver skal træffe foranstaltninger, som er egnede til at reducere risikoen for aftalt spil (»match-fixing«) i væddemål og skal nægte modtagelse af indsats i væddemål, hvor der er en begrundet mistanke om aftalt spil.",
      "valid_from": "2025-06-11",
      "valid_to": null
    },
    {
      "provision_ref": "12:28",
      "chapter": "12",
      "section": "28",
      "content": "§ 28. Tilladelsesindehaver må ikke tilbyde væddemål på sportsbegivenheder forbeholdt unge under 18 år.",
      "valid_from": "2025-06-11",
      "valid_to": null
    },
    {
      "provision_ref": "13:29",
      "chapter": "13",
      "section": "29",
      "content": "§ 29. Tilladelsesindehaver skal overholde de tekniske krav til kontrolsystemet og spilsystemet, der følger af bilag 1.",
      "valid_from": "2025-06-11",
      "valid_to": null
    },
    {
      "provision_ref": "13:30",
      "chapter": "13",
      "section": "30",
      "content": "§ 30. Tilladelsesindehaver skal give Spillemyndigheden adgang til at foretage en betryggende kontrol af spilsystemet, hvorved forstås IT-udstyr, der anvendes til udbud af væddemål, jf. bilag 1, ved hjælp af fjernadgang eller lignende. Stk. 2. Spillemyndigheden kan godkende, at kravet om fjernadgang kan fraviges, såfremt tilladelsesindehaver har tilladelse til udbud af spil i et andet land, hvor en offentlig myndighed fører tilsyn med tilladelsesindehavers spiludbud, og denne tilsynsmyndighed har indgået en aftale med Spillemyndigheden om tilsynet med tilladelsesindehavers udbud af spil her i landet.",
      "valid_from": "2025-06-11",
      "valid_to": null
    },
    {
      "provision_ref": "13:31",
      "chapter": "13",
      "section": "31",
      "content": "§ 31. Tilladelsesindehavers spilsystemer, forretningsgange og forretningssystemer skal certificeres af en akkrediteret testvirksomhed, før spilsystemet anvendes til udbud af væddemål. Spillemyndigheden kan fastsætte krav til certificeringen. Stk. 2. Spillemyndigheden kan fastsætte krav til, hvordan testvirksomheder akkrediteres.",
      "valid_from": "2025-06-11",
      "valid_to": null
    },
    {
      "provision_ref": "13:32",
      "chapter": "13",
      "section": "32",
      "content": "§ 32. Når et spilsystem er certificeret, kan Spillemyndigheden til enhver tid beordre tilladelsesindehaver til at foretage yderligere test, verifikation og certificering af systemet.",
      "valid_from": "2025-06-11",
      "valid_to": null
    },
    {
      "provision_ref": "13:33",
      "chapter": "13",
      "section": "33",
      "content": "§ 33. Tilladelsesindehaver skal opbevare alle data om udbuddet af væddemål i spilsystemet i mindst 5 år.",
      "valid_from": "2025-06-11",
      "valid_to": null
    },
    {
      "provision_ref": "14:34",
      "chapter": "14",
      "section": "34",
      "content": "§ 34. Tilladelsesindehaver skal behandle klager fra spillere vedrørende tilladelsesindehavers udbud af spil. En klage skal indeholde information om spillerens identitet samt begrundelse for det påklagede forhold. Klagen kan afvises, hvis kravene ikke er opfyldt. Stk. 2. Tilladelsesindehaver skal behandle klagen hurtigst muligt. Er klagesagen ikke afgjort inden for 14 dage, skal tilladelsesindehaver informere spilleren om, hvornår denne kan forvente en afgørelse i sagen. Stk. 3. Tilladelsesindehaver skal opbevare dokumenter, der indgår i klagesager, herunder også dokumenter i sager om afviste klager, i mindst 2 år. På forlangende fremsendes disse til Spillemyndigheden.",
      "valid_from": "2025-06-11",
      "valid_to": null
    },
    {
      "provision_ref": "15:35",
      "chapter": "15",
      "section": "35",
      "content": "§ 35. Spillemyndigheden fører tilsyn med overholdelse af denne bekendtgørelse, jf. kapitel 6 i lov for Grønland om visse spil.",
      "valid_from": "2025-06-11",
      "valid_to": null
    },
    {
      "provision_ref": "16:36",
      "chapter": "16",
      "section": "36",
      "content": "§ 36. Medmindre højere straf er forskyldt efter anden lovgivning, straffes med bøde den, der forsætligt eller groft uagtsomt overtræder § 2, stk. 1, 1. pkt., og stk. 2-6, §§ 3-11, § 12, stk. 1 og 3, §§ 13-17, § 19, stk. 1-5, §§ 20-23 og 25, § 26, stk. 2, §§ 28 og 29, § 30, stk. 1, § 31, stk. 1, 1. pkt., § 33 og § 34, stk. 1, 1. pkt., stk. 2, 2. pkt., og stk. 3. Stk. 2. Der kan pålægges selskaber m.v. (juridiske personer) et kriminalretligt ansvar efter reglerne i kapitel 5 i kriminallov for Grønland.",
      "valid_from": "2025-06-11",
      "valid_to": null
    },
    {
      "provision_ref": "17:37",
      "chapter": "17",
      "section": "37",
      "content": "§ 37. Bekendtgørelsen træder i kraft den 1. juli 2025.",
      "valid_from": "2025-06-11",
      "valid_to": null
    }
  ],
  "definitions": [
    {
      "term": "tilladelsesindehaver",
      "definition": "en indehaver af tilladelse til at udbyde væddemål",
      "source_provision": "2:2"
    }
  ]
}
