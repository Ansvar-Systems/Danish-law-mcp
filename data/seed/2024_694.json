{
  "id": "2024:694",
  "type": "statute",
  "title": "Bekendtgørelse om kontrol med eksport m.v. af produkter og teknologi med dobbelt anvendelse (”dual-use”)",
  "short_name": "BEK H#LOKDOK04",
  "status": "in_force",
  "issued_date": "2024-05-29",
  "url": "https://www.retsinformation.dk/eli/lta/2024/694/xml",
  "description": "Retsinformation source. DocumentId=CQ002854; AccessionNumber=B20240069405; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Kapitel 1 og 2 i bekendtgørelsen supplerer Europa-Parlamentets og Rådets forordning (EU) 2021/821 af 20. maj 2021 om en EU-ordning for kontrol med eksport, mæglervirksomhed, teknisk bistand, transit og overførsel i forbindelse med produkter med dobbelt anvendelse med senere ændringer."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Bekendtgørelsen omfatter eksport af de produkter med dobbelt anvendelse, der er opført i bilag I til den i § 1 nævnte forordning, samt mæglervirksomhed og teknisk bistand i forbindelse med sådanne produkter. Stk. 2. Bekendtgørelsen omfatter desuden eksport af andre produkter med dobbelt anvendelse, der måtte blive omfattet af eksportkontrol efter artikel 4 og 5 i den i § 1 nævnte forordning. Stk. 3. Bekendtgørelsen omfatter også overførsel inden for Den Europæiske Union af de produkter med dobbelt anvendelse, der er opført i bilag IV til den i § 1 nævnte forordning."
    },
    {
      "provision_ref": "3:3",
      "chapter": "3",
      "section": "3",
      "content": "§ 3. Bekendtgørelsen omfatter desuden eksport af de produkter og teknologi med dobbelt anvendelse, der er opført i bilag 1 i denne bekendtgørelse, samt mæglervirksomhed og teknisk bistand i forbindelse med sådanne produkter. Stk. 2. Bekendtgørelsen omfatter også overførsel inden for Den Europæiske Union af de produkter med dobbelt anvendelse, der er opført i bilag 1 i bekendtgørelsen, hvis 1) eksportøren eller Erhvervsstyrelsen på tidspunktet for overførslen er bekendt med, at produktets endelige bestemmelsessted ligger uden for EU’s toldområde, 2) eksporten af produktet til det endelige bestemmelsessted er underlagt krav om tilladelse i henhold til den i § 1 nævnte forordnings artikel 3, 4, 5, 9 eller 10 i den medlemsstat, fra hvilken produktet skal overføres, og en sådan eksport direkte fra dens område ikke er tilladt i henhold til en generel tilladelse eller en global tilladelse, og 3) når produktet ikke er bestemt til at undergå nogen bearbejdning eller forarbejdning som defineret i artikel 60, stk. 2, i EU-toldkodeksen i den medlemsstat, som produktet skal overføres til."
    },
    {
      "provision_ref": "4:4",
      "chapter": "4",
      "section": "4",
      "content": "§ 4. I denne bekendtgørelse forstås ved produkter med dobbelt anvendelse: Produkter, herunder software og teknologi, der kan anvendes til både civile og militære formål, og produkter, der kan anvendes til udformning, udvikling, produktion eller anvendelse af nukleare, kemiske eller biologiske våben eller disses fremføringsmidler, herunder alle produkter, der kan anvendes både til ikke-eksplosive formål og til på enhver måde at fremme fabrikation af nukleare våben eller andre nukleare sprænglegemer, jf. artikel 2, nr. 1, i den i § 1 nævnte forordning."
    },
    {
      "provision_ref": "5:5",
      "chapter": "5",
      "section": "5",
      "content": "§ 5. Erhvervsstyrelsen udsteder de tilladelser, som kræves efter den i § 1 nævnte forordnings artikel 3, 4, 5, 6, 8, 10 og 11, til eksport, overførsel, mæglervirksomhed og teknisk bistand i forbindelse med de produkter med dobbelt anvendelse, der er nævnt i § 2. Stk. 2. Erhvervsstyrelsen udsteder desuden tilladelser til eksport af de produkter, der er omfattet af § 3. Stk. 3. I Danmark udøver Erhvervsstyrelsen de beføjelser og varetager de opgaver, som efter den i § 1 nævnte forordning er henlagt til den enkelte medlemsstat, jf. navnlig artikel 3-16, artikel 23-25 og artikel 27-28. Stk. 4. Erhvervsstyrelsens afgørelser kan indbringes for erhvervsministeren."
    },
    {
      "provision_ref": "6:6",
      "chapter": "6",
      "section": "6",
      "content": "§ 6. Ansøgninger om tilladelse til eksport af produkter med dobbelt anvendelse, tilladelse til mæglervirksomhed, teknisk bistand og tilladelse til overførsel inden for Den Europæiske Union, jf. § 2, samt ansøgninger om tilladelse efter § 3 skal indsendes digitalt til Erhvervsstyrelsen. Stk. 2. En ansøgning efter stk. 1, skal være vedlagt en erklæring om produktets endelige anvendelse. Stk. 3. En ansøgning efter stk. 1, som vedrører følgende cyberovervågningsudstyr, der er opført i bilag I til den i § 1 nævnte forordning, skal desuden være vedlagt en underskrevet ledelseserklæring om, at ansøgningen er behandlet og godkendt på ledelsesniveau: 1) Udstyr til aflytning af telekommunikation eller jammingudstyr og overvågningsudstyr hertil (kategori 5A001. f). 2) IP-netbaserede kommunikationsovervågningssystemer eller udstyr og specielt konstruerede komponenter hertil (kategori 5A001. j). 3) Intrusion software (kategori 4A005, 4D004, 4E001. a og 4E001. c). 4) Systemer, udstyr og komponenter, som er konstrueret til at udføre kryptoanalytiske funktioner (kategori 5A004). 5) Understøttende teknologi og software opført i kategori D og E."
    },
    {
      "provision_ref": "7:7",
      "chapter": "7",
      "section": "7",
      "content": "§ 7. Tilladelser til eksport af produkter omfattet af § 2 udstedes som individuelle, globale eller generelle EU-eksporttilladelser. Individuelle og globale tilladelser har en gyldighed på 2 år. Stk. 2. Tilladelser til eksport af produkter omfattet af § 3 udstedes som individuelle eller generelle nationale eksporttilladelser, jf. bilag 2 i bekendtgørelsen. Erhvervsstyrelsen fastsætter gyldigheden af tilladelserne."
    },
    {
      "provision_ref": "8:8",
      "chapter": "8",
      "section": "8",
      "content": "§ 8. Erhvervsstyrelsen fastsætter vilkår for tilladelser efter § 7. Vilkårene kan vedrøre: 1) Anvendelsesområde. 2) Pligt for eksportøren, mægleren eller leverandøren af den tekniske bistand til at etablere interne kontrolprocedurer med henblik på at sikre overholdelse af vilkårene for tilladelsen. 3) Pligt for eksportøren til at angive oplysninger om tilladelsen i eksportangivelsen. 4) Pligt for eksportøren eller mægleren til at føre registre eller optegnelser over eksporter i henhold til tilladelsen. 5) Eksportørens eller mæglerens pligt til at opbevare dokumentation. Stk. 2. Eksportøren, mægleren eller leverandøren af den tekniske bistand skal til enhver tid kunne dokumentere, at betingelserne i tilladelsen er opfyldt. Erhvervsstyrelsen kan i vilkårene for tilladelsen angive, hvilke former for dokumentation eksportøren, mægleren eller leverandøren af den tekniske bistand skal fremvise, herunder hvornår og med hvilke intervaller denne dokumentation skal forelægges Erhvervsstyrelsen. Stk. 3. Eksportøren, mægleren eller leverandøren af den tekniske bistand skal straks underrette Erhvervsstyrelsen, hvis forudsætningerne for tilladelsen ændres, inden eksporten af produkter med dobbelt anvendelse, mæglervirksomheden eller den tekniske bistand finder sted."
    },
    {
      "provision_ref": "9:9",
      "chapter": "9",
      "section": "9",
      "content": "§ 9. Ansvaret for, at en eksport, overførsel, mæglervirksomhed eller teknisk bistand finder sted i overensstemmelse med den i § 1 nævnte forordning, lov om anvendelsen af visse af Den Europæiske Unions retsakter om økonomiske forbindelser til tredjelande m.v. og denne bekendtgørelse, påhviler eksportøren, mægleren eller leverandøren af teknisk bistand, som defineret i den i § 1 nævnte forordnings artikel 2, nr. 3, 8 og 10."
    },
    {
      "provision_ref": "9:10",
      "chapter": "9",
      "section": "10",
      "content": "§ 10. Ansvaret for, at en eksport, overførsel, mæglervirksomhed eller teknisk bistand omfattet af § 3 finder sted i overensstemmelse med reglerne i denne bekendtgørelse, påhviler eksportøren, mægleren eller leverandøren af teknisk bistand."
    },
    {
      "provision_ref": "9:11",
      "chapter": "9",
      "section": "11",
      "content": "§ 11. Såfremt eksportøren, mægleren eller leverandøren af teknisk bistand handler i strid med de vilkår, der er fastsat i tilladelsen, jf. § 8, stk. 1, kan Erhvervsstyrelsen annullere, suspendere, ændre eller tilbagekalde den pågældende tilladelse."
    },
    {
      "provision_ref": "10:12",
      "chapter": "10",
      "section": "12",
      "content": "§ 12. Bekendtgørelsen træder i kraft den 1. juli 2024. Stk. 2. Bekendtgørelse nr. 712 af 5. juli 2019 om kontrol med udførsel m.v. af produkter og teknologi med dobbelt anvendelse (”dual-use”) og kontrol med ydelse af teknisk bistand ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Kapitel 1 og 2 i bekendtgørelsen supplerer Europa-Parlamentets og Rådets forordning (EU) 2021/821 af 20. maj 2021 om en EU-ordning for kontrol med eksport, mæglervirksomhed, teknisk bistand, transit og overførsel i forbindelse med produkter med dobbelt anvendelse med senere ændringer.",
      "valid_from": "2024-05-29",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Bekendtgørelsen omfatter eksport af de produkter med dobbelt anvendelse, der er opført i bilag I til den i § 1 nævnte forordning, samt mæglervirksomhed og teknisk bistand i forbindelse med sådanne produkter. Stk. 2. Bekendtgørelsen omfatter desuden eksport af andre produkter med dobbelt anvendelse, der måtte blive omfattet af eksportkontrol efter artikel 4 og 5 i den i § 1 nævnte forordning. Stk. 3. Bekendtgørelsen omfatter også overførsel inden for Den Europæiske Union af de produkter med dobbelt anvendelse, der er opført i bilag IV til den i § 1 nævnte forordning.",
      "valid_from": "2024-05-29",
      "valid_to": null
    },
    {
      "provision_ref": "3:3",
      "chapter": "3",
      "section": "3",
      "content": "§ 3. Bekendtgørelsen omfatter desuden eksport af de produkter og teknologi med dobbelt anvendelse, der er opført i bilag 1 i denne bekendtgørelse, samt mæglervirksomhed og teknisk bistand i forbindelse med sådanne produkter. Stk. 2. Bekendtgørelsen omfatter også overførsel inden for Den Europæiske Union af de produkter med dobbelt anvendelse, der er opført i bilag 1 i bekendtgørelsen, hvis 1) eksportøren eller Erhvervsstyrelsen på tidspunktet for overførslen er bekendt med, at produktets endelige bestemmelsessted ligger uden for EU’s toldområde, 2) eksporten af produktet til det endelige bestemmelsessted er underlagt krav om tilladelse i henhold til den i § 1 nævnte forordnings artikel 3, 4, 5, 9 eller 10 i den medlemsstat, fra hvilken produktet skal overføres, og en sådan eksport direkte fra dens område ikke er tilladt i henhold til en generel tilladelse eller en global tilladelse, og 3) når produktet ikke er bestemt til at undergå nogen bearbejdning eller forarbejdning som defineret i artikel 60, stk. 2, i EU-toldkodeksen i den medlemsstat, som produktet skal overføres til.",
      "valid_from": "2024-05-29",
      "valid_to": null
    },
    {
      "provision_ref": "4:4",
      "chapter": "4",
      "section": "4",
      "content": "§ 4. I denne bekendtgørelse forstås ved produkter med dobbelt anvendelse: Produkter, herunder software og teknologi, der kan anvendes til både civile og militære formål, og produkter, der kan anvendes til udformning, udvikling, produktion eller anvendelse af nukleare, kemiske eller biologiske våben eller disses fremføringsmidler, herunder alle produkter, der kan anvendes både til ikke-eksplosive formål og til på enhver måde at fremme fabrikation af nukleare våben eller andre nukleare sprænglegemer, jf. artikel 2, nr. 1, i den i § 1 nævnte forordning.",
      "valid_from": "2024-05-29",
      "valid_to": null
    },
    {
      "provision_ref": "5:5",
      "chapter": "5",
      "section": "5",
      "content": "§ 5. Erhvervsstyrelsen udsteder de tilladelser, som kræves efter den i § 1 nævnte forordnings artikel 3, 4, 5, 6, 8, 10 og 11, til eksport, overførsel, mæglervirksomhed og teknisk bistand i forbindelse med de produkter med dobbelt anvendelse, der er nævnt i § 2. Stk. 2. Erhvervsstyrelsen udsteder desuden tilladelser til eksport af de produkter, der er omfattet af § 3. Stk. 3. I Danmark udøver Erhvervsstyrelsen de beføjelser og varetager de opgaver, som efter den i § 1 nævnte forordning er henlagt til den enkelte medlemsstat, jf. navnlig artikel 3-16, artikel 23-25 og artikel 27-28. Stk. 4. Erhvervsstyrelsens afgørelser kan indbringes for erhvervsministeren.",
      "valid_from": "2024-05-29",
      "valid_to": null
    },
    {
      "provision_ref": "6:6",
      "chapter": "6",
      "section": "6",
      "content": "§ 6. Ansøgninger om tilladelse til eksport af produkter med dobbelt anvendelse, tilladelse til mæglervirksomhed, teknisk bistand og tilladelse til overførsel inden for Den Europæiske Union, jf. § 2, samt ansøgninger om tilladelse efter § 3 skal indsendes digitalt til Erhvervsstyrelsen. Stk. 2. En ansøgning efter stk. 1, skal være vedlagt en erklæring om produktets endelige anvendelse. Stk. 3. En ansøgning efter stk. 1, som vedrører følgende cyberovervågningsudstyr, der er opført i bilag I til den i § 1 nævnte forordning, skal desuden være vedlagt en underskrevet ledelseserklæring om, at ansøgningen er behandlet og godkendt på ledelsesniveau: 1) Udstyr til aflytning af telekommunikation eller jammingudstyr og overvågningsudstyr hertil (kategori 5A001. f). 2) IP-netbaserede kommunikationsovervågningssystemer eller udstyr og specielt konstruerede komponenter hertil (kategori 5A001. j). 3) Intrusion software (kategori 4A005, 4D004, 4E001. a og 4E001. c). 4) Systemer, udstyr og komponenter, som er konstrueret til at udføre kryptoanalytiske funktioner (kategori 5A004). 5) Understøttende teknologi og software opført i kategori D og E.",
      "valid_from": "2024-05-29",
      "valid_to": null
    },
    {
      "provision_ref": "7:7",
      "chapter": "7",
      "section": "7",
      "content": "§ 7. Tilladelser til eksport af produkter omfattet af § 2 udstedes som individuelle, globale eller generelle EU-eksporttilladelser. Individuelle og globale tilladelser har en gyldighed på 2 år. Stk. 2. Tilladelser til eksport af produkter omfattet af § 3 udstedes som individuelle eller generelle nationale eksporttilladelser, jf. bilag 2 i bekendtgørelsen. Erhvervsstyrelsen fastsætter gyldigheden af tilladelserne.",
      "valid_from": "2024-05-29",
      "valid_to": null
    },
    {
      "provision_ref": "8:8",
      "chapter": "8",
      "section": "8",
      "content": "§ 8. Erhvervsstyrelsen fastsætter vilkår for tilladelser efter § 7. Vilkårene kan vedrøre: 1) Anvendelsesområde. 2) Pligt for eksportøren, mægleren eller leverandøren af den tekniske bistand til at etablere interne kontrolprocedurer med henblik på at sikre overholdelse af vilkårene for tilladelsen. 3) Pligt for eksportøren til at angive oplysninger om tilladelsen i eksportangivelsen. 4) Pligt for eksportøren eller mægleren til at føre registre eller optegnelser over eksporter i henhold til tilladelsen. 5) Eksportørens eller mæglerens pligt til at opbevare dokumentation. Stk. 2. Eksportøren, mægleren eller leverandøren af den tekniske bistand skal til enhver tid kunne dokumentere, at betingelserne i tilladelsen er opfyldt. Erhvervsstyrelsen kan i vilkårene for tilladelsen angive, hvilke former for dokumentation eksportøren, mægleren eller leverandøren af den tekniske bistand skal fremvise, herunder hvornår og med hvilke intervaller denne dokumentation skal forelægges Erhvervsstyrelsen. Stk. 3. Eksportøren, mægleren eller leverandøren af den tekniske bistand skal straks underrette Erhvervsstyrelsen, hvis forudsætningerne for tilladelsen ændres, inden eksporten af produkter med dobbelt anvendelse, mæglervirksomheden eller den tekniske bistand finder sted.",
      "valid_from": "2024-05-29",
      "valid_to": null
    },
    {
      "provision_ref": "9:9",
      "chapter": "9",
      "section": "9",
      "content": "§ 9. Ansvaret for, at en eksport, overførsel, mæglervirksomhed eller teknisk bistand finder sted i overensstemmelse med den i § 1 nævnte forordning, lov om anvendelsen af visse af Den Europæiske Unions retsakter om økonomiske forbindelser til tredjelande m.v. og denne bekendtgørelse, påhviler eksportøren, mægleren eller leverandøren af teknisk bistand, som defineret i den i § 1 nævnte forordnings artikel 2, nr. 3, 8 og 10.",
      "valid_from": "2024-05-29",
      "valid_to": null
    },
    {
      "provision_ref": "9:10",
      "chapter": "9",
      "section": "10",
      "content": "§ 10. Ansvaret for, at en eksport, overførsel, mæglervirksomhed eller teknisk bistand omfattet af § 3 finder sted i overensstemmelse med reglerne i denne bekendtgørelse, påhviler eksportøren, mægleren eller leverandøren af teknisk bistand.",
      "valid_from": "2024-05-29",
      "valid_to": null
    },
    {
      "provision_ref": "9:11",
      "chapter": "9",
      "section": "11",
      "content": "§ 11. Såfremt eksportøren, mægleren eller leverandøren af teknisk bistand handler i strid med de vilkår, der er fastsat i tilladelsen, jf. § 8, stk. 1, kan Erhvervsstyrelsen annullere, suspendere, ændre eller tilbagekalde den pågældende tilladelse.",
      "valid_from": "2024-05-29",
      "valid_to": null
    },
    {
      "provision_ref": "10:12",
      "chapter": "10",
      "section": "12",
      "content": "§ 12. Bekendtgørelsen træder i kraft den 1. juli 2024. Stk. 2. Bekendtgørelse nr. 712 af 5. juli 2019 om kontrol med udførsel m.v. af produkter og teknologi med dobbelt anvendelse (”dual-use”) og kontrol med ydelse af teknisk bistand ophæves.",
      "valid_from": "2024-05-29",
      "valid_to": null
    }
  ],
  "definitions": []
}
