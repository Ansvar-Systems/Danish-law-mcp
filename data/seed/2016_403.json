{
  "id": "2016:403",
  "type": "statute",
  "title": "Bekendtgørelse om tilskud til etablering af almene familieboliger, som kan forbeholdes flygtninge",
  "short_name": "BEK H#LOKDOK04",
  "status": "in_force",
  "issued_date": "2016-04-21",
  "url": "https://www.retsinformation.dk/eli/lta/2016/403/xml",
  "description": "Retsinformation source. DocumentId=CG000346; AccessionNumber=B20160040305; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Udlændinge-, integrations og boligministeren kan inden for en samlet ramme på 640 mio. kr. yde tilskud til etablering af almene familieboliger, som kan forbeholdes flygtninge. Stk. 2. Tilskuddet ydes til hel eller delvis dækning af kommunens udgifter til grundkapital forbundet med etableringen af boligerne. Stk. 3. Tilskuddet udgør et fast beløb pr. bolig, der svarer til 75 pct. af grundkapitalen til en bolig på 40 m 2 beregnet på grundlag af maksimumsbeløbet inkl. det gennemsnitlige energitillæg for almene familieboliger i 2016 i den enkelte kommune, jf. dog stk. 4. Stk. 4. Tilskud pr. bolig kan højst udgøre et bekøb, der svarer til den fulde grundkapital til boligen beregnet på samme grundlag som nævnt i stk. 3. Det samlede tilskud pr. tilsagn kan højst udgøre et beløb, der svarer til den faktiske samlede grundkapital til de boliger, hvortil der ydes tilskud. Stk. 5. Det er en forudsætning for at opnå tilskud, at mindst halvdelen af de boliger, hvortil der ydes tilskud, har et bruttoetageareal, der er mindre end 55 m 2 opgjort for hvert tilsagn for sig."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Den bevillingsramme, der er nævnt i § 1, fordeles blandt kommunerne på baggrund af den fordeling af flygtninge til kommunerne, som er udmeldt i årene 2013-2016. Ved fordelingen tages der højde for maksimumsbeløbet i den enkelte kommune. Den enkelte kommunes ramme og tilskud pr. bolig fremgår af bilag 1. Stk. 2. Kommunalbestyrelsen ansøger om andel i den samlede ramme, der er nævnt i § 1, på baggrund af kommunalbestyrelsens vurdering af kommunens boligbehov. Der kan ansøges om en større eller mindre andel end den tildelte ramme efter stk. 1 afhængigt af kommunalbestyrelsens vurdering af boligbehovet. Stk. 3. I det omfang, der søges om mindre andel end de udmeldte rammer, fordeles restrammen blandt de kommuner, som har ansøgt om mere end deres udmeldte ramme. Fordelingen sker efter en konkret vurdering af den enkelte kommunes behov for nyetablering af almene familieboliger med udgangspunkt i ledige almene boliger, uudnyttet anvisningsret i almene familieboliger og ejerboligpriser i kommunen."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Ansøgning om andel i rammen skal indsendes af kommunalbestyrelsen til Udlændinge-, Integrations- og Boligministeriet. Der skal anvendes et særligt ansøgningsskema, som kan findes på www.uibm.dk. Ansøgninger skal indsendes senest den 15. juni 2016. Stk. 2. Den endelige tilskudsramme inden for hvilken kommunen kan få tilskud til dækning af sine udgifter til grundkapital, jf. § 1, stk. 2, udmeldes senest den 5. juli 2016 til de kommuner, som har ansøgt om tilskud. Stk. 3. Tilskud efter § 1 kan ydes til etablering af almene familieboliger, hvortil kommunalbestyrelsen efter den 5. juli 2016 og senest den 31. december 2017 giver tilsagn om støtte (skema A tilsagn). Eventuel ikke anvendt tilskudsramme, jf. stk. 2, bortfalder herefter."
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Boliger med tilskud efter § 1 er almene familieboliger og følger reglerne herfor."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Kommunalbestyrelsen skal som vilkår for meddelelse af tilsagn til boliger med tilskud efter § 1 betinge sig, at kommunalbestyrelsen udøver anvisningsretten til boligerne med henblik på løsning af påtrængende boligsociale opgaver i kommunen, herunder boligplacering af flygtninge. Stk. 2. Indgår boliger med tilskud efter § 1 i en afdeling med andre boliger udøver kommunalbestyrelsen anvisningsretten til alle boliger med tilskud, som er mindre end 55 m 2 og udpeger samtidig de øvrige boliger med tilskud, hvortil den skal udøve anvisningsretten. Kommunalbestyrelsen og boligorganisationen kan aftale en anden måde, hvorpå kommunalbestyrelsen udøver sin anvisningsret. Stk. 3. Kommunen betaler lejen (boligafgiften) fra det tidspunkt, fra hvilket den ledige bolig er til rådighed for kommunalbestyrelsen, og indtil udlejning sker. Kommunen garanterer endvidere for boligtagerens kontraktmæssige forpligtelser over for ejendommens ejer til at istandsætte boligen ved fraflytning. Stk. 4. Kommunalbestyrelsen og den almene boligorganisation kan aftale, at boligorganisationen overtager anvisningen af boligerne."
    },
    {
      "provision_ref": "4:6",
      "chapter": "4",
      "section": "6",
      "content": "§ 6. I forbindelse med kommunalbestyrelsens indberetning af tilsagn om støtte (skema A), godkendelse af anskaffelsessummen før påbegyndelse (skema B) og godkendelse af det endelige byggeregnskab (skema C) indberettes de oplysninger, der danner grundlag for beregning af tilskud og som fremgår af BOSSINF-STB."
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Tilskuddet ydes som et éngangsbeløb på grundlag af skema B oplysningerne og udbetales til den kommune, som har meddelt tilsagnet. Tilskuddet udbetales ved førstkommende udbetalingstermin, jf. stk. 2, efter kommunalbestyrelsens godkendelse af skema B. Stk. 2. Tilskuddet udbetales af Udlændinge-, Integrations- og Boligministeriet den sidste bankdag i april eller oktober på grundlag af de oplysninger, der er indberettet til BOSSINF henholdsvis pr. den 31. marts og den 31. september. Stk. 3. Er der i forbindelse med kommunalbestyrelsens godkendelse af det endelige byggeregnskab (skema C) sket ændringer i grundlaget for beregningen af tilskuddet, reguleres det tilsvarende. Medfører reguleringen et større tilskud, er det en forudsætning, at der er plads inden for kommunens tilskudsramme, jf. § 3, stk. 2."
    },
    {
      "provision_ref": "5:8",
      "chapter": "5",
      "section": "8",
      "content": "§ 8. Bekendtgørelsen træder i kraft den 6. maj 2016."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Udlændinge-, integrations og boligministeren kan inden for en samlet ramme på 640 mio. kr. yde tilskud til etablering af almene familieboliger, som kan forbeholdes flygtninge. Stk. 2. Tilskuddet ydes til hel eller delvis dækning af kommunens udgifter til grundkapital forbundet med etableringen af boligerne. Stk. 3. Tilskuddet udgør et fast beløb pr. bolig, der svarer til 75 pct. af grundkapitalen til en bolig på 40 m 2 beregnet på grundlag af maksimumsbeløbet inkl. det gennemsnitlige energitillæg for almene familieboliger i 2016 i den enkelte kommune, jf. dog stk. 4. Stk. 4. Tilskud pr. bolig kan højst udgøre et bekøb, der svarer til den fulde grundkapital til boligen beregnet på samme grundlag som nævnt i stk. 3. Det samlede tilskud pr. tilsagn kan højst udgøre et beløb, der svarer til den faktiske samlede grundkapital til de boliger, hvortil der ydes tilskud. Stk. 5. Det er en forudsætning for at opnå tilskud, at mindst halvdelen af de boliger, hvortil der ydes tilskud, har et bruttoetageareal, der er mindre end 55 m 2 opgjort for hvert tilsagn for sig.",
      "valid_from": "2016-04-21",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Den bevillingsramme, der er nævnt i § 1, fordeles blandt kommunerne på baggrund af den fordeling af flygtninge til kommunerne, som er udmeldt i årene 2013-2016. Ved fordelingen tages der højde for maksimumsbeløbet i den enkelte kommune. Den enkelte kommunes ramme og tilskud pr. bolig fremgår af bilag 1. Stk. 2. Kommunalbestyrelsen ansøger om andel i den samlede ramme, der er nævnt i § 1, på baggrund af kommunalbestyrelsens vurdering af kommunens boligbehov. Der kan ansøges om en større eller mindre andel end den tildelte ramme efter stk. 1 afhængigt af kommunalbestyrelsens vurdering af boligbehovet. Stk. 3. I det omfang, der søges om mindre andel end de udmeldte rammer, fordeles restrammen blandt de kommuner, som har ansøgt om mere end deres udmeldte ramme. Fordelingen sker efter en konkret vurdering af den enkelte kommunes behov for nyetablering af almene familieboliger med udgangspunkt i ledige almene boliger, uudnyttet anvisningsret i almene familieboliger og ejerboligpriser i kommunen.",
      "valid_from": "2016-04-21",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Ansøgning om andel i rammen skal indsendes af kommunalbestyrelsen til Udlændinge-, Integrations- og Boligministeriet. Der skal anvendes et særligt ansøgningsskema, som kan findes på www.uibm.dk. Ansøgninger skal indsendes senest den 15. juni 2016. Stk. 2. Den endelige tilskudsramme inden for hvilken kommunen kan få tilskud til dækning af sine udgifter til grundkapital, jf. § 1, stk. 2, udmeldes senest den 5. juli 2016 til de kommuner, som har ansøgt om tilskud. Stk. 3. Tilskud efter § 1 kan ydes til etablering af almene familieboliger, hvortil kommunalbestyrelsen efter den 5. juli 2016 og senest den 31. december 2017 giver tilsagn om støtte (skema A tilsagn). Eventuel ikke anvendt tilskudsramme, jf. stk. 2, bortfalder herefter.",
      "valid_from": "2016-04-21",
      "valid_to": null
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Boliger med tilskud efter § 1 er almene familieboliger og følger reglerne herfor.",
      "valid_from": "2016-04-21",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Kommunalbestyrelsen skal som vilkår for meddelelse af tilsagn til boliger med tilskud efter § 1 betinge sig, at kommunalbestyrelsen udøver anvisningsretten til boligerne med henblik på løsning af påtrængende boligsociale opgaver i kommunen, herunder boligplacering af flygtninge. Stk. 2. Indgår boliger med tilskud efter § 1 i en afdeling med andre boliger udøver kommunalbestyrelsen anvisningsretten til alle boliger med tilskud, som er mindre end 55 m 2 og udpeger samtidig de øvrige boliger med tilskud, hvortil den skal udøve anvisningsretten. Kommunalbestyrelsen og boligorganisationen kan aftale en anden måde, hvorpå kommunalbestyrelsen udøver sin anvisningsret. Stk. 3. Kommunen betaler lejen (boligafgiften) fra det tidspunkt, fra hvilket den ledige bolig er til rådighed for kommunalbestyrelsen, og indtil udlejning sker. Kommunen garanterer endvidere for boligtagerens kontraktmæssige forpligtelser over for ejendommens ejer til at istandsætte boligen ved fraflytning. Stk. 4. Kommunalbestyrelsen og den almene boligorganisation kan aftale, at boligorganisationen overtager anvisningen af boligerne.",
      "valid_from": "2016-04-21",
      "valid_to": null
    },
    {
      "provision_ref": "4:6",
      "chapter": "4",
      "section": "6",
      "content": "§ 6. I forbindelse med kommunalbestyrelsens indberetning af tilsagn om støtte (skema A), godkendelse af anskaffelsessummen før påbegyndelse (skema B) og godkendelse af det endelige byggeregnskab (skema C) indberettes de oplysninger, der danner grundlag for beregning af tilskud og som fremgår af BOSSINF-STB.",
      "valid_from": "2016-04-21",
      "valid_to": null
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Tilskuddet ydes som et éngangsbeløb på grundlag af skema B oplysningerne og udbetales til den kommune, som har meddelt tilsagnet. Tilskuddet udbetales ved førstkommende udbetalingstermin, jf. stk. 2, efter kommunalbestyrelsens godkendelse af skema B. Stk. 2. Tilskuddet udbetales af Udlændinge-, Integrations- og Boligministeriet den sidste bankdag i april eller oktober på grundlag af de oplysninger, der er indberettet til BOSSINF henholdsvis pr. den 31. marts og den 31. september. Stk. 3. Er der i forbindelse med kommunalbestyrelsens godkendelse af det endelige byggeregnskab (skema C) sket ændringer i grundlaget for beregningen af tilskuddet, reguleres det tilsvarende. Medfører reguleringen et større tilskud, er det en forudsætning, at der er plads inden for kommunens tilskudsramme, jf. § 3, stk. 2.",
      "valid_from": "2016-04-21",
      "valid_to": null
    },
    {
      "provision_ref": "5:8",
      "chapter": "5",
      "section": "8",
      "content": "§ 8. Bekendtgørelsen træder i kraft den 6. maj 2016.",
      "valid_from": "2016-04-21",
      "valid_to": null
    }
  ],
  "definitions": []
}
