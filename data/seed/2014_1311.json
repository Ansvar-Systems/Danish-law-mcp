{
  "id": "2014:1311",
  "type": "statute",
  "title": "Bekendtgørelse om kvaliteten af benzin, dieselolie, gasolie og biobrændstofblandinger til anvendelse i motorkøretøjer m.v.",
  "short_name": "BEK H#LOKDOK04",
  "status": "in_force",
  "issued_date": "2014-12-04",
  "url": "https://www.retsinformation.dk/eli/lta/2014/1311/xml",
  "description": "Retsinformation source. DocumentId=AL003073; AccessionNumber=B20140131105; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Denne bekendtgørelse indeholder krav til kvaliteten af benzin, dieselolie, biobrændstofblandinger og gasolie til anvendelse i motorkøretøjer, traktorer og mobile ikke-vejgående maskiner, herunder fartøjer til sejlads på indre vandveje, når de ikke er til søs, samt fritidsfartøjer, når de ikke er til søs."
    },
    {
      "provision_ref": "2",
      "section": "2",
      "content": "§ 2. I denne bekendtgørelse forstås ved: 1) Benzin: Ethvert flygtigt mineralolieprodukt, som henhører under positionsnumrene KN 2710 11 41, 2710 11 45, 2710 11 49, 2710 11 51 og 2710 11 59, som ændret ved Kommissionens forordning (EF) nr. 2031/2001, og som er bestemt til brug som brændstof i forbrændingsmotorer med styret tænding til fremdrift af motorkøretøjer. 2) Dieselolie: Brændstof, som henhører under positionsnummer KN 2710 19 41, som ændret ved Kommissionens forordning (EF) nr. 2031/2001, og som er bestemt til brug som brændstof i forbrændingsmotorer med kompressionstænding til fremdrift af motorkøretøjer. 3) Gasolie: Brændstof, som henhører under positionsnummer KN 2710 19 41 og KN 2710 19 45, som ændret ved Kommissionens forordning (EF) nr. 2031/2001, og som er bestemt til brug som brændstof i forbrændingsmotorer med kompressionstænding til fremdrift af traktorer og mobile ikke-vejgående maskiner, herunder fartøjer til sejlads på indre vandveje, samt fritidsfartøjer. 4) Motorkøretøj: Motorkøretøj som defineret i færdselsloven. 5) Traktor: Motordrevet køretøj som defineret i færdselsloven. 6) Mobil ikke-vejgående maskine: Maskiner, som er omfattet af bekendtgørelse om begrænsning af luftforurening fra mobile ikke-vejgående maskiner, herunder fartøjer til sejlads på indre vandveje. 7) Fartøj til sejlads på indre vandveje: Fartøj på indre vandveje som defineret i direktiv 97/68/EF. 8) Fritidsfartøj: Fritidsfartøj som defineret i direktiv 94/25/EF. 9) Engrosvirksomhed: Virksomhed, der sælger eller importerer benzin eller dieselolie en gros, herunder leverer til egne salgsanlæg, med henblik på anvendelse i motorkøretøjer her i landet, og som er ansvarlig for ekspedition af brændstof gennem et punktafgiftsopkrævningssted. 10) % m/m: Procent efter vægt (vægtprocent). 11) % v/v: Procent efter volumen (volumenprocent). 12) Biobrændstoffer: Flydende eller gasformig brændstof til transport fremstillet på grundlag af biomasse. 13) Biobrændstofblandinger: Blandinger af mineraloliederivater og biobrændstoffer til transport, og hvor andelen af biobrændstof udgør mere end 10 %. Stk. 2. Bekendtgørelsens regler om salg gælder også udbud til salg, opbevaring i salgsøjemed, tilbud og enhver overgivelse til andre mod eller uden vederlag, jf. lov om kemikalier § 4, stk. 1."
    },
    {
      "provision_ref": "3",
      "section": "3",
      "content": "§ 3. Benzin må kun sælges eller importeres med henblik på anvendelse i motorkøretøjer her i landet, hvis det opfylder kravene i § 7, stk. 1, og bilag 1."
    },
    {
      "provision_ref": "4",
      "section": "4",
      "content": "§ 4. Dieselolie må kun sælges eller importeres med henblik på anvendelse i motorkøretøjer her i landet, hvis det opfylder kravene i § 7, stk. 1, og bilag 2, dog kan der markedsføres og importeres diesel med et højere indhold af FAME end det i bilag 2 angivne. Stk. 2. Engrosvirksomheder skal sikre, at brugerne informeres fyldestgørende om indholdet af biobrændstoffer, navnlig FAME, i diesel."
    },
    {
      "provision_ref": "5",
      "section": "5",
      "content": "§ 5. Gasolie må kun sælges eller importeres med henblik på anvendelse i traktorer og mobile ikke-vejgående maskiner, herunder fartøjer til sejlads på indre vandveje og fritidsfartøjer, her i landet, hvis det opfylder kravet i § 7, stk. 1, og svovlindholdet er maks. 10 mg/kg. Stk. 2. Gasolie må ikke anvendes i motorkøretøjer her i landet. Stk. 3. Andre flydende brændstoffer end gasolie må kun anvendes i fartøjer til sejlads ad indre vandveje og fritidsfartøjer, hvis de opfylder kravet i § 7, stk. 1, og svovlindholdet er maks. 10 mg/kg."
    },
    {
      "provision_ref": "6",
      "section": "6",
      "content": "§ 6. Virksomheder, der sælger biobrændstofblandinger, skal informere brugerne fyldestgørende herom ved salgsstedet."
    },
    {
      "provision_ref": "7",
      "section": "7",
      "content": "§ 7. Brændstof må maksimalt indeholde 2 mg mangan pr. liter. Stk. 2. Virksomheder, der sælger brændstof, som indeholder mangan, skal ved mærkning sikre, at brugerne oplyses herom. Mærket skal indeholde teksten »Indeholder metalbaserede additiver«. Mærket skal placeres klart synligt på samme sted som oplysningerne vedrørende brændstoftype. Mærket skal have en størrelse og en skrifttype, der er klart synlig, og som er letlæselig."
    },
    {
      "provision_ref": "8",
      "section": "8",
      "content": "§ 8. Engrosvirksomheder skal gennemføre en egenkontrol af, at kravene til benzin og dieselolie som angivet i § 7, stk. 1, bilag 1 og bilag 2 overholdes. Miljøstyrelsen træffer hvert år i overensstemmelse med bilag 3, punkt 2, afgørelse om omfanget og gennemførelsen af egenkontrollen. Miljøstyrelsens afgørelse kan ikke påklages til anden administrativ myndighed. Stk. 2. Engrosvirksomheder skal udlevere de oplysninger, der er angivet i bilag 3 til Miljøstyrelsen. Stk. 3. Såfremt en engrosvirksomhed ikke kan gennemføre en prøveudtagning på et salgsanlæg på grund af nægtelse af adgang til salgsanlægget, skal Miljøstyrelsen underrettes herom."
    },
    {
      "provision_ref": "9",
      "section": "9",
      "content": "§ 9. Miljøstyrelsen fører tilsyn og kontrol med overholdelsen af reglerne i bekendtgørelsen."
    },
    {
      "provision_ref": "10",
      "section": "10",
      "content": "§ 10. Medmindre højere straf er forskyldt efter den øvrige lovgivning, straffes med bøde den, der 1) sælger eller importerer benzin i strid med § 3, 2) sælger eller importerer dieselolie i strid med § 4, stk. 1, 3) undlader at sikre, at brugerne af dieselolie informeres i henhold til § 4, stk. 2, 4) sælger, importerer eller anvender gasolie i strid med § 5, stk. 1, 5) sælger, importerer eller anvender gasolie i strid med § 5, stk. 2, 6) anvender andre flydende brændstoffer end gasolie i strid med § 5, stk. 3, 7) undlader at informerer om biobrændstofblandinger i strid med § 6, 8) sælger brændstof, som er i strid med § 7, stk. 1, 9) sælger brændstof uden at mærke som foreskrevet i § 7, stk. 2, eller 10) undlader at udføre egenkontrol efter § 8. Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på menneskers eller husdyrs liv eller sundhed eller fremkaldt fare derfor, 2) voldt skade på miljøet eller fremkaldt fare derfor, eller 3) opnået eller tilsigtet en økonomisk fordel, herunder ved besparelser, for den pågældende selv eller andre. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "11",
      "section": "11",
      "content": "§ 11. Bekendtgørelsen træder i kraft den 1. januar 2015. Stk. 2. Bekendtgørelse nr. 366 af 15. april 2011 om kvaliteten af benzin, dieselolie, gasolie og biobrændstofblandinger til brug i motorkøretøjer m.v. ophæves."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Denne bekendtgørelse indeholder krav til kvaliteten af benzin, dieselolie, biobrændstofblandinger og gasolie til anvendelse i motorkøretøjer, traktorer og mobile ikke-vejgående maskiner, herunder fartøjer til sejlads på indre vandveje, når de ikke er til søs, samt fritidsfartøjer, når de ikke er til søs.",
      "valid_from": "2014-12-04",
      "valid_to": null
    },
    {
      "provision_ref": "2",
      "section": "2",
      "content": "§ 2. I denne bekendtgørelse forstås ved: 1) Benzin: Ethvert flygtigt mineralolieprodukt, som henhører under positionsnumrene KN 2710 11 41, 2710 11 45, 2710 11 49, 2710 11 51 og 2710 11 59, som ændret ved Kommissionens forordning (EF) nr. 2031/2001, og som er bestemt til brug som brændstof i forbrændingsmotorer med styret tænding til fremdrift af motorkøretøjer. 2) Dieselolie: Brændstof, som henhører under positionsnummer KN 2710 19 41, som ændret ved Kommissionens forordning (EF) nr. 2031/2001, og som er bestemt til brug som brændstof i forbrændingsmotorer med kompressionstænding til fremdrift af motorkøretøjer. 3) Gasolie: Brændstof, som henhører under positionsnummer KN 2710 19 41 og KN 2710 19 45, som ændret ved Kommissionens forordning (EF) nr. 2031/2001, og som er bestemt til brug som brændstof i forbrændingsmotorer med kompressionstænding til fremdrift af traktorer og mobile ikke-vejgående maskiner, herunder fartøjer til sejlads på indre vandveje, samt fritidsfartøjer. 4) Motorkøretøj: Motorkøretøj som defineret i færdselsloven. 5) Traktor: Motordrevet køretøj som defineret i færdselsloven. 6) Mobil ikke-vejgående maskine: Maskiner, som er omfattet af bekendtgørelse om begrænsning af luftforurening fra mobile ikke-vejgående maskiner, herunder fartøjer til sejlads på indre vandveje. 7) Fartøj til sejlads på indre vandveje: Fartøj på indre vandveje som defineret i direktiv 97/68/EF. 8) Fritidsfartøj: Fritidsfartøj som defineret i direktiv 94/25/EF. 9) Engrosvirksomhed: Virksomhed, der sælger eller importerer benzin eller dieselolie en gros, herunder leverer til egne salgsanlæg, med henblik på anvendelse i motorkøretøjer her i landet, og som er ansvarlig for ekspedition af brændstof gennem et punktafgiftsopkrævningssted. 10) % m/m: Procent efter vægt (vægtprocent). 11) % v/v: Procent efter volumen (volumenprocent). 12) Biobrændstoffer: Flydende eller gasformig brændstof til transport fremstillet på grundlag af biomasse. 13) Biobrændstofblandinger: Blandinger af mineraloliederivater og biobrændstoffer til transport, og hvor andelen af biobrændstof udgør mere end 10 %. Stk. 2. Bekendtgørelsens regler om salg gælder også udbud til salg, opbevaring i salgsøjemed, tilbud og enhver overgivelse til andre mod eller uden vederlag, jf. lov om kemikalier § 4, stk. 1.",
      "valid_from": "2014-12-04",
      "valid_to": null
    },
    {
      "provision_ref": "3",
      "section": "3",
      "content": "§ 3. Benzin må kun sælges eller importeres med henblik på anvendelse i motorkøretøjer her i landet, hvis det opfylder kravene i § 7, stk. 1, og bilag 1.",
      "valid_from": "2014-12-04",
      "valid_to": null
    },
    {
      "provision_ref": "4",
      "section": "4",
      "content": "§ 4. Dieselolie må kun sælges eller importeres med henblik på anvendelse i motorkøretøjer her i landet, hvis det opfylder kravene i § 7, stk. 1, og bilag 2, dog kan der markedsføres og importeres diesel med et højere indhold af FAME end det i bilag 2 angivne. Stk. 2. Engrosvirksomheder skal sikre, at brugerne informeres fyldestgørende om indholdet af biobrændstoffer, navnlig FAME, i diesel.",
      "valid_from": "2014-12-04",
      "valid_to": null
    },
    {
      "provision_ref": "5",
      "section": "5",
      "content": "§ 5. Gasolie må kun sælges eller importeres med henblik på anvendelse i traktorer og mobile ikke-vejgående maskiner, herunder fartøjer til sejlads på indre vandveje og fritidsfartøjer, her i landet, hvis det opfylder kravet i § 7, stk. 1, og svovlindholdet er maks. 10 mg/kg. Stk. 2. Gasolie må ikke anvendes i motorkøretøjer her i landet. Stk. 3. Andre flydende brændstoffer end gasolie må kun anvendes i fartøjer til sejlads ad indre vandveje og fritidsfartøjer, hvis de opfylder kravet i § 7, stk. 1, og svovlindholdet er maks. 10 mg/kg.",
      "valid_from": "2014-12-04",
      "valid_to": null
    },
    {
      "provision_ref": "6",
      "section": "6",
      "content": "§ 6. Virksomheder, der sælger biobrændstofblandinger, skal informere brugerne fyldestgørende herom ved salgsstedet.",
      "valid_from": "2014-12-04",
      "valid_to": null
    },
    {
      "provision_ref": "7",
      "section": "7",
      "content": "§ 7. Brændstof må maksimalt indeholde 2 mg mangan pr. liter. Stk. 2. Virksomheder, der sælger brændstof, som indeholder mangan, skal ved mærkning sikre, at brugerne oplyses herom. Mærket skal indeholde teksten »Indeholder metalbaserede additiver«. Mærket skal placeres klart synligt på samme sted som oplysningerne vedrørende brændstoftype. Mærket skal have en størrelse og en skrifttype, der er klart synlig, og som er letlæselig.",
      "valid_from": "2014-12-04",
      "valid_to": null
    },
    {
      "provision_ref": "8",
      "section": "8",
      "content": "§ 8. Engrosvirksomheder skal gennemføre en egenkontrol af, at kravene til benzin og dieselolie som angivet i § 7, stk. 1, bilag 1 og bilag 2 overholdes. Miljøstyrelsen træffer hvert år i overensstemmelse med bilag 3, punkt 2, afgørelse om omfanget og gennemførelsen af egenkontrollen. Miljøstyrelsens afgørelse kan ikke påklages til anden administrativ myndighed. Stk. 2. Engrosvirksomheder skal udlevere de oplysninger, der er angivet i bilag 3 til Miljøstyrelsen. Stk. 3. Såfremt en engrosvirksomhed ikke kan gennemføre en prøveudtagning på et salgsanlæg på grund af nægtelse af adgang til salgsanlægget, skal Miljøstyrelsen underrettes herom.",
      "valid_from": "2014-12-04",
      "valid_to": null
    },
    {
      "provision_ref": "9",
      "section": "9",
      "content": "§ 9. Miljøstyrelsen fører tilsyn og kontrol med overholdelsen af reglerne i bekendtgørelsen.",
      "valid_from": "2014-12-04",
      "valid_to": null
    },
    {
      "provision_ref": "10",
      "section": "10",
      "content": "§ 10. Medmindre højere straf er forskyldt efter den øvrige lovgivning, straffes med bøde den, der 1) sælger eller importerer benzin i strid med § 3, 2) sælger eller importerer dieselolie i strid med § 4, stk. 1, 3) undlader at sikre, at brugerne af dieselolie informeres i henhold til § 4, stk. 2, 4) sælger, importerer eller anvender gasolie i strid med § 5, stk. 1, 5) sælger, importerer eller anvender gasolie i strid med § 5, stk. 2, 6) anvender andre flydende brændstoffer end gasolie i strid med § 5, stk. 3, 7) undlader at informerer om biobrændstofblandinger i strid med § 6, 8) sælger brændstof, som er i strid med § 7, stk. 1, 9) sælger brændstof uden at mærke som foreskrevet i § 7, stk. 2, eller 10) undlader at udføre egenkontrol efter § 8. Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på menneskers eller husdyrs liv eller sundhed eller fremkaldt fare derfor, 2) voldt skade på miljøet eller fremkaldt fare derfor, eller 3) opnået eller tilsigtet en økonomisk fordel, herunder ved besparelser, for den pågældende selv eller andre. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2014-12-04",
      "valid_to": null
    },
    {
      "provision_ref": "11",
      "section": "11",
      "content": "§ 11. Bekendtgørelsen træder i kraft den 1. januar 2015. Stk. 2. Bekendtgørelse nr. 366 af 15. april 2011 om kvaliteten af benzin, dieselolie, gasolie og biobrændstofblandinger til brug i motorkøretøjer m.v. ophæves.",
      "valid_from": "2014-12-04",
      "valid_to": null
    }
  ],
  "definitions": []
}
