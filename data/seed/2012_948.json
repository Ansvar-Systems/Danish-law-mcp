{
  "id": "2012:948",
  "type": "statute",
  "title": "Bekendtgørelse om behandling af sager om erstatning for skader forårsaget af stormflod og om oprettelse, førelse og anvendelse af en registreringsdatabase og et sagsunderstøttelsessystem (Stormbasen)",
  "short_name": "BEK H#LOKDOK04",
  "status": "in_force",
  "issued_date": "2012-09-19",
  "url": "https://www.retsinformation.dk/eli/lta/2012/948/xml",
  "description": "Retsinformation source. DocumentId=BP000247; AccessionNumber=B20120094805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Forsikringsselskaber, som tilbyder tegning af brandforsikring, behandler anmeldelser og foranlediger udbetaling af erstatning for skader efter oversvømmelse forårsaget af stormflod efter reglerne i lov om stormflod og stormfald og denne bekendtgørelse."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Erstatning for skader på fast ejendom og løsøre forårsaget af stormflod opgøres til genanskaffelsesprisen for en tilsvarende genstand med fradrag for slid og ælde i overensstemmelse med almindeligt anvendte principper i forsikringsbranchen. Stk. 2. Er genanskaffelse af løsøre efter stk. 1 ikke mulig, beregnes erstatningen med udgangspunkt i fremstillingsprisen for nyt tilsvarende løsøre. Erstatningen kan dog ikke overstige, hvad det vil koste at genanskaffe tilsvarende løsøre. Stk. 3. Penge, smykker og tilsvarende værdigenstande erstattes ikke."
    },
    {
      "provision_ref": "3:3",
      "chapter": "3",
      "section": "3",
      "content": "§ 3. Konkurrence- og Forbrugerstyrelsen opbevarer og fører som led i varetagelsen af sekretariatsfunktionen for Stormrådet en database (Stormbasen) til brug for registrering af oplysninger om personer og virksomheder i forbindelse med behandlingen af sager om stormflod. Stk. 2. Behandling af oplysninger i Stormbasen kan alene finde sted i det omfang, det er nødvendigt i forbindelse med behandlingen af sager om stormflod. Stk. 3. Stormbasen består af en registreringsdatabase og et sagsunderstøttelsessystem. Anvendelse af registreringsdatabasen er obligatorisk ved forsikringsselskabernes behandling af sager om stormflod Stk. 4. De sagsbehandlende forsikringsselskaber registrerer de oplysninger om personer og virksomheder, som er fastlagt i denne bekendtgørelse, med mindre disse allerede er indføjet i databasen af anmelder ved elektronisk anmeldelse, jf. § 5, stk. 1, og er ansvarlige for behandlingen af disse. Stk. 5. Alene de sagsbehandlende forsikringsselskaber og Stormrådets sekretariat har adgang til Stormbasen. Forsikringsselskaberne har alene adgang til de oplysninger, som vedrører sager, de selv behandler. Stk. 6. Indlæggelse af oplysninger foretages af de sagsbehandlende forsikringsselskaber eller automatisk ved anmelders brug af elektronisk anmeldelse via Stormrådets hjemmeside, jf. § 5, stk. 1 og 2. Ajourføring og berigtigelse af oplysninger foretages alene af det sagsbehandlende forsikringsselskab. Stk. 7. Stormrådet fører tilsyn med forsikringsselskabernes sagsbehandling. De nærmere regler om Stormrådets udøvelse af tilsyn fastsættes i bekendtgørelse om Stormrådets forretningsorden. Stk. 8. Hvis oplysninger i Stormbasen er urigtige eller fejlbehæftede, skal de rettes snarest muligt af det sagsbehandlende forsikringsselskab. Stk. 9. Enhver har krav på efter skriftlig anmodning til Stormrådet at få oplyst de data, der er registreret om den pågældende, med mindre andet følger af anden lovgivning. Stk. 10. Oplysninger, der kan henføres til bestemte personer, må ikke videregives til private eller andre offentlige myndigheder, jf. dog stk. 9. Stk. 11. Om behandlingssikkerheden gælder de regler, der er fastsat i lov om behandling af personoplysninger kapitel 11 og i bekendtgørelse nr. 528 af 15. juni 2000 om sikkerhedsforanstaltninger til beskyttelse af personoplysninger, som behandles for den offentlige forvaltning. Stk. 12. Konkurrence- og Forbrugerstyrelsen skal foretage logning af behandlinger af personoplysninger i Stormbasen samt udføre stikprøvekontrol af disse logfiler."
    },
    {
      "provision_ref": "4:4",
      "chapter": "4",
      "section": "4",
      "content": "§ 4. Anmeldelse af skader på fast ejendom og løsøre forårsaget af stormflod skal ske til det forsikringsselskab, hvor den beskadigede ejendom eller det beskadigede løsøre er brandforsikret. Stk. 2. Er der for samme skadelidte ved den samme stormflod på samme skadested sket skade på både fast ejendom og løsøre, og er disse forsikret i forskellige forsikringsselskaber, anmeldes skaden til det forsikringsselskab, hvor ejendommen er brandforsikret. Dette forsikringsselskab varetager sagsbehandlingen, således at de øvrige forsikringsselskaber leverer de oplysninger, de er nærmest til, herunder opgørelse af skader, som har relation til skadelidtes engagement i dette selskab."
    },
    {
      "provision_ref": "4:5",
      "chapter": "4",
      "section": "5",
      "content": "§ 5. Anmeldelse efter § 4 skal ske elektronisk i Stormbasen. Adgang til Stormbasen findes på Stormrådets hjemmeside www.stormraadet.dk. Stk. 2. Kan anmeldelse ikke ske elektronisk, skal det ske på det anmeldelsesskema, som findes på Stormrådets hjemmeside. Stk. 3. Anmeldelse efter stk. 2, indsendes af forsikringstageren eller den, der af forsikringstageren bemyndiges hertil, eller som i øvrigt ved tilkendelse af erstatning har krav herpå, til det forsikringsselskab, som skal behandle sagen, jf. § 4. Stk. 4. Forsikringsselskabet kvitterer for modtagelsen af anmeldelsen over for anmelder. Med kvitteringen skal følge information om, hvilket forsikringsselskab, der behandler sagen, samt hvilke oplysninger, der registreres om anmelder, med mindre andet følger af anden lovgivning."
    },
    {
      "provision_ref": "4:6",
      "chapter": "4",
      "section": "6",
      "content": "§ 6. I det omfang det ikke sker gennem udfyldelse af en elektronisk anmeldelse, registrerer forsikringsselskabet følgende oplysninger i Stormbasen i forbindelse med modtagelsen af en anmeldelse: 1) Anmeldelsesdato. 2) Sagsbehandlers navn. 3) Sagsbehandlende forsikringsselskab. 4) Skadelidtes forsikringsselskab. 5) Skadelidtes og evt. anden anmelders navn, adresse, postnummer, by og kommune. 6) Skadelidtes og evt. anden anmelders eventuelle telefonnummer og e-mail-adresse. 7) Skadelidtes bank og kontonummer. 8) Skadested inklusive adresse, postnummer, by og kommune. 9) Skadetidspunkt. 10) Skadetype. 11) Ejendomsnummer (BBR) på den ejendom, hvor skaden er sket. 12) Hensættelse til brug for senere erstatningsudbetaling. Stk. 2. Udover de i stk. 1 nævnte oplysninger, registrerer forsikringsselskabet følgende oplysninger til brug for sagens behandling: 1) Taksators navn. 2) Dato for aftale om besigtigelse. 3) Dato for besigtigelse. 4) Skadetype og omfang. 5) Opgørelse af skader fordelt på entrepriser. 6) Dato for skadelidtes underskrift. 7) Dato for afgørelse af erstatning. 8) Beløb til udbetaling. Stk. 3. Udover det i stk. 1 og 2 anførte registreres alle øvrige oplysninger, som forsikringsselskabet modtager, og som har tilknytning til den konkrete sag."
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Opfylder skaden ikke betingelserne for udbetaling af erstatning, jf. kapitel 2, skal sagen afvises. Det samme gælder, hvis anmeldelse er sket for sent."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Ved taksering af skader skal taksatorrapporten udarbejdes på det til enhver tid gældende skema, der udarbejdes af Stormrådet og findes på rådets hjemmeside."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Forsikringsselskabet foranlediger udbetaling af erstatning for skader på løsøre uden dokumentation for genanskaffelse eller udbedring af skade, jf. dog stk. 2. Stk. 2. Erstatning for andre end de i stk. 1 omhandlede skader samt for skader på driftsmidler tilhørende erhvervsvirksomheder, foranlediges udbetalt, når der foreligger dokumentation for, at skaden er udbedret, eller genanskaffelse er foretaget, jf. dog stk. 3. Stk. 3. Erstatning for skader på fast ejendom kan udbetales uden dokumentation for genanskaffelse eller udbedring af skader, når den opgjorte skade ikke overstiger et af Stormrådet fastsat maksimum, eller når erstatning udbetales som kontanterstatning til egen udbedring af skaden, eller når erstatningen vedrører skadelidtes forbrugte tid på eget arbejde, herunder oprydning og rengøring mv. Stk. 4. Stormrådet fastsætter det i stk. 3 omhandlede maksimum en gang om året og offentliggør dette på rådets hjemmeside. Meddelelse om fastsættelsen sendes endvidere til de i Stormbasen registrerede kontaktpersoner for forsikringsselskaberne. Stk. 5. Udbetaling af erstatning sker via Konkurrence- og Forbrugerstyrelsens økonomisystem, når forsikringsselskabet har meddelt dette til økonomisystemet."
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Når den afgjorte erstatning er anvist og udbetalt, eller der af andre grunde ikke vil blive anvist og udbetalt yderligere erstatning, afslutter forsikringsselskabet sagen. Dette meddeles til forsikringstageren og registreres i Stormbasen."
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Forsikringsselskabets afgørelser efter denne bekendtgørelse kan påklages til Stormrådet i henhold til regler­ne i bekendtgørelse om Stormrådets forretningsorden."
    },
    {
      "provision_ref": "6:12",
      "chapter": "6",
      "section": "12",
      "content": "§ 12. Bekendtgørelsen træder i kraft den 1. oktober 2012. Stk. 2. Stormflodssager med et hændelsestidspunkt inden bekendtgørelsens ikrafttræden færdigbehandles af rådet efter reglerne i bekendtgørelse om forretningsorden for Stormrådet."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Forsikringsselskaber, som tilbyder tegning af brandforsikring, behandler anmeldelser og foranlediger udbetaling af erstatning for skader efter oversvømmelse forårsaget af stormflod efter reglerne i lov om stormflod og stormfald og denne bekendtgørelse.",
      "valid_from": "2012-09-19",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Erstatning for skader på fast ejendom og løsøre forårsaget af stormflod opgøres til genanskaffelsesprisen for en tilsvarende genstand med fradrag for slid og ælde i overensstemmelse med almindeligt anvendte principper i forsikringsbranchen. Stk. 2. Er genanskaffelse af løsøre efter stk. 1 ikke mulig, beregnes erstatningen med udgangspunkt i fremstillingsprisen for nyt tilsvarende løsøre. Erstatningen kan dog ikke overstige, hvad det vil koste at genanskaffe tilsvarende løsøre. Stk. 3. Penge, smykker og tilsvarende værdigenstande erstattes ikke.",
      "valid_from": "2012-09-19",
      "valid_to": null
    },
    {
      "provision_ref": "3:3",
      "chapter": "3",
      "section": "3",
      "content": "§ 3. Konkurrence- og Forbrugerstyrelsen opbevarer og fører som led i varetagelsen af sekretariatsfunktionen for Stormrådet en database (Stormbasen) til brug for registrering af oplysninger om personer og virksomheder i forbindelse med behandlingen af sager om stormflod. Stk. 2. Behandling af oplysninger i Stormbasen kan alene finde sted i det omfang, det er nødvendigt i forbindelse med behandlingen af sager om stormflod. Stk. 3. Stormbasen består af en registreringsdatabase og et sagsunderstøttelsessystem. Anvendelse af registreringsdatabasen er obligatorisk ved forsikringsselskabernes behandling af sager om stormflod Stk. 4. De sagsbehandlende forsikringsselskaber registrerer de oplysninger om personer og virksomheder, som er fastlagt i denne bekendtgørelse, med mindre disse allerede er indføjet i databasen af anmelder ved elektronisk anmeldelse, jf. § 5, stk. 1, og er ansvarlige for behandlingen af disse. Stk. 5. Alene de sagsbehandlende forsikringsselskaber og Stormrådets sekretariat har adgang til Stormbasen. Forsikringsselskaberne har alene adgang til de oplysninger, som vedrører sager, de selv behandler. Stk. 6. Indlæggelse af oplysninger foretages af de sagsbehandlende forsikringsselskaber eller automatisk ved anmelders brug af elektronisk anmeldelse via Stormrådets hjemmeside, jf. § 5, stk. 1 og 2. Ajourføring og berigtigelse af oplysninger foretages alene af det sagsbehandlende forsikringsselskab. Stk. 7. Stormrådet fører tilsyn med forsikringsselskabernes sagsbehandling. De nærmere regler om Stormrådets udøvelse af tilsyn fastsættes i bekendtgørelse om Stormrådets forretningsorden. Stk. 8. Hvis oplysninger i Stormbasen er urigtige eller fejlbehæftede, skal de rettes snarest muligt af det sagsbehandlende forsikringsselskab. Stk. 9. Enhver har krav på efter skriftlig anmodning til Stormrådet at få oplyst de data, der er registreret om den pågældende, med mindre andet følger af anden lovgivning. Stk. 10. Oplysninger, der kan henføres til bestemte personer, må ikke videregives til private eller andre offentlige myndigheder, jf. dog stk. 9. Stk. 11. Om behandlingssikkerheden gælder de regler, der er fastsat i lov om behandling af personoplysninger kapitel 11 og i bekendtgørelse nr. 528 af 15. juni 2000 om sikkerhedsforanstaltninger til beskyttelse af personoplysninger, som behandles for den offentlige forvaltning. Stk. 12. Konkurrence- og Forbrugerstyrelsen skal foretage logning af behandlinger af personoplysninger i Stormbasen samt udføre stikprøvekontrol af disse logfiler.",
      "valid_from": "2012-09-19",
      "valid_to": null
    },
    {
      "provision_ref": "4:4",
      "chapter": "4",
      "section": "4",
      "content": "§ 4. Anmeldelse af skader på fast ejendom og løsøre forårsaget af stormflod skal ske til det forsikringsselskab, hvor den beskadigede ejendom eller det beskadigede løsøre er brandforsikret. Stk. 2. Er der for samme skadelidte ved den samme stormflod på samme skadested sket skade på både fast ejendom og løsøre, og er disse forsikret i forskellige forsikringsselskaber, anmeldes skaden til det forsikringsselskab, hvor ejendommen er brandforsikret. Dette forsikringsselskab varetager sagsbehandlingen, således at de øvrige forsikringsselskaber leverer de oplysninger, de er nærmest til, herunder opgørelse af skader, som har relation til skadelidtes engagement i dette selskab.",
      "valid_from": "2012-09-19",
      "valid_to": null
    },
    {
      "provision_ref": "4:5",
      "chapter": "4",
      "section": "5",
      "content": "§ 5. Anmeldelse efter § 4 skal ske elektronisk i Stormbasen. Adgang til Stormbasen findes på Stormrådets hjemmeside www.stormraadet.dk. Stk. 2. Kan anmeldelse ikke ske elektronisk, skal det ske på det anmeldelsesskema, som findes på Stormrådets hjemmeside. Stk. 3. Anmeldelse efter stk. 2, indsendes af forsikringstageren eller den, der af forsikringstageren bemyndiges hertil, eller som i øvrigt ved tilkendelse af erstatning har krav herpå, til det forsikringsselskab, som skal behandle sagen, jf. § 4. Stk. 4. Forsikringsselskabet kvitterer for modtagelsen af anmeldelsen over for anmelder. Med kvitteringen skal følge information om, hvilket forsikringsselskab, der behandler sagen, samt hvilke oplysninger, der registreres om anmelder, med mindre andet følger af anden lovgivning.",
      "valid_from": "2012-09-19",
      "valid_to": null
    },
    {
      "provision_ref": "4:6",
      "chapter": "4",
      "section": "6",
      "content": "§ 6. I det omfang det ikke sker gennem udfyldelse af en elektronisk anmeldelse, registrerer forsikringsselskabet følgende oplysninger i Stormbasen i forbindelse med modtagelsen af en anmeldelse: 1) Anmeldelsesdato. 2) Sagsbehandlers navn. 3) Sagsbehandlende forsikringsselskab. 4) Skadelidtes forsikringsselskab. 5) Skadelidtes og evt. anden anmelders navn, adresse, postnummer, by og kommune. 6) Skadelidtes og evt. anden anmelders eventuelle telefonnummer og e-mail-adresse. 7) Skadelidtes bank og kontonummer. 8) Skadested inklusive adresse, postnummer, by og kommune. 9) Skadetidspunkt. 10) Skadetype. 11) Ejendomsnummer (BBR) på den ejendom, hvor skaden er sket. 12) Hensættelse til brug for senere erstatningsudbetaling. Stk. 2. Udover de i stk. 1 nævnte oplysninger, registrerer forsikringsselskabet følgende oplysninger til brug for sagens behandling: 1) Taksators navn. 2) Dato for aftale om besigtigelse. 3) Dato for besigtigelse. 4) Skadetype og omfang. 5) Opgørelse af skader fordelt på entrepriser. 6) Dato for skadelidtes underskrift. 7) Dato for afgørelse af erstatning. 8) Beløb til udbetaling. Stk. 3. Udover det i stk. 1 og 2 anførte registreres alle øvrige oplysninger, som forsikringsselskabet modtager, og som har tilknytning til den konkrete sag.",
      "valid_from": "2012-09-19",
      "valid_to": null
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Opfylder skaden ikke betingelserne for udbetaling af erstatning, jf. kapitel 2, skal sagen afvises. Det samme gælder, hvis anmeldelse er sket for sent.",
      "valid_from": "2012-09-19",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Ved taksering af skader skal taksatorrapporten udarbejdes på det til enhver tid gældende skema, der udarbejdes af Stormrådet og findes på rådets hjemmeside.",
      "valid_from": "2012-09-19",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Forsikringsselskabet foranlediger udbetaling af erstatning for skader på løsøre uden dokumentation for genanskaffelse eller udbedring af skade, jf. dog stk. 2. Stk. 2. Erstatning for andre end de i stk. 1 omhandlede skader samt for skader på driftsmidler tilhørende erhvervsvirksomheder, foranlediges udbetalt, når der foreligger dokumentation for, at skaden er udbedret, eller genanskaffelse er foretaget, jf. dog stk. 3. Stk. 3. Erstatning for skader på fast ejendom kan udbetales uden dokumentation for genanskaffelse eller udbedring af skader, når den opgjorte skade ikke overstiger et af Stormrådet fastsat maksimum, eller når erstatning udbetales som kontanterstatning til egen udbedring af skaden, eller når erstatningen vedrører skadelidtes forbrugte tid på eget arbejde, herunder oprydning og rengøring mv. Stk. 4. Stormrådet fastsætter det i stk. 3 omhandlede maksimum en gang om året og offentliggør dette på rådets hjemmeside. Meddelelse om fastsættelsen sendes endvidere til de i Stormbasen registrerede kontaktpersoner for forsikringsselskaberne. Stk. 5. Udbetaling af erstatning sker via Konkurrence- og Forbrugerstyrelsens økonomisystem, når forsikringsselskabet har meddelt dette til økonomisystemet.",
      "valid_from": "2012-09-19",
      "valid_to": null
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Når den afgjorte erstatning er anvist og udbetalt, eller der af andre grunde ikke vil blive anvist og udbetalt yderligere erstatning, afslutter forsikringsselskabet sagen. Dette meddeles til forsikringstageren og registreres i Stormbasen.",
      "valid_from": "2012-09-19",
      "valid_to": null
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Forsikringsselskabets afgørelser efter denne bekendtgørelse kan påklages til Stormrådet i henhold til regler­ne i bekendtgørelse om Stormrådets forretningsorden.",
      "valid_from": "2012-09-19",
      "valid_to": null
    },
    {
      "provision_ref": "6:12",
      "chapter": "6",
      "section": "12",
      "content": "§ 12. Bekendtgørelsen træder i kraft den 1. oktober 2012. Stk. 2. Stormflodssager med et hændelsestidspunkt inden bekendtgørelsens ikrafttræden færdigbehandles af rådet efter reglerne i bekendtgørelse om forretningsorden for Stormrådet.",
      "valid_from": "2012-09-19",
      "valid_to": null
    }
  ],
  "definitions": []
}
