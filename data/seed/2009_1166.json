{
  "id": "2009:1166",
  "type": "statute",
  "title": "Bekendtgørelse om behandlingen af sager om modregning af erstatningsbeløb over for indsatte i kriminalforsorgens institutioner (modregningsbekendtgørelsen)",
  "short_name": "BEK H#LOKDOK04",
  "status": "in_force",
  "issued_date": "2009-12-07",
  "url": "https://www.retsinformation.dk/eli/lta/2009/1166/xml",
  "description": "Retsinformation source. DocumentId=AA005202; AccessionNumber=B20090116605; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Kriminalforsorgens krav på erstatning for skade på ting, som en indsat i kriminalforsorgens institutioner forvolder ved en erstatningspådragende adfærd, kan kun benyttes til modregning over for den indsattes vederlag for beskæftigelse efter kriminallovens § 230, stk. 1, hvis erstatningskravet er utvivlsomt."
    },
    {
      "provision_ref": "2",
      "section": "2",
      "content": "§ 2. Inden der træffes afgørelse efter reglerne i kriminallovens § 230, skal der tilvejebringes fyldestgørende oplysninger om de forhold, der kan lægges til grund for afgørelsen. Den indsatte skal gøres bekendt med adgangen til at lade sig bistå af andre. Den indsatte skal endvidere gøres bekendt med de foreliggende oplysninger, herunder indberetninger og eventuelle afhøringer, og den indsatte skal have lejlighed til at udtale sig, jf. dog § 3. Stk. 2. Foretages der afhøringer, skal den afhørte have lejlighed til at godkende referatet af sin forklaring, og det skal fremgå af referatet af afhøringen, om godkendelse er sket. Afhøringer gennemføres af to af institutionens ansatte. Stk. 3. Der skal udarbejdes et notat, der indeholder en gengivelse af de omstændigheder, herunder indberetninger og eventuelle afhøringer, der kan lægges til grund for afgørelsen. Notatet skal endvidere gengive den trufne afgørelse og en begrundelse for denne. Begrundelsen skal indeholde en henvisning til de retsregler, afgørelsen er truffet efter, og angive hvilke hovedhensyn, der har været bestemmende for afgørelsen, ligesom de faktiske omstændigheder, som er tillagt væsentlig betydning for afgørelsen, skal fremgå. Notatet skal endvidere indeholde oplysning om, 1) hvornår afgørelsen og begrundelsen for denne er meddelt den indsatte, 2) at den indsatte er orienteret om, hvilke retsregler afgørelsen er truffet i henhold til, 3) at den indsatte er vejledt om muligheden for at klage til direktøren for Kriminalforsorgen over afgørelser truffet af institutionen, og om hvornår fristen for at indgive klage til direktøren for Kriminalforsorgen udløber, jf. kriminallovens § 245, stk. 1, og 4) at den indsatte er orienteret om muligheden for at kræve den endelige administrative afgørelse indbragt for retten til prøvelse, hvis erstatningsbeløbet overstiger det almindelige vederlag, der udbetales til indsatte for en uges beskæftigelse jf. kriminallovens § 246, stk. 1, nr. 5. Stk. 4. Den indsatte skal efter anmodning have udleveret udskrift af det i stk. 3 nævnte notat, jf. dog § 3."
    },
    {
      "provision_ref": "3",
      "section": "3",
      "content": "§ 3. Retten til aktindsigt kan begrænses i overensstemmelse med forvaltningslovgivningen i det omfang, den indsattes interesse i at kunne benytte notatet til varetagelse af sit tarv findes at burde vige for afgørende hensyn til den pågældende selv eller til andre private eller offentlige interesser, f.eks. af hensyn til institutionens sikkerhed, eller til beskyttelse af enkeltpersoner. Stk. 2. I det omfang den indsatte ikke har adgang til partsaktindsigt efter reglerne i forvaltningslovgivningen, skal den indsatte ikke partshøres."
    },
    {
      "provision_ref": "4",
      "section": "4",
      "content": "§ 4. Er erstatningskravet ikke utvivlsomt, jf. § 1, kan erstatningsspørgsmålet indbringes for domstolene. Stk. 2. Alle spørgsmål om indbringelse af erstatningsspørgsmål for domstolene behandles af direktøren for Kriminalforsorgen efter indstilling fra den institution, hvor tingsskaden er forvoldt."
    },
    {
      "provision_ref": "5",
      "section": "5",
      "content": "§ 5. Bekendtgørelsen træder i kraft den 1. januar 2010."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Kriminalforsorgens krav på erstatning for skade på ting, som en indsat i kriminalforsorgens institutioner forvolder ved en erstatningspådragende adfærd, kan kun benyttes til modregning over for den indsattes vederlag for beskæftigelse efter kriminallovens § 230, stk. 1, hvis erstatningskravet er utvivlsomt.",
      "valid_from": "2009-12-07",
      "valid_to": null
    },
    {
      "provision_ref": "2",
      "section": "2",
      "content": "§ 2. Inden der træffes afgørelse efter reglerne i kriminallovens § 230, skal der tilvejebringes fyldestgørende oplysninger om de forhold, der kan lægges til grund for afgørelsen. Den indsatte skal gøres bekendt med adgangen til at lade sig bistå af andre. Den indsatte skal endvidere gøres bekendt med de foreliggende oplysninger, herunder indberetninger og eventuelle afhøringer, og den indsatte skal have lejlighed til at udtale sig, jf. dog § 3. Stk. 2. Foretages der afhøringer, skal den afhørte have lejlighed til at godkende referatet af sin forklaring, og det skal fremgå af referatet af afhøringen, om godkendelse er sket. Afhøringer gennemføres af to af institutionens ansatte. Stk. 3. Der skal udarbejdes et notat, der indeholder en gengivelse af de omstændigheder, herunder indberetninger og eventuelle afhøringer, der kan lægges til grund for afgørelsen. Notatet skal endvidere gengive den trufne afgørelse og en begrundelse for denne. Begrundelsen skal indeholde en henvisning til de retsregler, afgørelsen er truffet efter, og angive hvilke hovedhensyn, der har været bestemmende for afgørelsen, ligesom de faktiske omstændigheder, som er tillagt væsentlig betydning for afgørelsen, skal fremgå. Notatet skal endvidere indeholde oplysning om, 1) hvornår afgørelsen og begrundelsen for denne er meddelt den indsatte, 2) at den indsatte er orienteret om, hvilke retsregler afgørelsen er truffet i henhold til, 3) at den indsatte er vejledt om muligheden for at klage til direktøren for Kriminalforsorgen over afgørelser truffet af institutionen, og om hvornår fristen for at indgive klage til direktøren for Kriminalforsorgen udløber, jf. kriminallovens § 245, stk. 1, og 4) at den indsatte er orienteret om muligheden for at kræve den endelige administrative afgørelse indbragt for retten til prøvelse, hvis erstatningsbeløbet overstiger det almindelige vederlag, der udbetales til indsatte for en uges beskæftigelse jf. kriminallovens § 246, stk. 1, nr. 5. Stk. 4. Den indsatte skal efter anmodning have udleveret udskrift af det i stk. 3 nævnte notat, jf. dog § 3.",
      "valid_from": "2009-12-07",
      "valid_to": null
    },
    {
      "provision_ref": "3",
      "section": "3",
      "content": "§ 3. Retten til aktindsigt kan begrænses i overensstemmelse med forvaltningslovgivningen i det omfang, den indsattes interesse i at kunne benytte notatet til varetagelse af sit tarv findes at burde vige for afgørende hensyn til den pågældende selv eller til andre private eller offentlige interesser, f.eks. af hensyn til institutionens sikkerhed, eller til beskyttelse af enkeltpersoner. Stk. 2. I det omfang den indsatte ikke har adgang til partsaktindsigt efter reglerne i forvaltningslovgivningen, skal den indsatte ikke partshøres.",
      "valid_from": "2009-12-07",
      "valid_to": null
    },
    {
      "provision_ref": "4",
      "section": "4",
      "content": "§ 4. Er erstatningskravet ikke utvivlsomt, jf. § 1, kan erstatningsspørgsmålet indbringes for domstolene. Stk. 2. Alle spørgsmål om indbringelse af erstatningsspørgsmål for domstolene behandles af direktøren for Kriminalforsorgen efter indstilling fra den institution, hvor tingsskaden er forvoldt.",
      "valid_from": "2009-12-07",
      "valid_to": null
    },
    {
      "provision_ref": "5",
      "section": "5",
      "content": "§ 5. Bekendtgørelsen træder i kraft den 1. januar 2010.",
      "valid_from": "2009-12-07",
      "valid_to": null
    }
  ],
  "definitions": []
}
