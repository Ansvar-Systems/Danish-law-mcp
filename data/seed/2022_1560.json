{
  "id": "2022:1560",
  "type": "statute",
  "title": "Bekendtgørelse for Grønland om underretning ved udgang og løsladelse mv. samt ved medvirken i tv- eller radioprogrammer eller portrætinterview",
  "short_name": "BEK H#LOKDOK04",
  "status": "in_force",
  "issued_date": "2022-12-19",
  "url": "https://www.retsinformation.dk/eli/lta/2022/1560/xml",
  "description": "Retsinformation source. DocumentId=AA013417; AccessionNumber=B20220156005; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. I sager, hvori der er afsagt dom om ubetinget anstaltsanbringelse for en grovere overtrædelse af kriminalloven, hvor vold, trusler eller anden personfarlig kriminalitet indgår, eller en seksualforbrydelse, kan forurettede efter anmodning underrettes om den dømtes første uledsagede udgang og løsladelse og om eventuel undvigelse efter reglerne i denne bekendtgørelse. Efter tilsvarende regler kan forurettede desuden efter anmodning underrettes, hvis gerningsmanden under afsoning og på institutionens område med institutionens viden medvirker i optagelserne til et tv- eller radioprogram produceret til udsendelse i Grønland, hvori den pågældende har en fremtrædende rolle, eller i et portrætinterview i et grønlandsk dagblad. Det samme gælder ved medvirken i optagelserne af et sådant tv- eller radioprogram eller interview uden for institutionens område i tilfælde, hvor institutionen har meddelt tilladelse til udgang med viden herom. Stk. 2. Reglerne i stk. 1 finder tilsvarende anvendelse, hvis den dømte i stedet for ubetinget anstaltsanbringelse er dømt til anbringelse i hospital eller institution mv. efter kriminallovens § 157, dømt til forvaring efter kriminallovens § 161 eller dømt til anbringelse i en psykiatrisk ledet anstalt under kriminalforsorgen i Danmark efter de tidligere gældende regler. Stk. 3. Underretning skal kun gives, hvis den dømte har været tilbageholdt før dom og ikke har været løsladt mellem dommens afsigelse og fuldbyrdelse. Stk. 4. Underretning kan afslås, hvis væsentlige hensyn til den dømte taler for det."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Anmodning om underretning indgives til Grønlands Politi. Stk. 2. Anmodningen kan indgives på et hvilket som helst tidspunkt og behandles i forlængelse af dens modtagelse hos Grønlands Politi, dog således at der først skal tages stilling til anmodningen efter kriminalsagens endelige afslutning ved retten."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Afgørelser efter denne bekendtgørelse træffes af politidirektøren. Stk. 2. Politidirektørens afgørelser kan ikke påklages til en højere administrativ myndighed."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Bestemmelserne om oplysningspligt i persondataloven, som er sat i kraft for Grønland ved kongelig anordning nr. 1238 af 14. oktober 2016, finder ikke anvendelse i forhold til den dømte."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Hvis den forurettede har anmodet herom, underrettes den forurettede om tidspunktet for den dømtes første uledsagede udgang og løsladelse, herunder eventuel prøveløsladelse eller benådning, samt om eventuel undvigelse. Stk. 2. En afgørelse om afbrydelse af fuldbyrdelsen eller om, at den dømte i medfør af kriminallovens § 234 midlertidigt eller for hele eller resten af anbringelsestiden anbringes på hospital, i familiepleje, i egnet hjem eller institution, således at der kan ske uledsaget udgang uden særskilt tilladelse, sidestilles med uledsaget udgang, jf. stk. 1. Stk. 3. Er den dømte dømt til anbringelse i hospital eller institution mv. efter kriminallovens § 157, sidestilles ophør eller ændring af foranstaltningen, således at uledsaget udgang ikke længere kræver særskilt tilladelse, med løsladelse, jf. stk. 1."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Hvis den forurettede har anmodet herom, underrettes den forurettede endvidere, hvis gerningsmanden under de betingelser, der er nævnt i § 1, stk. 1, 2. og 3. pkt., medvirker i et tv- eller radioprogram eller portrætinterview. Den forurettede underrettes i den forbindelse om, i hvilket medie programmet eller portrættet forventes bragt, og i det omfang det er den underrettende myndighed bekendt, så vidt muligt endvidere om det forventede sendetidspunkt for tv- eller radioprogrammet eller det forventede udgivelsestidspunkt for portrætinterviewet."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Er den forurettede afgået ved døden som følge af forbrydelsen, underrettes den forurettedes nære pårørende efter § 5, stk. 1, og § 6, hvis vedkommende har anmodet herom."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Underretning vedrørende dømte, som er idømt en ubetinget anstaltsanbringelse, dømt til forvaring eller dømt til anbringelse i en psykiatrisk ledet anstalt under kriminalforsorgen i Danmark efter de tidligere gældende regler, foretages af kriminalforsorgen. Politidirektøren orienterer kriminalforsorgen, hvor den dømte er placeret, hvis forurettede skal underrettes. Stk. 2. Underretning vedrørende dømte, som er dømt til anbringelse efter kriminallovens §157, foretages af anklagemyndigheden, som efter kriminallovens § 159, stk. 1, fører kontrol med foranstaltningen. Politidirektøren orienterer hospitalet, afdelingen eller relevant dansk kommune mv. og anklagemyndigheden, hvis forurettede skal underrettes. Hospitalet, afdelingen eller institutionen mv. giver straks anklagemyndigheden meddelelse, når overlægen eller relevant dansk kommune første gang giver tilladelse til uledsaget udgang uden for institutionens område, og hvis den dømte undviger. Hospitalet, afdelingen eller institutionen mv. giver ligeledes straks anklagemyndigheden meddelelse, hvis gerningsmanden under de betingelser, der er nævnt i § 1, stk. 1, 2. og 3. pkt., medvirker i et tv- eller radioprogram eller portrætinterview. Stk. 3. Underretning vedrørende dømte, der løslades i forbindelse med kriminaldommens afsigelse, fordi foranstaltningen anses for udstået ved forudgående tilbageholdelse, foretages af Grønlands Politi på den mødende anklagers foranledning. Hvis forurettede har været til stede under domsafsigelsen, anses forurettede dermed for underrettet."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Bekendtgørelsen træder i kraft den 1. januar 2023."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. I sager, hvori der er afsagt dom om ubetinget anstaltsanbringelse for en grovere overtrædelse af kriminalloven, hvor vold, trusler eller anden personfarlig kriminalitet indgår, eller en seksualforbrydelse, kan forurettede efter anmodning underrettes om den dømtes første uledsagede udgang og løsladelse og om eventuel undvigelse efter reglerne i denne bekendtgørelse. Efter tilsvarende regler kan forurettede desuden efter anmodning underrettes, hvis gerningsmanden under afsoning og på institutionens område med institutionens viden medvirker i optagelserne til et tv- eller radioprogram produceret til udsendelse i Grønland, hvori den pågældende har en fremtrædende rolle, eller i et portrætinterview i et grønlandsk dagblad. Det samme gælder ved medvirken i optagelserne af et sådant tv- eller radioprogram eller interview uden for institutionens område i tilfælde, hvor institutionen har meddelt tilladelse til udgang med viden herom. Stk. 2. Reglerne i stk. 1 finder tilsvarende anvendelse, hvis den dømte i stedet for ubetinget anstaltsanbringelse er dømt til anbringelse i hospital eller institution mv. efter kriminallovens § 157, dømt til forvaring efter kriminallovens § 161 eller dømt til anbringelse i en psykiatrisk ledet anstalt under kriminalforsorgen i Danmark efter de tidligere gældende regler. Stk. 3. Underretning skal kun gives, hvis den dømte har været tilbageholdt før dom og ikke har været løsladt mellem dommens afsigelse og fuldbyrdelse. Stk. 4. Underretning kan afslås, hvis væsentlige hensyn til den dømte taler for det.",
      "valid_from": "2022-12-19",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Anmodning om underretning indgives til Grønlands Politi. Stk. 2. Anmodningen kan indgives på et hvilket som helst tidspunkt og behandles i forlængelse af dens modtagelse hos Grønlands Politi, dog således at der først skal tages stilling til anmodningen efter kriminalsagens endelige afslutning ved retten.",
      "valid_from": "2022-12-19",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Afgørelser efter denne bekendtgørelse træffes af politidirektøren. Stk. 2. Politidirektørens afgørelser kan ikke påklages til en højere administrativ myndighed.",
      "valid_from": "2022-12-19",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Bestemmelserne om oplysningspligt i persondataloven, som er sat i kraft for Grønland ved kongelig anordning nr. 1238 af 14. oktober 2016, finder ikke anvendelse i forhold til den dømte.",
      "valid_from": "2022-12-19",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Hvis den forurettede har anmodet herom, underrettes den forurettede om tidspunktet for den dømtes første uledsagede udgang og løsladelse, herunder eventuel prøveløsladelse eller benådning, samt om eventuel undvigelse. Stk. 2. En afgørelse om afbrydelse af fuldbyrdelsen eller om, at den dømte i medfør af kriminallovens § 234 midlertidigt eller for hele eller resten af anbringelsestiden anbringes på hospital, i familiepleje, i egnet hjem eller institution, således at der kan ske uledsaget udgang uden særskilt tilladelse, sidestilles med uledsaget udgang, jf. stk. 1. Stk. 3. Er den dømte dømt til anbringelse i hospital eller institution mv. efter kriminallovens § 157, sidestilles ophør eller ændring af foranstaltningen, således at uledsaget udgang ikke længere kræver særskilt tilladelse, med løsladelse, jf. stk. 1.",
      "valid_from": "2022-12-19",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Hvis den forurettede har anmodet herom, underrettes den forurettede endvidere, hvis gerningsmanden under de betingelser, der er nævnt i § 1, stk. 1, 2. og 3. pkt., medvirker i et tv- eller radioprogram eller portrætinterview. Den forurettede underrettes i den forbindelse om, i hvilket medie programmet eller portrættet forventes bragt, og i det omfang det er den underrettende myndighed bekendt, så vidt muligt endvidere om det forventede sendetidspunkt for tv- eller radioprogrammet eller det forventede udgivelsestidspunkt for portrætinterviewet.",
      "valid_from": "2022-12-19",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Er den forurettede afgået ved døden som følge af forbrydelsen, underrettes den forurettedes nære pårørende efter § 5, stk. 1, og § 6, hvis vedkommende har anmodet herom.",
      "valid_from": "2022-12-19",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Underretning vedrørende dømte, som er idømt en ubetinget anstaltsanbringelse, dømt til forvaring eller dømt til anbringelse i en psykiatrisk ledet anstalt under kriminalforsorgen i Danmark efter de tidligere gældende regler, foretages af kriminalforsorgen. Politidirektøren orienterer kriminalforsorgen, hvor den dømte er placeret, hvis forurettede skal underrettes. Stk. 2. Underretning vedrørende dømte, som er dømt til anbringelse efter kriminallovens §157, foretages af anklagemyndigheden, som efter kriminallovens § 159, stk. 1, fører kontrol med foranstaltningen. Politidirektøren orienterer hospitalet, afdelingen eller relevant dansk kommune mv. og anklagemyndigheden, hvis forurettede skal underrettes. Hospitalet, afdelingen eller institutionen mv. giver straks anklagemyndigheden meddelelse, når overlægen eller relevant dansk kommune første gang giver tilladelse til uledsaget udgang uden for institutionens område, og hvis den dømte undviger. Hospitalet, afdelingen eller institutionen mv. giver ligeledes straks anklagemyndigheden meddelelse, hvis gerningsmanden under de betingelser, der er nævnt i § 1, stk. 1, 2. og 3. pkt., medvirker i et tv- eller radioprogram eller portrætinterview. Stk. 3. Underretning vedrørende dømte, der løslades i forbindelse med kriminaldommens afsigelse, fordi foranstaltningen anses for udstået ved forudgående tilbageholdelse, foretages af Grønlands Politi på den mødende anklagers foranledning. Hvis forurettede har været til stede under domsafsigelsen, anses forurettede dermed for underrettet.",
      "valid_from": "2022-12-19",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Bekendtgørelsen træder i kraft den 1. januar 2023.",
      "valid_from": "2022-12-19",
      "valid_to": null
    }
  ],
  "definitions": []
}
