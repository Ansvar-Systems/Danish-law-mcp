{
  "id": "2019:1486",
  "type": "statute",
  "title": "Bekendtgørelse om brucellose hos får og geder",
  "short_name": "BEK H#LOKDOK04",
  "status": "in_force",
  "issued_date": "2019-12-12",
  "url": "https://www.retsinformation.dk/eli/lta/2019/1486/xml",
  "description": "Retsinformation source. DocumentId=CK002300; AccessionNumber=B20190148605; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Ved brucellose forstås i denne bekendtgørelse infektion med Brucella melitensis hos får og geder. Stk. 2. Ved en besætning forstås i denne bekendtgørelse, en samling af dyr af samme dyreart, som anvendes til et bestemt formål, som er knyttet til et husdyrbrug, og som har en ejer i form af en juridisk eller fysisk person. Definitionen omfatter også samlinger af dyr på steder, hvor der midlertidigt samles levende eller døde dyr, herunder samlesteder, slagterier, forarbejdningsanlæg, køle- og fryseanlæg, afhentningspladser, fælles græsgange, græsningsarealer, dyrskuer, individprøvestationer, dyrehospitaler samt virksomheder omfattet af artikel 18 i Forordning om animalske biprodukter. For kvæg, svin, får og geder kan en besætning udgøres af 1 dyr."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Enhver dansk besætning betegnes som officielt fri for brucellose, medmindre den ifølge § 4 eller § 5 skal anses for at være mistænkt eller smittet med brucellose."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Ved mistanke om brucellose i en besætning skal den ansvarlige for besætningen tilkalde en dyrlæge. Stk. 2. Tilkaldelse skal ske, hvis ét eller flere af nedennævnte symptomer optræder: 1) når der hos ét eller flere får eller geder før, under eller umiddelbart efter kastning eller en fødsel afgår gulligt eller rødliggråt, plumret flåd fra kønsåbningen eller forekommer efterbyrd med et unormalt udseende, der tyder på betændelse, 2) når der i en besætning pludselig forekommer en serie af kastningstilfælde, eller der gennem en periode forekommer unormalt mange kastninger, eller 3) når der hos én eller flere væddere eller bukke forekommer betændelsesagtige forandringer i testikler, bitestikler eller indre kønsorganer eller sæd som ved makro- eller mikroskopisk undersøgelse findes at have fået et fra det normale væsentligt afvigende udseende. Stk. 3. Tilkaldes en dyrlæge på grund af mistanke om brucellose, og kan mistanken ikke afvises, eller får en dyrlæge i øvrigt i forbindelse med sit arbejde mistanke om brucellose, skal dyrlægen straks underrette Fødevarestyrelsen. Stk. 4. Fødevarestyrelsen meddeler i hvilket omfang, der skal udtages prøver i besætningen og indsendes materiale til undersøgelse på det nationale referencelaboratorium eller et officielt laboratorium, der af Fødevarestyrelsen er udpeget til at foretage den pågældende analyse."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Mistænkt for at være smittet med brucellose er besætninger, som beskrevet i § 3, og besætninger, 1) hvor der har været smittefarligt samkvem med får eller geder, der anses for at være smittet med brucellose eller mistænkt herfor, 2) der ved blodprøveundersøgelse af ét eller flere dyr udviser reaktion for brucellose, eller 3) som efter Fødevarestyrelsens skøn kan være smittet med brucellose."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. En besætning anses for at være smittet med brucellose, når det nationale referencelaboratorium eller et officielt laboratorium, der af Fødevarestyrelsen er udpeget til at foretage den pågældende analyse, har påvist Brucella melitensis i materiale fra dyr i besætningen, eller der ved diagnostisk undersøgelse af blod, mælk eller andet materiale er forekommet reaktion, der efter Fødevarestyrelsens skøn beviser eller gør det overvejende sandsynligt, at brucellainfektion er til stede. Stk. 2. En besætning vil blive erklæret fri for mistanke om eller smitte med brucellose, når undersøgelser foreskrevet af Fødevarestyrelsen er foretaget med et efter Fødevarestyrelsens vurdering tilfredsstillende resultat."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Får eller geder, der udviser positiv reaktion for brucellose, skal af den ansvarlige for besætningen straks isoleres fra den øvrige besætning efter dyrlægens eller Fødevarestyrelsens anvisning."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Ejeren eller brugeren af en besætning, der er mistænkt for eller smittet med brucellose, kan af Fødevarestyrelsen pålægges et offentligt tilsyn, der kan omfatte: 1) Forbud mod at fjerne dyr til levebrug fra besætningen. 2) Påbud om, at dyr kun må flyttes direkte til slagtning på en af Fødevarestyrelsen dertil godkendt virksomhed ledsaget af en af Fødevarestyrelsen udstedt passérseddel påført hvert dyrs fulde CKR-nummer eller til destruktion. 3) Forbud mod at tilføre besætningen dyr, som er modtagelige for brucellose. 4) Påbud om at lade besætningen eller dele af besætningen blodprøve eller på anden måde undersøge for brucellose. 5) Påbud om at lade dyr slagte, bl.a. i diagnostisk øjemed, eller slagte eller nedslå som led i bekæmpelse af brucellose. 6) Påbud om at træffe forholdsregler, der har betydning for kontrollen med og bekæmpelsen af brucellose, herunder opstaldning, rengøring og desinfektion, udbringning af gødning samt anvendelse af kontaminerede arealer og foderafgrøder. 7) Påbud om, at mælk fra dyr mistænkt for at være smittet med brucellose tilbageholdes på ejendommen og anvendes efter Fødevarestyrelsens anvisning. 8) Påbud om at lade får eller geder, der går på græs, tage ind på stald. 9) Påbud om, at dyr, der dør eller aflives, undersøges af en dyrlæge, medmindre Fødevarestyrelsen har meddelt fritagelse herfor."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Ejeren eller brugeren af en besætning, der er mistænkt for eller smittet med brucellose, skal gøre alle personer, der kommer til ejendommen eller i øvrigt kommer i kontakt med besætningen, opmærksomme på, at besætningen er henholdsvis mistænkt for eller smittet med brucellose, samt på risikoen for overførsel af brucellose til mennesker."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Ejeren eller brugeren af en besætning, der er saneret ved slagtning eller nedslagning, jf. § 7, nr. 5, skal foretage rensning og desinfektion af ejendommen efter Fødevarestyrelsens anvisning. Stk. 2. Får, geder, kreaturer og andre dyr, der er modtagelige for brucellose, må tidligst indsættes i ejendommens bygninger, når disse har stået tomme i én måned efter, at den i stk. 1 nævnte rensning og desinfektion af ejendommen er godkendt af Fødevarestyrelsen. Stk. 3. Får, geder, kreaturer og andre dyr, der er modtagelige for brucellose, må tidligst indsættes på græsgange og andre arealer, der har været benyttet til den bortsanerede besætning, 1 år efter slagtning eller nedslagning af besætningen og/eller 1 år efter, at der på arealerne er udbragt gødning fra den bortsanerede besætning."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Fødevarestyrelsen kan påbyde undersøgelse af dyr eller besætninger for brucellose eller som kontrol af frihed herfor. Sådanne undersøgelser kan gennemføres i et bestemt område eller blandt dyr eller besætninger i en bestemt kategori. Stk. 2. Undersøgelse for brucellose skal foretages af en dyrlæge."
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Såfremt en dyrlæge under udøvelse af kødkontrol eller ved obduktion finder forandringer af brucelløs natur hos får eller geder, skal dyrlægen indsende materiale til det nationale referencelaboratorium eller et officielt laboratorium, der af Fødevarestyrelsen er udpeget til at foretage den pågældende analyse."
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Fødevarestyrelsen kan lade blodprøver udtaget fra får og geder i forbindelse med det frivillige Maedi-Visna program undersøge for brucellose."
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Transport af får eller geder til slagtning, jf. § 7, nr. 2, skal ske direkte til den på passérsedlen anførte virksomhed, og der må ikke uden Fødevarestyrelsens tilladelse sammen med sådanne dyr transporteres dyr fra andre besætninger. Stk. 2. Dyrene skal aflæsses på virksomheden så nær slagtestedet som muligt. Transportvognens chauffør skal straks efter dyrenes aflæsning rense og desinficere vognen på virksomhedens vaskeplads efter den kontrollerende dyrlæges anvisning."
    },
    {
      "provision_ref": "1:14",
      "chapter": "1",
      "section": "14",
      "content": "§ 14. Anvendelse af vaccine mod brucellose er ikke tilladt."
    },
    {
      "provision_ref": "1:15",
      "chapter": "1",
      "section": "15",
      "content": "§ 15. Udgifterne ved undersøgelse for brucellose af de i § 12 nævnte blodprøver afholdes af Fødevarestyrelsen. Stk. 2. Udgifter og erstatning ved bekæmpelse og forebyggelse af brucellose i medfør af denne bekendtgørelse ydes i henhold til bekendtgørelse om udgifter og erstatning ved bekæmpelse og forebyggelse af husdyrsygdomme. Stk. 3. Alle øvrige udgifter i medfør af denne bekendtgørelse er Fødevarestyrelsen uvedkommende."
    },
    {
      "provision_ref": "1:16",
      "chapter": "1",
      "section": "16",
      "content": "§ 16. Med bøde straffes den, der: 1) Overtræder § 3, stk. 1 3, § 6, § 8, § 9, § 10, stk. 2, § 11, § 13 eller § 14. 2) Undlader at efterkomme påbud eller forbud efter § 3, stk. 4, § 7 eller § 10, stk. 1. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "1:17",
      "chapter": "1",
      "section": "17",
      "content": "§ 17. Bekendtgørelsen træder i kraft den 1. januar 2020. Stk. 2. Bekendtgørelse nr. 739 af 21. august 2001 om brucellose hos får og geder ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Ved brucellose forstås i denne bekendtgørelse infektion med Brucella melitensis hos får og geder. Stk. 2. Ved en besætning forstås i denne bekendtgørelse, en samling af dyr af samme dyreart, som anvendes til et bestemt formål, som er knyttet til et husdyrbrug, og som har en ejer i form af en juridisk eller fysisk person. Definitionen omfatter også samlinger af dyr på steder, hvor der midlertidigt samles levende eller døde dyr, herunder samlesteder, slagterier, forarbejdningsanlæg, køle- og fryseanlæg, afhentningspladser, fælles græsgange, græsningsarealer, dyrskuer, individprøvestationer, dyrehospitaler samt virksomheder omfattet af artikel 18 i Forordning om animalske biprodukter. For kvæg, svin, får og geder kan en besætning udgøres af 1 dyr.",
      "valid_from": "2019-12-12",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Enhver dansk besætning betegnes som officielt fri for brucellose, medmindre den ifølge § 4 eller § 5 skal anses for at være mistænkt eller smittet med brucellose.",
      "valid_from": "2019-12-12",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Ved mistanke om brucellose i en besætning skal den ansvarlige for besætningen tilkalde en dyrlæge. Stk. 2. Tilkaldelse skal ske, hvis ét eller flere af nedennævnte symptomer optræder: 1) når der hos ét eller flere får eller geder før, under eller umiddelbart efter kastning eller en fødsel afgår gulligt eller rødliggråt, plumret flåd fra kønsåbningen eller forekommer efterbyrd med et unormalt udseende, der tyder på betændelse, 2) når der i en besætning pludselig forekommer en serie af kastningstilfælde, eller der gennem en periode forekommer unormalt mange kastninger, eller 3) når der hos én eller flere væddere eller bukke forekommer betændelsesagtige forandringer i testikler, bitestikler eller indre kønsorganer eller sæd som ved makro- eller mikroskopisk undersøgelse findes at have fået et fra det normale væsentligt afvigende udseende. Stk. 3. Tilkaldes en dyrlæge på grund af mistanke om brucellose, og kan mistanken ikke afvises, eller får en dyrlæge i øvrigt i forbindelse med sit arbejde mistanke om brucellose, skal dyrlægen straks underrette Fødevarestyrelsen. Stk. 4. Fødevarestyrelsen meddeler i hvilket omfang, der skal udtages prøver i besætningen og indsendes materiale til undersøgelse på det nationale referencelaboratorium eller et officielt laboratorium, der af Fødevarestyrelsen er udpeget til at foretage den pågældende analyse.",
      "valid_from": "2019-12-12",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Mistænkt for at være smittet med brucellose er besætninger, som beskrevet i § 3, og besætninger, 1) hvor der har været smittefarligt samkvem med får eller geder, der anses for at være smittet med brucellose eller mistænkt herfor, 2) der ved blodprøveundersøgelse af ét eller flere dyr udviser reaktion for brucellose, eller 3) som efter Fødevarestyrelsens skøn kan være smittet med brucellose.",
      "valid_from": "2019-12-12",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. En besætning anses for at være smittet med brucellose, når det nationale referencelaboratorium eller et officielt laboratorium, der af Fødevarestyrelsen er udpeget til at foretage den pågældende analyse, har påvist Brucella melitensis i materiale fra dyr i besætningen, eller der ved diagnostisk undersøgelse af blod, mælk eller andet materiale er forekommet reaktion, der efter Fødevarestyrelsens skøn beviser eller gør det overvejende sandsynligt, at brucellainfektion er til stede. Stk. 2. En besætning vil blive erklæret fri for mistanke om eller smitte med brucellose, når undersøgelser foreskrevet af Fødevarestyrelsen er foretaget med et efter Fødevarestyrelsens vurdering tilfredsstillende resultat.",
      "valid_from": "2019-12-12",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Får eller geder, der udviser positiv reaktion for brucellose, skal af den ansvarlige for besætningen straks isoleres fra den øvrige besætning efter dyrlægens eller Fødevarestyrelsens anvisning.",
      "valid_from": "2019-12-12",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Ejeren eller brugeren af en besætning, der er mistænkt for eller smittet med brucellose, kan af Fødevarestyrelsen pålægges et offentligt tilsyn, der kan omfatte: 1) Forbud mod at fjerne dyr til levebrug fra besætningen. 2) Påbud om, at dyr kun må flyttes direkte til slagtning på en af Fødevarestyrelsen dertil godkendt virksomhed ledsaget af en af Fødevarestyrelsen udstedt passérseddel påført hvert dyrs fulde CKR-nummer eller til destruktion. 3) Forbud mod at tilføre besætningen dyr, som er modtagelige for brucellose. 4) Påbud om at lade besætningen eller dele af besætningen blodprøve eller på anden måde undersøge for brucellose. 5) Påbud om at lade dyr slagte, bl.a. i diagnostisk øjemed, eller slagte eller nedslå som led i bekæmpelse af brucellose. 6) Påbud om at træffe forholdsregler, der har betydning for kontrollen med og bekæmpelsen af brucellose, herunder opstaldning, rengøring og desinfektion, udbringning af gødning samt anvendelse af kontaminerede arealer og foderafgrøder. 7) Påbud om, at mælk fra dyr mistænkt for at være smittet med brucellose tilbageholdes på ejendommen og anvendes efter Fødevarestyrelsens anvisning. 8) Påbud om at lade får eller geder, der går på græs, tage ind på stald. 9) Påbud om, at dyr, der dør eller aflives, undersøges af en dyrlæge, medmindre Fødevarestyrelsen har meddelt fritagelse herfor.",
      "valid_from": "2019-12-12",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Ejeren eller brugeren af en besætning, der er mistænkt for eller smittet med brucellose, skal gøre alle personer, der kommer til ejendommen eller i øvrigt kommer i kontakt med besætningen, opmærksomme på, at besætningen er henholdsvis mistænkt for eller smittet med brucellose, samt på risikoen for overførsel af brucellose til mennesker.",
      "valid_from": "2019-12-12",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Ejeren eller brugeren af en besætning, der er saneret ved slagtning eller nedslagning, jf. § 7, nr. 5, skal foretage rensning og desinfektion af ejendommen efter Fødevarestyrelsens anvisning. Stk. 2. Får, geder, kreaturer og andre dyr, der er modtagelige for brucellose, må tidligst indsættes i ejendommens bygninger, når disse har stået tomme i én måned efter, at den i stk. 1 nævnte rensning og desinfektion af ejendommen er godkendt af Fødevarestyrelsen. Stk. 3. Får, geder, kreaturer og andre dyr, der er modtagelige for brucellose, må tidligst indsættes på græsgange og andre arealer, der har været benyttet til den bortsanerede besætning, 1 år efter slagtning eller nedslagning af besætningen og/eller 1 år efter, at der på arealerne er udbragt gødning fra den bortsanerede besætning.",
      "valid_from": "2019-12-12",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Fødevarestyrelsen kan påbyde undersøgelse af dyr eller besætninger for brucellose eller som kontrol af frihed herfor. Sådanne undersøgelser kan gennemføres i et bestemt område eller blandt dyr eller besætninger i en bestemt kategori. Stk. 2. Undersøgelse for brucellose skal foretages af en dyrlæge.",
      "valid_from": "2019-12-12",
      "valid_to": null
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Såfremt en dyrlæge under udøvelse af kødkontrol eller ved obduktion finder forandringer af brucelløs natur hos får eller geder, skal dyrlægen indsende materiale til det nationale referencelaboratorium eller et officielt laboratorium, der af Fødevarestyrelsen er udpeget til at foretage den pågældende analyse.",
      "valid_from": "2019-12-12",
      "valid_to": null
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Fødevarestyrelsen kan lade blodprøver udtaget fra får og geder i forbindelse med det frivillige Maedi-Visna program undersøge for brucellose.",
      "valid_from": "2019-12-12",
      "valid_to": null
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Transport af får eller geder til slagtning, jf. § 7, nr. 2, skal ske direkte til den på passérsedlen anførte virksomhed, og der må ikke uden Fødevarestyrelsens tilladelse sammen med sådanne dyr transporteres dyr fra andre besætninger. Stk. 2. Dyrene skal aflæsses på virksomheden så nær slagtestedet som muligt. Transportvognens chauffør skal straks efter dyrenes aflæsning rense og desinficere vognen på virksomhedens vaskeplads efter den kontrollerende dyrlæges anvisning.",
      "valid_from": "2019-12-12",
      "valid_to": null
    },
    {
      "provision_ref": "1:14",
      "chapter": "1",
      "section": "14",
      "content": "§ 14. Anvendelse af vaccine mod brucellose er ikke tilladt.",
      "valid_from": "2019-12-12",
      "valid_to": null
    },
    {
      "provision_ref": "1:15",
      "chapter": "1",
      "section": "15",
      "content": "§ 15. Udgifterne ved undersøgelse for brucellose af de i § 12 nævnte blodprøver afholdes af Fødevarestyrelsen. Stk. 2. Udgifter og erstatning ved bekæmpelse og forebyggelse af brucellose i medfør af denne bekendtgørelse ydes i henhold til bekendtgørelse om udgifter og erstatning ved bekæmpelse og forebyggelse af husdyrsygdomme. Stk. 3. Alle øvrige udgifter i medfør af denne bekendtgørelse er Fødevarestyrelsen uvedkommende.",
      "valid_from": "2019-12-12",
      "valid_to": null
    },
    {
      "provision_ref": "1:16",
      "chapter": "1",
      "section": "16",
      "content": "§ 16. Med bøde straffes den, der: 1) Overtræder § 3, stk. 1 3, § 6, § 8, § 9, § 10, stk. 2, § 11, § 13 eller § 14. 2) Undlader at efterkomme påbud eller forbud efter § 3, stk. 4, § 7 eller § 10, stk. 1. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2019-12-12",
      "valid_to": null
    },
    {
      "provision_ref": "1:17",
      "chapter": "1",
      "section": "17",
      "content": "§ 17. Bekendtgørelsen træder i kraft den 1. januar 2020. Stk. 2. Bekendtgørelse nr. 739 af 21. august 2001 om brucellose hos får og geder ophæves.",
      "valid_from": "2019-12-12",
      "valid_to": null
    }
  ],
  "definitions": [
    {
      "term": "brucellose",
      "definition": "i denne bekendtgørelse infektion med Brucella melitensis hos får og geder",
      "source_provision": "1:1"
    }
  ]
}
