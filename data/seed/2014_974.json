{
  "id": "2014:974",
  "type": "statute",
  "title": "Bekendtgørelse om tilskud til supercykelstiprojekter under »Pulje til supercykelstier og cykelparkering«",
  "short_name": "BEK H#LOKDOK04",
  "status": "in_force",
  "issued_date": "2014-09-03",
  "url": "https://www.retsinformation.dk/eli/lta/2014/974/xml",
  "description": "Retsinformation source. DocumentId=BL000959; AccessionNumber=B20140097405; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Transportministeren kan inden for de afsatte rammer for pulje til supercykelstier og cykelparkering give tilsagn om tilskud til projekter, der forbedrer vilkårene for cykling i hverdagen. Den del af puljen, der anvendes til tilskud til supercykelstier, skal forbedre infrastrukturen for folk der pendler over længere afstande, ved at sikre en hurtig og direkte cykelrute mellem bolig og arbejde/uddannelse, gerne med tilknytning til kollektive trafikknudepunkter. Vejdirektoratet administrerer den del af midlerne, der anvendes til tilskud til supercykelstier, i overensstemmelse med de rammer, der er fastsat i administrationsgrundlaget for tilskud til supercykelstiprojekter i puljen til supercykelstier og cykelparkering, der er vedlagt som bilag 1 til bekendtgørelsen. For projekter der vedrører cykelparkering henvises til Trafikstyrelsens bekendtgørelse om tilskud til cykelparkering under »Pulje til supercykelstier og cykelparkering«. Stk. 2. Kommuner kan ansøge om tilskud efter reglerne i denne bekendtgørelse."
    },
    {
      "provision_ref": "2",
      "section": "2",
      "content": "§ 2. Ansøgning om tilskud indsendes til Vejdirektoratet. Ansøgningsskema vil kunne findes på Vejdirektoratets hjemmeside www.vejdirektoratet.dk. Stk. 2. Procedurer for ansøgning, betingelser for tilskud, tilskuddets størrelse og tilskudsberettigede omkostninger m.v. er fastsat i § 3-5 samt i administrationsgrundlaget i bilag 1."
    },
    {
      "provision_ref": "3",
      "section": "3",
      "content": "§ 3. Det er en betingelse for tildeling af tilskud, at der er tale om et projekt, hvis gennemførelse er afhængig af dette tilskud."
    },
    {
      "provision_ref": "4",
      "section": "4",
      "content": "§ 4. Tilskud kan maksimalt udgøre 40 pct. af de godkendte tilskudsberettigede omkostninger. Stk. 2. Transportministeren kan efter indstilling fra Vejdirektoratet dispensere fra stk. 1. Stk. 3. Vejdirektoratet kan stille vilkår eller betingelser for tilskud eller tilsagn om tilskud. Stk. 4. Det er en betingelse for tilskud, at der er midler til rådighed inden for de afsatte rammer, jf. § 1. Stk. 5. Vejdirektoratet kan til enhver tid anmode om yderligere oplysninger i forbindelse med behandlingen af ansøgningen."
    },
    {
      "provision_ref": "5",
      "section": "5",
      "content": "§ 5. Tilskudsmodtagers egenfinansiering kan ikke dækkes af andre statslige puljer inden for Transportministeriets område."
    },
    {
      "provision_ref": "6",
      "section": "6",
      "content": "§ 6. Der kan ydes tilskud til projektsamarbejde mellem flere kommuner. Tilskud kan enten søges i fællesskab eller opdelt i separate delprojekter. Stk. 2. Kravene til ansøgning, aftaler mellem parterne mm. fremgår af administrationsgrundlaget i bilag 1."
    },
    {
      "provision_ref": "7",
      "section": "7",
      "content": "§ 7. Ændring af et projekt kan godkendes af Vejdirektoratet på betingelse af, at ændringen efter Vejdirektoratets vurdering er i overensstemmelse med projektets formål. Ansøgning om ændring af et projekt skal godkendes af Vejdirektoratet, inden ændringen iværksættes. Stk. 2. Hvis der sker forsinkelser i projektet i forhold til den slutdato der er oplyst i forbindelse med ansøgningen, skal der hos Vejdirektoratet ansøges om godkendelse af revideret tidsplan, som indeholder en begrundelse for forsinkelsen."
    },
    {
      "provision_ref": "8",
      "section": "8",
      "content": "§ 8. Der skal fremsendes årlige afrapporteringer om projektets status og regnskab i overensstemmelse med administrationsgrundlaget i bilag 1."
    },
    {
      "provision_ref": "9",
      "section": "9",
      "content": "§ 9. Vejdirektoratet fører tilsyn med, at reglerne i denne bekendtgørelse overholdes, og kan i den forbindelse anmode om enhver oplysning til brug herfor fra ansøgeren. Stk. 2. I det omfang ansøgeren anvender samarbejdspartnere, er ansøgeren forpligtet til i nødvendigt omfang at fremskaffe de udbedte oplysninger fra den pågældende samarbejdspartner."
    },
    {
      "provision_ref": "10",
      "section": "10",
      "content": "§ 10. Tilskudsmodtager skal straks underrette Vejdirektoratet, hvis 1) der foreligger forhold, som efter §§ 11 og 12 kan medføre krav om helt eller delvist bortfald af tilskud eller tilsagn om tilskud, 2) der foreligger forhold, som efter § 12 kan medføre krav om hel eller delvis tilbagebetaling af tilskud, eller 3) tilskudsmodtager skifter revisor i løbet af projektperioden."
    },
    {
      "provision_ref": "11",
      "section": "11",
      "content": "§ 11. Tilsagn om tilskud bortfalder, hvis 1) tilsagnshaver har givet urigtige eller vildledende oplysninger, 2) midlerne uden forudgående godkendelse har været anvendt til andre formål end beskrevet i projektbeskrivelsen, 3) projektet ikke kan gennemføres som forudsat i den godkendte ansøgning, 4) tilsagnshaver tilsidesætter sin underretningspligt efter § 10, eller 5) betingelserne for tilskud ikke bliver opfyldt, herunder også de betingelser der er fastsat i administrationsgrundlaget, jf. bilag 1 og revisionsinstruksen. Stk. 2. Hvis projektet opnår besparelser i forhold til det oprindelige budget, reduceres tilskuddet, således at tilskudsandelen ikke overskrider den bevilligede tilskudsprocent."
    },
    {
      "provision_ref": "12",
      "section": "12",
      "content": "§ 12. Vejdirektoratet kan kræve, at udbetalte tilskud skal tilbagebetales helt eller delvist, hvis 1) der er sket helt eller delvist bortfald af tilsagn om tilskud i henhold til § 11, eller 2) tilskudsmodtager efterfølgende får ydet tilskud fra anden side til dækning af udgifter, som er finansieret med tilskud fra puljen til supercykelstier og cykelparkering."
    },
    {
      "provision_ref": "13",
      "section": "13",
      "content": "§ 13. Hvis et udbetalt tilskud helt eller delvist skal tilbagebetales, opkræves det skyldige beløb til betaling senest 14 dage efter påkrav. Rente fastsættes i overensstemmelse med renteloven og beregnes fra forfaldsdagen."
    },
    {
      "provision_ref": "14",
      "section": "14",
      "content": "§ 14. Revision af projektregnskaber for projekttilskud efter denne bekendtgørelse skal ske i overensstemmelse med den til enhver tid gældende revisionsinstruks. Revisionsinstruksen kan findes på Vejdirektoratets hjemmeside, www.vejdirektoratet.dk."
    },
    {
      "provision_ref": "15",
      "section": "15",
      "content": "§ 15. Bekendtgørelsen træder i kraft den 10. september 2014."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Transportministeren kan inden for de afsatte rammer for pulje til supercykelstier og cykelparkering give tilsagn om tilskud til projekter, der forbedrer vilkårene for cykling i hverdagen. Den del af puljen, der anvendes til tilskud til supercykelstier, skal forbedre infrastrukturen for folk der pendler over længere afstande, ved at sikre en hurtig og direkte cykelrute mellem bolig og arbejde/uddannelse, gerne med tilknytning til kollektive trafikknudepunkter. Vejdirektoratet administrerer den del af midlerne, der anvendes til tilskud til supercykelstier, i overensstemmelse med de rammer, der er fastsat i administrationsgrundlaget for tilskud til supercykelstiprojekter i puljen til supercykelstier og cykelparkering, der er vedlagt som bilag 1 til bekendtgørelsen. For projekter der vedrører cykelparkering henvises til Trafikstyrelsens bekendtgørelse om tilskud til cykelparkering under »Pulje til supercykelstier og cykelparkering«. Stk. 2. Kommuner kan ansøge om tilskud efter reglerne i denne bekendtgørelse.",
      "valid_from": "2014-09-03",
      "valid_to": null
    },
    {
      "provision_ref": "2",
      "section": "2",
      "content": "§ 2. Ansøgning om tilskud indsendes til Vejdirektoratet. Ansøgningsskema vil kunne findes på Vejdirektoratets hjemmeside www.vejdirektoratet.dk. Stk. 2. Procedurer for ansøgning, betingelser for tilskud, tilskuddets størrelse og tilskudsberettigede omkostninger m.v. er fastsat i § 3-5 samt i administrationsgrundlaget i bilag 1.",
      "valid_from": "2014-09-03",
      "valid_to": null
    },
    {
      "provision_ref": "3",
      "section": "3",
      "content": "§ 3. Det er en betingelse for tildeling af tilskud, at der er tale om et projekt, hvis gennemførelse er afhængig af dette tilskud.",
      "valid_from": "2014-09-03",
      "valid_to": null
    },
    {
      "provision_ref": "4",
      "section": "4",
      "content": "§ 4. Tilskud kan maksimalt udgøre 40 pct. af de godkendte tilskudsberettigede omkostninger. Stk. 2. Transportministeren kan efter indstilling fra Vejdirektoratet dispensere fra stk. 1. Stk. 3. Vejdirektoratet kan stille vilkår eller betingelser for tilskud eller tilsagn om tilskud. Stk. 4. Det er en betingelse for tilskud, at der er midler til rådighed inden for de afsatte rammer, jf. § 1. Stk. 5. Vejdirektoratet kan til enhver tid anmode om yderligere oplysninger i forbindelse med behandlingen af ansøgningen.",
      "valid_from": "2014-09-03",
      "valid_to": null
    },
    {
      "provision_ref": "5",
      "section": "5",
      "content": "§ 5. Tilskudsmodtagers egenfinansiering kan ikke dækkes af andre statslige puljer inden for Transportministeriets område.",
      "valid_from": "2014-09-03",
      "valid_to": null
    },
    {
      "provision_ref": "6",
      "section": "6",
      "content": "§ 6. Der kan ydes tilskud til projektsamarbejde mellem flere kommuner. Tilskud kan enten søges i fællesskab eller opdelt i separate delprojekter. Stk. 2. Kravene til ansøgning, aftaler mellem parterne mm. fremgår af administrationsgrundlaget i bilag 1.",
      "valid_from": "2014-09-03",
      "valid_to": null
    },
    {
      "provision_ref": "7",
      "section": "7",
      "content": "§ 7. Ændring af et projekt kan godkendes af Vejdirektoratet på betingelse af, at ændringen efter Vejdirektoratets vurdering er i overensstemmelse med projektets formål. Ansøgning om ændring af et projekt skal godkendes af Vejdirektoratet, inden ændringen iværksættes. Stk. 2. Hvis der sker forsinkelser i projektet i forhold til den slutdato der er oplyst i forbindelse med ansøgningen, skal der hos Vejdirektoratet ansøges om godkendelse af revideret tidsplan, som indeholder en begrundelse for forsinkelsen.",
      "valid_from": "2014-09-03",
      "valid_to": null
    },
    {
      "provision_ref": "8",
      "section": "8",
      "content": "§ 8. Der skal fremsendes årlige afrapporteringer om projektets status og regnskab i overensstemmelse med administrationsgrundlaget i bilag 1.",
      "valid_from": "2014-09-03",
      "valid_to": null
    },
    {
      "provision_ref": "9",
      "section": "9",
      "content": "§ 9. Vejdirektoratet fører tilsyn med, at reglerne i denne bekendtgørelse overholdes, og kan i den forbindelse anmode om enhver oplysning til brug herfor fra ansøgeren. Stk. 2. I det omfang ansøgeren anvender samarbejdspartnere, er ansøgeren forpligtet til i nødvendigt omfang at fremskaffe de udbedte oplysninger fra den pågældende samarbejdspartner.",
      "valid_from": "2014-09-03",
      "valid_to": null
    },
    {
      "provision_ref": "10",
      "section": "10",
      "content": "§ 10. Tilskudsmodtager skal straks underrette Vejdirektoratet, hvis 1) der foreligger forhold, som efter §§ 11 og 12 kan medføre krav om helt eller delvist bortfald af tilskud eller tilsagn om tilskud, 2) der foreligger forhold, som efter § 12 kan medføre krav om hel eller delvis tilbagebetaling af tilskud, eller 3) tilskudsmodtager skifter revisor i løbet af projektperioden.",
      "valid_from": "2014-09-03",
      "valid_to": null
    },
    {
      "provision_ref": "11",
      "section": "11",
      "content": "§ 11. Tilsagn om tilskud bortfalder, hvis 1) tilsagnshaver har givet urigtige eller vildledende oplysninger, 2) midlerne uden forudgående godkendelse har været anvendt til andre formål end beskrevet i projektbeskrivelsen, 3) projektet ikke kan gennemføres som forudsat i den godkendte ansøgning, 4) tilsagnshaver tilsidesætter sin underretningspligt efter § 10, eller 5) betingelserne for tilskud ikke bliver opfyldt, herunder også de betingelser der er fastsat i administrationsgrundlaget, jf. bilag 1 og revisionsinstruksen. Stk. 2. Hvis projektet opnår besparelser i forhold til det oprindelige budget, reduceres tilskuddet, således at tilskudsandelen ikke overskrider den bevilligede tilskudsprocent.",
      "valid_from": "2014-09-03",
      "valid_to": null
    },
    {
      "provision_ref": "12",
      "section": "12",
      "content": "§ 12. Vejdirektoratet kan kræve, at udbetalte tilskud skal tilbagebetales helt eller delvist, hvis 1) der er sket helt eller delvist bortfald af tilsagn om tilskud i henhold til § 11, eller 2) tilskudsmodtager efterfølgende får ydet tilskud fra anden side til dækning af udgifter, som er finansieret med tilskud fra puljen til supercykelstier og cykelparkering.",
      "valid_from": "2014-09-03",
      "valid_to": null
    },
    {
      "provision_ref": "13",
      "section": "13",
      "content": "§ 13. Hvis et udbetalt tilskud helt eller delvist skal tilbagebetales, opkræves det skyldige beløb til betaling senest 14 dage efter påkrav. Rente fastsættes i overensstemmelse med renteloven og beregnes fra forfaldsdagen.",
      "valid_from": "2014-09-03",
      "valid_to": null
    },
    {
      "provision_ref": "14",
      "section": "14",
      "content": "§ 14. Revision af projektregnskaber for projekttilskud efter denne bekendtgørelse skal ske i overensstemmelse med den til enhver tid gældende revisionsinstruks. Revisionsinstruksen kan findes på Vejdirektoratets hjemmeside, www.vejdirektoratet.dk.",
      "valid_from": "2014-09-03",
      "valid_to": null
    },
    {
      "provision_ref": "15",
      "section": "15",
      "content": "§ 15. Bekendtgørelsen træder i kraft den 10. september 2014.",
      "valid_from": "2014-09-03",
      "valid_to": null
    }
  ],
  "definitions": []
}
