{
  "id": "2024:114",
  "type": "statute",
  "title": "Bekendtgørelse for Færøerne om supplerende bestemmelser til bekendtgørelse for Færøerne om regler og procedurer for operation af ubemandede luftfartøjer",
  "short_name": "BEK H#LOKDOK04",
  "status": "in_force",
  "issued_date": "2024-01-31",
  "url": "https://www.retsinformation.dk/eli/lta/2024/114/xml",
  "description": "Retsinformation source. DocumentId=DG000773; AccessionNumber=B20240011405; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Reglerne i denne bekendtgørelse fastsætter supplerende bestemmelser om droneoperationer til bekendtgørelse for Færøerne om regler og procedurer for operation af ubemandede luftfartøjer (herefter droneprocedurebekendtgørelsen)."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Banehøjde: Højden (koten), hvori banen ligger over havets overflade. 2) BVLOS: Flyvning beyond visual line of sight (BVLOS) er flyvning uden for fjernpilotens synsvidde. 3) Certifikat for teoretisk viden: Certifikat, der dokumenterer, at fjernpiloten har teoretisk viden om operation af droner, som beskrevet under UAS. OPEN. 020, nr. 4, og UAS. OPEN. 040, nr. 3, i bilag 1 del A til droneprocedurebekendtgørelsen. 4) Ubemandet luftfartøj (drone): Ethvert luftfartøj, der opereres eller er beregnet til at operere autonomt eller blive fjernstyret uden en pilot ombord. 5) Droneoperatør: Enhver juridisk eller fysisk person, der opererer eller har til hensigt at operere en eller flere droner, jf. bilag 1, artikel 2, nr. 2, i droneprocedurebekendtgørelsen. 6) Erklæring: Skriftlig tilkendegivelse, hvori en droneoperatør eller fjernpilot indestår for, at en af Trafikstyrelsen fastsat procedure om droneoperationer følges. 7) Fjernpilot: En fysisk person, der er ansvarlig for sikker udførelse af en flyvning af et ubemandet luftfartøj (drone) ved at betjene dets styregrejer enten manuelt eller, når det ubemandede luftfartøj (dronen) flyves automatisk, ved at overvåge dets kurs og til enhver tid være i stand til at gribe ind og ændre kursen. 8) Flyvesikringskritisk område: Et område, hvor der er særlig stor risiko for sammenstød med andre luftfartøjer, som vil kunne resultere i et havari, eller områder med lavt hængende genstande, f.eks. strømførende kabler og lignende, som kan medføre dronehavari. 9) Geografiske dronezoner: En del af luftrummet afgrænset af Trafikstyrelsen som fremmer, begrænser eller udelukker droneoperationer for at imødegå risici vedrørende flyvesikkerhed (safety), privatlivets fred, beskyttelse af personoplysninger, luftfartssikkerhed (security) eller miljøet i forbindelse med droneoperationer og er udpeget på baggrund af bilag 1, artikel 15 i droneprocedurebekendtgørelsen. 10) Identifikationsmærkning for klasse: Mærkning af droner i klasserne C0, C1, C2, C3, C4, C5 og C6 i overensstemmelse med bilaget, DEL1-5 og 16 og 17 i forordning 2019/945. 11) Ind- og udflyvningen: De arealer, over hvilket indflyvning til og udflyvning fra en offentlig godkendt flyveplads eller militær flyvestation finder sted ifølge en af transportministerens godkendt plan. 12) Indsatssted: Et område, hvor politiet eller redningsmyndigheden, eventuelt med deltagelse af Forsvaret, gennemfører en indsats, f.eks. efterforskning af kriminalitet eller redning af personer. 13) Infrastrukturforvalter: Enhver myndighed eller enhver virksomhed, der er ansvarlig for anlæg, vedligeholdelse og forvaltning af infrastruktur. 14) Kompetencecertifikat: Certifikat, der dokumenterer, at fjernpiloten har teoretiske og praktiske kompetencer til operation af droner, som beskrevet under UAS. OPEN. 030, nr. 2, jf. bilag 1, del A til droneprocedurebekendtgørelsen. 15) Legetøjsdrone: En drone, der er designet målrettet og markedsført til børn under 14 år med en maksimal startmasse på under 250 g. 16) Offentlig godkendt flyveplads: En flyveplads, hvis benyttelse til flyvning står åben for offentligheden, som er godkendt i henhold til § 60 i lov om luftfart eller certificeret efter EU-forordninger på flyvepladsområdet, og har opnået en driftstilladelse efter § 55, stk. 1, 1. pkt., i lov om luftfart. 17) Område med adgangskontrol: Et område med en form for sikring af området, som forhindrer fri adgang til det, f.eks. i form af hegn om området, elektronisk sikring, vagter m.v. 18) Permanent, menneskeskabt hindring: En høj hindring, f.eks. en antenne, skorsten eller vindmølle, der er lavet til at blive stående i en længere årrække eller permanent. 19) Sikringskritisk område: områder, hvor hensynet til at undgå terrorhandlinger, smugling, ulovlig aflytning m.v. tilsiger, at offentligheden ikke har fri adgang til at overflyve området, f.eks. kongehusets ejendomme, politistationer, fængsler og arresthuse og militære installationer og områder. 20) Den specifikke kategori: Droneoperationer med forhøjet risiko, som defineret i bilag 1, artikel 5 i droneprocedurebekendtgørelsen. 21) Statsflyvning: Luftfartøjer og tilhørende motorer, propeller, dele, ikkefastmonteret udstyr og udstyr til fjernkontrol af luftfartøjer, mens der udføres militær-, told-, politi-, eftersøgnings- og rednings-, brandsluknings-, grænsekontrol- og kystvagtsaktiviteter eller lignende aktiviteter eller tjenester under en medlemsstats kontrol og ansvar. Aktiviteten skal udøves eller ydes i offentlighedens interesse af eller på vegne af et organ, der har en offentlig myndigheds beføjelser, og det personale og de organisationer, der er involveret i de aktiviteter og tjenester, som udøves eller leveres af disse luftfartøjer, jf. artikel 2, stk. 3, litra a, i Europa-Parlamentets og Rådets forordning (EU) 2018/1139 af 4. juli 2018 om fælles regler for civil luftfart og oprettelse af Den Europæiske Unions Luftfartssikkerhedsagentur. 22) Særlig virksomhed: Virksomhed, som har oplag af brand- og eksplosionsfarlige stoffer, jf. den færøske lov om eksplosiver m.m., samt virksomheder, som har oplag af giftige eller miljøfarlige stoffer, jf. den færøske lov om miljøbeskyttelse. 23) VLOS: Flyvning i visual line of sight (VLOS) er flyvning inden for fjernpilotens synsvidde. 24) Den åbne kategori: Droneoperationer med lav risiko, som defineret i bilag 1, artikel 4, i droneprocedurebekendtgørelsen."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Droneoperationer skal gennemføres i overensstemmelse med reglerne i kapitel 9 a i lov om luftfart, som sat i kraft for Færøerne ved kongelig anordning, droneprocedurebekendtgørelsen og bestemmelserne i denne bekendtgørelse. Stk. 2. Droner med identifikationsmærkerne C0-C6 skal overholde kravene til den klasse, dronen er mærket som, jf. bilaget, DEL1-5 og 16 og 17 i forordning 2019/945. Stk. 3. Det er droneoperatørens ansvar at sikre, at kravene i stk. 1 og 2 er opfyldt."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Droneoperationer skal være dækket af en gyldig ansvarsforsikring i henhold til lov om luftfart, som sat i kraft for Færøerne ved kongelig anordning og bekendtgørelse om forsikring for luftfartøjer og minimumsgrænser herfor for flyvning i Grønland og på Færøerne, jf. dog stk. 2-4. Stk. 2. Stk. 1 gælder ikke for legetøjsdroner med identifikationsmærket C0. Stk. 3. Stk. 1 gælder ikke for legetøjsdroner med en startvægt på under 250 g og med en hastighed, som ikke kan overstige 19 m/s, hvis dronen er bragt i omsætning inden den 1. januar 2025. Stk. 4. Stk. 1 gælder ikke for offentlige myndigheder og institutioner, som er selvforsikrede."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. En droneoperatør skal føre digital logbog over alle operationer med drone i form af de oplysninger, som dronen selv logger automatisk (flight data recorder). Logningen skal indeholde navn på fjernpiloten, der har fløjet den enkelte droneoperation, samt oplysninger om eventuelt dronecertifikat. Stk. 2. Logger dronen ikke selv automatisk, skal en droneoperatør føre en logbog. Logbogen skal som minimum indeholde følgende oplysninger: 1) Dato og start- og sluttidspunkt for droneoperationen. 2) Hvilken drone, der er anvendt. 3) Oplysninger om, i hvilket område dronen har fløjet eller ruten, som dronen har fløjet. 4) Maksimal flyvehøjde for operationen i forhold til terræn. 5) Navn på fjernpilot og eventuelt dronecertifikat. Stk. 3. Logningsoplysninger efter stk. 1 skal opbevares i et læsbart, elektronisk format, og oplysningerne for hver droneoperation skal opbevares i 5 år efter den enkelte operation og skal på forlangende vises til Trafikstyrelsen. Stk. 4. Logningsoplysninger efter stk. 2 skal opbevares enten i en fysisk logbog eller i et læsbart, elektronisk format, og oplysningerne for hver droneoperation skal opbevares i 5 år efter den enkelte operation og skal på forlangende vises til Trafikstyrelsen. Stk. 5. Stk. 1-4 gælder ikke for privatpersoner, som flyver drone som en hobby, hvis dronen vejer under 250 g, eller flyver med en legetøjsdrone. Stk. 6. Stk. 1-4 gælder ikke for privatpersoner, der flyver med en drone, når dronen flyves i en modelflyveklub."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. En fjernpilot skal være fyldt 15 år for at operere en drone i den åbne kategori. Droner, der vejer under 250 gram inkl. nyttelast, kan dog opereres af en fjernpilot, der er fyldt 12 år. Stk. 2. En fjernpilot skal være fyldt 15 år for at operere en drone i den specifikke kategori."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. En fjernpilot skal forlænge certifikatet hvert femte år. Fjernpiloten skal gå op til en supplerende prøve for at forlænge certifikatet hos den kompetente myndighed eller hos en prøveenhed, som myndigheden har udpeget. Prøven er en multiple-choice prøve med mindst 40 spørgsmål. Prøven skal besvares inden for en fastsat tidsfrist, som fastsættes af Trafikstyrelsen. Stk. 2. Prøvetageren skal for at bestå prøven have et resultat på mindst 75 % af den højst opnåelige pointsum."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Geografiske dronezoners afstandskrav opmåles i henhold til bilag 1."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Droneoperationer må ikke finde sted nærmere end 5 km horisontal afstand fra en bane på en offentlig godkendt flyveplads. Stk. 2. Hvis fjernpiloten er indehaver af et kompetencecertifikat, må operationer med droner finde sted indtil 1 km horisontal afstand fra en offentlig godkendte helikopterflyveplads. Dette gælder dog ikke for helikopterflyvepladsen, der ligger i Vága Floghavn. Foregår droneoperationen 1-2 km horisontal afstand fra en helikopterflyveplads, må flyvehøjden ikke overstige 40 meter over helikopterflyvepladsens banehøjde. Stk. 3. Trafikstyrelsen kan give tilladelse til at stk. 1 og 2 fraviges, hvis 1) droneoperationen har et samfundsnyttigt, forskningsmæssigt eller kommercielt formål, 2) hvis formålet er kommercielt, at droneoperationen er nødvendig, og at formålet med opgaven forspildes, hvis den skal gennemføres på en anden måde end med en drone, og 3) fjernpiloten har et kompetencecertifikat. Stk. 4. Stk. 3, nr. 2, anvendes ikke, hvis den offentlig godkendte flyveplads har bestilt opgaven."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Droneoperationer må ikke gennemføres nærmere end 2 km horisontal afstand fra en privat helikopterplads, der anvendes som lægehelikopterflyveplads (HEMS). Stk. 2. Hvis fjernpiloten er indehaver af et kompetencecertifikat, må operationer med droner finde sted indtil 1 km horisontal afstand fra en helikopterflyveplads. Foregår droneoperationen 1-2 km horisontal afstand fra en helikopterflyveplads, må flyvehøjden ikke overstige 40 meter over helikopterflyvepladsens banehøjde. Stk. 3. Trafikstyrelsen kan give tilladelse til at stk. 1 og 2 fraviges, hvis 1) droneoperationen har et samfundsnyttigt, forskningsmæssigt eller kommercielt formål, 2) hvis formålet er kommercielt, at droneoperationen er nødvendig, og at formålet med opgaven forspildes, hvis den skal gennemføres på en anden måde end med en drone, og 3) fjernpiloten har et kompetencecertifikat. Stk. 4. Stk. 3, nr. 2, anvendes ikke, hvis hospitalet, hvor lægehelikopterflyvepladsen (HEMS) ligger, har bestilt opgaven."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Droneoperationer må ikke finde sted nærmere end 150 meter horisontal afstand fra diplomatiske repræsentationer (ambassader og konsulater), særlige virksomheder, politiets ejendomme og kriminalforsorgens institutioner. Stk. 2. Ejeren eller forvalteren af et område omfattet af stk. 1, eller den droneoperatør, ejeren eller forvalteren har hyret til opgaven, kan gennemføre droneoperationer på eller ved eget sikringskritisk område uden at skulle indhente en tilladelse hos Trafikstyrelsen. Er ejeren eller forvalteren en anden end den, der beskyttes med bestemmelsen, skal ejeren eller forvalteren orientere den, der beskyttes af stk. 1, inden der må flyves med drone på eller ved det sikringskritiske område. Stk. 3. Trafikstyrelsen kan i særlige tilfælde give tilladelse til, at der kan flyves med drone nærmere end 150 meter horisontal afstand til områderne nævnt i stk. 1, hvis ansøgeren kan godtgøre 1) at droneoperationer har et samfundsnyttigt, kommercielt eller forskningsmæssigt formål, 2) hvis formålet er kommercielt, at droneoperationen er nødvendig og formålet med opgaven forspildes, hvis den skal gennemføres på en anden måde end med en drone, og 3) at fjernpiloten har et kompetencecertifikat. Stk. 4. Stk. 1-3 gælder ikke for droneoperationer i den specifikke kategori, når den operative tilladelse, der flyves på basis af, tillader flyvning i et eller flere sikringskritiske områder."
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Droneoperationer må ikke finde sted nærmere end 1000 meter horisontal afstand fra militære område, herunder skydeterræner og andre øvelsesområder, og midlertidige militære områder, medmindre der forinden er indhentet samtykke fra Forsvarskommandoen. Stk. 2. Droneoperation med drone må ikke finde sted nærmere end 300 meter horisontal afstand fra et militært område, der ligger i en byzone, medmindre der forinden er indhentet samtykke fra Forsvarskommandoen. Stk. 3. Droneoperationer med droner må ikke finde sted nærmere end 1000 meter horisontal afstand fra militære luftfartøjer og afmærkede militærkolonner, medmindre der forinden er indhentet samtykke fra Forsvarskommandoen. Stk. 4. Droneoperationer må ikke finde sted nærmere end 300 meter horisontal afstand fra militære flådefartøjer, der ligger til kaj i en havn, der ikke er en flådehavn, medmindre der forinden er indhentet tilladelse fra Forsvarskommandoen. Når et flådefartøj er lagt fra land, må en droneoperation ikke finde sted nærmere end 1000 meter horisontal afstand fra flådefartøjet, medmindre der forinden er indhentet tilladelse fra Forsvarskommandoen. Flyveforbudszonen for droner omkring flådefartøjet strækker sig dog i intet tilfælde mere end 300 meter ind over land målt fra højeste daglige vandstandslinje. Stk. 5. Fjernpiloten, der skal have en tilladelse efter stk. 1-4, skal have et kompetencecertifikat."
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Droneoperationer over områder, der efter den færøske lov om beskyttelse af havmiljøet (Ramsar-områder m.m.) og områder, der efter den færøske lov om naturbeskyttelse er definerede som naturfølsomme områder, må i perioden 15. april til 30. august kun finde sted til brug for myndighedernes og/eller den respektive grundejers udførelse af nødvendige opgaver i forbindelse med tilsyn, vedligeholdelse, offentlige overvågningsaktiviteter og kontrolopgaver af anlæg, ejendomme, landbrug og dyrehold, jf. dog stk. 2 og 3. Stk. 2. Droneoperationer i den specifikke kategori, der foretages højere end 300 m over områder, nævnt i stk. 1, kan finde sted, uden at der skal indhentes tilladelse efter stk. 3. Stk. 3. Trafikstyrelsen kan i perioden 15. april til 30. august give tilladelse til operationer med droner over områder, nævnt i stk. 1. Stk. 4. Fjernpiloten, der gennemfører droneoperationen, skal have et kompetencecertifikat."
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Droneoperationer må ikke finde sted nærmere end 150 meter horisontal afstand fra områder, hvor der foregår grindefangst. Stk. 2. Forbuddet gælder kun i den periode, hvor grindefangsten gennemføres. Stk. 3. Trafikstyrelsen kan give tilladelse til, at en droneoperation kan gennemføres i den periode, hvor grindefangsten gennemføres."
    },
    {
      "provision_ref": "3:15",
      "chapter": "3",
      "section": "15",
      "content": "§ 15. Droneoperationer må ikke finde sted nærmere end 150 meter horisontal afstand fra områder, hvor Fiskeriinspektionen gennemfører en fiskeriinspektion. Stk. 2. Forbuddet gælder kun i den periode, hvor fiskeriinspektionen gennemføres."
    },
    {
      "provision_ref": "3:16",
      "chapter": "3",
      "section": "16",
      "content": "§ 16. Droneoperationer over dyr eller dyreflokke i indmark må ikke finde sted uden ejerens samtykke, medmindre operationen sker i forbindelse med myndighedens eller grundejerens udførelse af nødvendige opgaver i forbindelse med tilsyn, vedligeholdelse, offentlige overvågningsaktiviteter og kontrolopgaver af anlæg, ejendomme, landbrug og dyrehold. Stk. 2. Droneoperationer over eller i nærheden af dyrebestande, herunder også fugle, må kun finde sted ved udførelse af nødvendige opgaver i forbindelse med tilsyn, vedligeholdelse, offentlige overvågningsaktiviteter og kontrolopgaver af anlæg, ejendomme, landbrug og dyrehold. Stk. 3. Trafikstyrelsen kan give tilladelse til, at stk. 1 eller 2 fraviges."
    },
    {
      "provision_ref": "3:17",
      "chapter": "3",
      "section": "17",
      "content": "§ 17. Droneoperationer må ikke finde sted over offentlige veje, hvor den tilladte hastighed er højere end 70 km/t, medmindre der forinden er indhentet tilladelse fra den ansvarlige infrastrukturforvalter. Fjernpiloten, som gennemfører droneoperationen, skal have et kompetencecertifikat. Stk. 2. Stk. 1 gælder ikke for droneoperationer i den specifikke kategori, når den operative tilladelse, der skal flyves på basis af, tillader flyvning over veje."
    },
    {
      "provision_ref": "3:18",
      "chapter": "3",
      "section": "18",
      "content": "§ 18. Droneoperationer må ikke finde sted nærmere end 5 meter fra strømførende luftledninger, medmindre der forinden er indhentet tilladelse fra den ansvarlige infrastrukturforvalter. Fjernpiloten, som gennemfører operationen, skal have et kompetencecertifikat. Stk. 2. Stk. 1 gælder ikke for droneoperationer i den specifikke kategori, når den operative tilladelse, der skal flyves på basis af, tillader flyvning nær strømførende luftledninger."
    },
    {
      "provision_ref": "3:19",
      "chapter": "3",
      "section": "19",
      "content": "§ 19. Droneoperationer over huse og dertilhørende haver, gårdspladser og lignende, som er afgrænset af hegn, hæk, mur eller lignende, må ikke finde sted uden ejers eller beboers samtykke, medmindre operationen sker som led i udførelse af arbejde eller virksomhed, som efter anden lovgivning giver adgang til ejendommen, eller arbejde der udføres på kritisk infrastruktur, herunder forsyningsinfrastruktur, som ejes af infrastrukturforvalteren. Husets ejer eller beboer skal orienteres, inden operationen. Stk. 2. Droneoperationer over beboelsesejendomme og dertilhørende haver, gårdspladser og lignende, som er afgrænset af hegn, hæk, mur eller lignende, må ikke finde sted uden ejers ellers dennes befuldmægtigedes samtykke, medmindre operationen sker som led i udførelse af arbejde eller virksomhed, som efter anden lovgivning giver adgang til ejendommen, eller arbejde der udføres på kritisk infrastruktur, som ejes af infrastrukturforvalteren. Ved operationer nærmere end 5 meter fra beboelsesejendomme, skal beboerne orienteres inden operationen. Stk. 3. Droneoperationer nærmere end 5 meter fra beboelsesejendomme, som ikke er afgrænset af hegn, hæk, mur eller lignende, må ikke finde sted, medmindre operationen sker som led i udførelse af arbejde eller virksomhed, som efter anden lovgivning giver adgang til ejendommen, eller arbejde der udføres på kritisk infrastruktur, som ejes af infrastrukturforvalteren. Beboerne skal orienteres inden operationen. Stk. 4. Ved droneoperationer på arealer tilhørende beboelsesejendomme, som ikke er afgrænset af hegn, hæk, mur eller lignende, må operationer ikke finde sted nærmere end 5 meter fra beboelsesejendommen uden ejers eller dennes befuldmægtigedes samtykke, medmindre operationen sker som led i udførelse af arbejde eller virksomhed, som efter anden lovgivning giver adgang til ejendommen, eller arbejde der udføres på kritisk infrastruktur, som ejes af infrastrukturforvalteren. Ved operationer nærmere end 5 meter fra beboelsesejendomme, skal beboerne orienteres inden operationen. Stk. 5. Droneoperatøren kan få samtykke efter stk. 2 eller 4 fra beboelsesejendommens bestyrelse, hvis bestyrelsen har fået fuldmagt til dette fra beboelsesejendommens ejere. Berører en droneoperation efter stk. 2 eller 4 kun en specifik lejlighed i en beboelsesejendom, kan denne lejligheds ejer give tilladelse til operationen. Stk. 6. Fjernpiloten, som gennemfører operationen, skal som minimum have et certifikat for teoretisk viden. Stk. 7. Stk. 1-4 gælder ikke, hvis dronen flyver over det pågældende område i mindst 100 m højde med mindst 5 m/s på vej til dronens bestemmelsessted. Stk. 8. Stk. 1-4 gælder ikke for droneoperationer i den specifikke kategori, når den operative tilladelse, der skal flyves på basis af, tillader flyvning over private ejendomme."
    },
    {
      "provision_ref": "3:20",
      "chapter": "3",
      "section": "20",
      "content": "§ 20. Droneoperationer må ikke finde sted nærmere end 1000 meter horisontal afstand fra indsatssteder, hvor politi og øvrige beredskabsmyndigheder arbejder, eller hvor operationen er i strid med disse myndigheders særlige fastsatte restriktioner. Stk. 2. En droneoperation nærmere end 1000 meter horisontal afstand kan gennemføres, hvis dronen anvendes til at udføre en kontraktuel opgave, der allerede er aftalt udført på en specifik dato, eller droneoperationen var i gang, før indsatsstedet blev etableret. Forstyrrer eller forhindrer dronen en indsatsopgave på indsatsstedet, herunder flyver hvor politi og øvrige beredskabsmyndigheder flyver, skal dronen straks landes. Stk. 3. Stk. 1 gælder ikke for politiets, Forsvarets og beredskabsmyndigheders droner i det omfang, dronerne bruges under politiets, Forsvarets eller beredskabsmyndighedernes indsats."
    },
    {
      "provision_ref": "3:21",
      "chapter": "3",
      "section": "21",
      "content": "§ 21. Droneoperationer må ikke finde sted nærmere end 1000 meter horisontal afstand fra områder, hvor Fiskeriinspektionen rydder op efter et forlis eller leder efter personer, som savnes efter en ulykke eller et forlis. Stk. 2. En droneoperation nærmere end 1000 meter horisontal afstand kan gennemføres, hvis dronen anvendes til at udføre en kontraktuel opgave, der allerede er aftalt udført på en specifik dato, eller droneoperationen var i gang, før indsatsstedet blev etableret. Forstyrrer eller forhindrer dronen en indsatsopgave på indsatsstedet, herunder flyver hvor politi og øvrige beredskabsmyndigheder flyver, skal dronen straks landes. Stk. 3. Stk. 1 gælder ikke, hvor Fiskeriinspektionen har givet droneoperatører tilladelse til at lede efter personer, som savnes efter en ulykke eller et forlis."
    },
    {
      "provision_ref": "3:22",
      "chapter": "3",
      "section": "22",
      "content": "§ 22. Droneoperationer på områder, hvor færdsel kun kan foretages efter adgangskontrol, men hvor området ikke er omfattet af andre bestemmelser i kapitel 3, må kun finde sted ved udførelse af opgaver for ejeren eller den, der har råderet over området, i forbindelse med tilsyn, vedligeholdelse og kontrolopgaver af anlæg og ejendomme på området, medmindre der er indhentet tilladelse fra ejeren eller forvalteren af området. Stk. 2. Fjernpiloten, som gennemfører operationen, skal som minimum have et certifikat for teoretisk viden. Stk. 3. Stk. 1 gælder ikke for droneoperationer i den specifikke kategori, hvis dronen flyver over det pågældende område i mindst 100 m højde med mindst 5 m/s på vej til dronens bestemmelsessted, eller hvis den operative tilladelse, der skal flyves på basis af, tillader flyvning over områder med adgangskontrol."
    },
    {
      "provision_ref": "3:23",
      "chapter": "3",
      "section": "23",
      "content": "§ 23. Når Trafikstyrelsen udpeger geografiske dronezoner efter droneprocedurebekendtgørelsen, bilag 1, artikel 15, skal disse udpeges af hensyn til sikkerheden (safety), privatlivets fred, miljøet eller sikkerheden (security). Stk. 2. Geografiske dronezoner, der udpeges efter stk. 1, kan være tidsbegrænsede eller tidsubegrænsede. Stk. 3. Udpegning af geografiske dronezoner i medfør af stk. 1 træder i kraft ved offentliggørelse. Eventuelle vilkår og/eller lempelser, samt tidsrum, som gælder for den geografiske dronezone, vil blive offentliggjort, samtidig med at den geografiske dronezone offentliggøres. Geografiske zoner offentliggøres på dronezoner.fo, jf. bilag 1."
    },
    {
      "provision_ref": "3:24",
      "chapter": "3",
      "section": "24",
      "content": "§ 24. Har en droneoperatør fået en tilladelse efter kapitel 3, skal tilladelse og dokumentation for samtykke, når dette kræves, være til stede i operationsområdet og skal på forlangende forevises til politiet. Fjernpiloten skal tillige på forlangende fremvise sit dronecertifikat, hvis dette er påkrævet for at kunne flyve i området."
    },
    {
      "provision_ref": "4:25",
      "chapter": "4",
      "section": "25",
      "content": "§ 25. Skal en droneoperatør udføre en opgave for den organisation, der er ansvarlig for en permanent, menneskeskabt hindring, som ligger i et flyvesikringskritisk område, må en droneoperatør operere en drone op til 15 m over hindringens højde, hvis den permanente menneskeskabte hindring er højere end 25 m, jf. dog stk. 3. Stk. 2. Fjernpiloten, der opererer dronen, skal 1) have et kompetencecertifikat, 2) flyve dronen VLOS og 3) kontrollere, at dronen er fortøjet. Stk. 3. Dronen må ikke operere i eller gennembryde ind- og udflyvningen til den offentlige godkendte flyveplads, som den er fastlagt i planen, som transportministeren har godkendt. Droneoperationen må ikke finde sted nærmere end 3 km fra den offentlige godkendte flyveplads. Stk. 4. Droneoperatøren skal orientere en offentlig godkendt flyveplads om den planlagte droneoperation, hvis den menneskeskabte hindring ligger nærmere end 5 km horisontal afstand fra en bane på den offentlige godkendte flyveplads."
    },
    {
      "provision_ref": "5:26",
      "chapter": "5",
      "section": "26",
      "content": "§ 26. Reglerne i dette kapitel finder anvendelse på offentlige myndigheder og beredskabsmyndigheder, der som led i deres opgavevaretagelse flyver statsflyvninger med droner. Bestemmelserne i dette kapitel kan ikke anvendes, når den offentlige myndighed flyver dronen i erhvervsmæssigt øjemed. Stk. 2. Offentlige myndigheder skal registrere sig som droneoperatør i henhold til droneprocedurebekendtgørelsen, bilag 1, artikel 14, og skal have registreringsnummeret stående på samtlige droner tilknyttet myndigheden. Stk. 3. Den offentlige myndighed har ansvaret for at sikre, at der sker adskillelse mellem den drone, som den offentlige myndighed flyver, og alle andre luftfartøjer."
    },
    {
      "provision_ref": "5:27",
      "chapter": "5",
      "section": "27",
      "content": "§ 27. Trafikstyrelsen skal give tilladelse til, at en offentlig myndighed eller beredskabsmyndighed kan anvende reglerne i dette kapitel og fastsætter efter aftale med den offentlige myndighed procedurer, kompetence- og uddannelseskrav til de fjernpiloter, der skal flyve i henhold til dette kapitel. Stk. 2. En offentlig myndigheds fjernpiloter skal efter gennemførelse af uddannelse løbende vedligeholde og udbygge deres flyvefærdigheder i henhold til dette kapitel. Stk. 3. Fjernpiloter omfattet af stk. 1 og 2, må kun anvende en drone i henhold til dette kapitel, hvis fjernpiloten har gennemført en uddannelse i henhold til de procedurer, der aftales, jf. stk. 1."
    },
    {
      "provision_ref": "5:28",
      "chapter": "5",
      "section": "28",
      "content": "§ 28. Droneoperationer efter reglerne i dette kapitel skal ske med agtpågivenhed, forsigtighed og iagttagelse af de flyvesikkerhedsrisici, som operationen kan medføre. Stk. 2. Inden påbegyndelse af operationer efter dette kapitel, skal den offentlige myndighed foretage en operationel risikovurdering i overensstemmelse med bilag 2. Stk. 3. I det omfang det aftales, at der skal ske en indberetning i tilfælde af havari eller nærved-havari, skal den offentlige myndighed udarbejde en hændelsesindberetning, der bl.a. indeholder oplysninger om operationen, risikovurderingen og afbødende foranstaltninger. Fjernpiloten skal indberette hændelsen til den offentlige myndighed senest 72 timer efter hændelsen er konstateret. Den offentlige myndighed skal senest 72 timer, efter at myndigheden har modtaget indberetningen om hændelsen, sende indberetningen til Trafikstyrelsen ved anvendelse af de elektroniske indberetningsformularer, der henvises til på Trafik- og Byggestyrelsens hjemmeside. Stk. 4. En hændelsesindberetning efter stk. 3 skal indrapporteres efter BL 8-10."
    },
    {
      "provision_ref": "5:29",
      "chapter": "5",
      "section": "29",
      "content": "§ 29. En offentlig myndighed kan foretage statsflyvningsoperationer over eller tættere på flyvesikringskritiske områder end de afstandskrav, der er fastsat i § 9 og § 10, efter procedurer, der er aftalt mellem den offentlige myndighed og Trafikstyrelsen. Stk. 2. Hvis der ikke er fastsat en procedure i henhold til stk. 1, kan den offentlige myndighed på stedet aftale vilkår for den konkrete droneoperation med relevante aktører. Stk. 3. En aftale efter stk. 2 skal kunne dokumenteres."
    },
    {
      "provision_ref": "5:30",
      "chapter": "5",
      "section": "30",
      "content": "§ 30. En offentlig myndighed kan foretage statsflyvningsoperationer over eller horisontalt tættere på geografiske dronezoner end de afstandskrav, der er fastsat for områder og bygninger omfattet af §§ 9-19, §§ 21-22 og § 25. Beredskabsmyndigheder og Forsvaret kan foretage statsflyvningsoperationer over eller horisontalt tættere på geografiske dronezoner end det afstandskrav, der er fastsat for indsatssteder i § 20. Beredskabsmyndighederne og Forsvaret skal koordinere med politiets indsatsleder for indsatsstedet. Stk. 2. Den offentlige myndighed skal på forhånd advisere om operationen til en ejer eller forvalter af områder nævnt i stk. 1, hvis øjemedet ikke dermed forspildes. Stk. 3. Overflyvning af områder, som anvendes af diplomatiske repræsentationer og internationale organisationer, der nyder særstilling, må ikke foretages uden samtykke fra den diplomatiske repræsentation eller den internationale organisation."
    },
    {
      "provision_ref": "6:31",
      "chapter": "6",
      "section": "31",
      "content": "§ 31. Trafikstyrelsen kan i særlige tilfælde dispensere fra bestemmelserne, herunder afstandskrav og kompetencekrav, i denne bekendtgørelse, når det skønnes foreneligt med de hensyn, der ligger til grund for de pågældende bestemmelser, herunder internationale bestemmelser på området. Rigspolitiet og Forsvarskommandoen skal høres, hvis Trafikstyrelsen dispenserer fra bestemmelserne i § 11 og § 12."
    },
    {
      "provision_ref": "6:32",
      "chapter": "6",
      "section": "32",
      "content": "§ 32. En ansøgning efter §§ 9-19, § 22 og § 25 eller ansøgning om tilladelse i den specifikke kategori kan indsendes via de blanketter, som Trafikstyrelsen stiller til rådighed for ansøgerne på Trafikstyrelsens hjemmeside."
    },
    {
      "provision_ref": "7:33",
      "chapter": "7",
      "section": "33",
      "content": "§ 33. Afgørelser truffet af Trafikstyrelsen efter denne bekendtgørelse kan ikke påklages til transportministeren eller anden administrativ myndighed i henhold til bekendtgørelse for Færøerne om Trafikstyrelsens opgaver og beføjelser, klageadgang og kundgørelse af visse af Trafikstyrelsens forskrifter. Stk. 2. Afgørelser truffet i medfør af § 17, stk. 1, og § 18, stk. 1, efter denne bekendtgørelse kan påklages til Trafikstyrelsen."
    },
    {
      "provision_ref": "8:34",
      "chapter": "8",
      "section": "34",
      "content": "§ 34. Overtrædelse af bestemmelserne i § 4, stk. 1, § 5, stk. 1-4, § 9, stk. 1 og 2, § 10, stk. 1 og 2, § 11, stk. 1, § 12, § 13, stk. 1, 2 og 4, § 14, stk. 1, § 15, stk. 1, § 16, stk. 1 og 2, § 17, stk. 1, § 18, stk. 1, § 19, stk. 1-4, § 20, stk. 1, § 21, stk. 1, § 22, stk. 1 og 2, § 24 og § 25 straffes med bøde. Stk. 2. Der kan pålægges selskaber m.v. (juridiske personer) strafansvar efter reglerne i straffelovens kapitel 5."
    },
    {
      "provision_ref": "8:35",
      "chapter": "8",
      "section": "35",
      "content": "§ 35. Bekendtgørelsen træder i kraft den 15. februar 2024."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Reglerne i denne bekendtgørelse fastsætter supplerende bestemmelser om droneoperationer til bekendtgørelse for Færøerne om regler og procedurer for operation af ubemandede luftfartøjer (herefter droneprocedurebekendtgørelsen).",
      "valid_from": "2024-01-31",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Banehøjde: Højden (koten), hvori banen ligger over havets overflade. 2) BVLOS: Flyvning beyond visual line of sight (BVLOS) er flyvning uden for fjernpilotens synsvidde. 3) Certifikat for teoretisk viden: Certifikat, der dokumenterer, at fjernpiloten har teoretisk viden om operation af droner, som beskrevet under UAS. OPEN. 020, nr. 4, og UAS. OPEN. 040, nr. 3, i bilag 1 del A til droneprocedurebekendtgørelsen. 4) Ubemandet luftfartøj (drone): Ethvert luftfartøj, der opereres eller er beregnet til at operere autonomt eller blive fjernstyret uden en pilot ombord. 5) Droneoperatør: Enhver juridisk eller fysisk person, der opererer eller har til hensigt at operere en eller flere droner, jf. bilag 1, artikel 2, nr. 2, i droneprocedurebekendtgørelsen. 6) Erklæring: Skriftlig tilkendegivelse, hvori en droneoperatør eller fjernpilot indestår for, at en af Trafikstyrelsen fastsat procedure om droneoperationer følges. 7) Fjernpilot: En fysisk person, der er ansvarlig for sikker udførelse af en flyvning af et ubemandet luftfartøj (drone) ved at betjene dets styregrejer enten manuelt eller, når det ubemandede luftfartøj (dronen) flyves automatisk, ved at overvåge dets kurs og til enhver tid være i stand til at gribe ind og ændre kursen. 8) Flyvesikringskritisk område: Et område, hvor der er særlig stor risiko for sammenstød med andre luftfartøjer, som vil kunne resultere i et havari, eller områder med lavt hængende genstande, f.eks. strømførende kabler og lignende, som kan medføre dronehavari. 9) Geografiske dronezoner: En del af luftrummet afgrænset af Trafikstyrelsen som fremmer, begrænser eller udelukker droneoperationer for at imødegå risici vedrørende flyvesikkerhed (safety), privatlivets fred, beskyttelse af personoplysninger, luftfartssikkerhed (security) eller miljøet i forbindelse med droneoperationer og er udpeget på baggrund af bilag 1, artikel 15 i droneprocedurebekendtgørelsen. 10) Identifikationsmærkning for klasse: Mærkning af droner i klasserne C0, C1, C2, C3, C4, C5 og C6 i overensstemmelse med bilaget, DEL1-5 og 16 og 17 i forordning 2019/945. 11) Ind- og udflyvningen: De arealer, over hvilket indflyvning til og udflyvning fra en offentlig godkendt flyveplads eller militær flyvestation finder sted ifølge en af transportministerens godkendt plan. 12) Indsatssted: Et område, hvor politiet eller redningsmyndigheden, eventuelt med deltagelse af Forsvaret, gennemfører en indsats, f.eks. efterforskning af kriminalitet eller redning af personer. 13) Infrastrukturforvalter: Enhver myndighed eller enhver virksomhed, der er ansvarlig for anlæg, vedligeholdelse og forvaltning af infrastruktur. 14) Kompetencecertifikat: Certifikat, der dokumenterer, at fjernpiloten har teoretiske og praktiske kompetencer til operation af droner, som beskrevet under UAS. OPEN. 030, nr. 2, jf. bilag 1, del A til droneprocedurebekendtgørelsen. 15) Legetøjsdrone: En drone, der er designet målrettet og markedsført til børn under 14 år med en maksimal startmasse på under 250 g. 16) Offentlig godkendt flyveplads: En flyveplads, hvis benyttelse til flyvning står åben for offentligheden, som er godkendt i henhold til § 60 i lov om luftfart eller certificeret efter EU-forordninger på flyvepladsområdet, og har opnået en driftstilladelse efter § 55, stk. 1, 1. pkt., i lov om luftfart. 17) Område med adgangskontrol: Et område med en form for sikring af området, som forhindrer fri adgang til det, f.eks. i form af hegn om området, elektronisk sikring, vagter m.v. 18) Permanent, menneskeskabt hindring: En høj hindring, f.eks. en antenne, skorsten eller vindmølle, der er lavet til at blive stående i en længere årrække eller permanent. 19) Sikringskritisk område: områder, hvor hensynet til at undgå terrorhandlinger, smugling, ulovlig aflytning m.v. tilsiger, at offentligheden ikke har fri adgang til at overflyve området, f.eks. kongehusets ejendomme, politistationer, fængsler og arresthuse og militære installationer og områder. 20) Den specifikke kategori: Droneoperationer med forhøjet risiko, som defineret i bilag 1, artikel 5 i droneprocedurebekendtgørelsen. 21) Statsflyvning: Luftfartøjer og tilhørende motorer, propeller, dele, ikkefastmonteret udstyr og udstyr til fjernkontrol af luftfartøjer, mens der udføres militær-, told-, politi-, eftersøgnings- og rednings-, brandsluknings-, grænsekontrol- og kystvagtsaktiviteter eller lignende aktiviteter eller tjenester under en medlemsstats kontrol og ansvar. Aktiviteten skal udøves eller ydes i offentlighedens interesse af eller på vegne af et organ, der har en offentlig myndigheds beføjelser, og det personale og de organisationer, der er involveret i de aktiviteter og tjenester, som udøves eller leveres af disse luftfartøjer, jf. artikel 2, stk. 3, litra a, i Europa-Parlamentets og Rådets forordning (EU) 2018/1139 af 4. juli 2018 om fælles regler for civil luftfart og oprettelse af Den Europæiske Unions Luftfartssikkerhedsagentur. 22) Særlig virksomhed: Virksomhed, som har oplag af brand- og eksplosionsfarlige stoffer, jf. den færøske lov om eksplosiver m.m., samt virksomheder, som har oplag af giftige eller miljøfarlige stoffer, jf. den færøske lov om miljøbeskyttelse. 23) VLOS: Flyvning i visual line of sight (VLOS) er flyvning inden for fjernpilotens synsvidde. 24) Den åbne kategori: Droneoperationer med lav risiko, som defineret i bilag 1, artikel 4, i droneprocedurebekendtgørelsen.",
      "valid_from": "2024-01-31",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Droneoperationer skal gennemføres i overensstemmelse med reglerne i kapitel 9 a i lov om luftfart, som sat i kraft for Færøerne ved kongelig anordning, droneprocedurebekendtgørelsen og bestemmelserne i denne bekendtgørelse. Stk. 2. Droner med identifikationsmærkerne C0-C6 skal overholde kravene til den klasse, dronen er mærket som, jf. bilaget, DEL1-5 og 16 og 17 i forordning 2019/945. Stk. 3. Det er droneoperatørens ansvar at sikre, at kravene i stk. 1 og 2 er opfyldt.",
      "valid_from": "2024-01-31",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Droneoperationer skal være dækket af en gyldig ansvarsforsikring i henhold til lov om luftfart, som sat i kraft for Færøerne ved kongelig anordning og bekendtgørelse om forsikring for luftfartøjer og minimumsgrænser herfor for flyvning i Grønland og på Færøerne, jf. dog stk. 2-4. Stk. 2. Stk. 1 gælder ikke for legetøjsdroner med identifikationsmærket C0. Stk. 3. Stk. 1 gælder ikke for legetøjsdroner med en startvægt på under 250 g og med en hastighed, som ikke kan overstige 19 m/s, hvis dronen er bragt i omsætning inden den 1. januar 2025. Stk. 4. Stk. 1 gælder ikke for offentlige myndigheder og institutioner, som er selvforsikrede.",
      "valid_from": "2024-01-31",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. En droneoperatør skal føre digital logbog over alle operationer med drone i form af de oplysninger, som dronen selv logger automatisk (flight data recorder). Logningen skal indeholde navn på fjernpiloten, der har fløjet den enkelte droneoperation, samt oplysninger om eventuelt dronecertifikat. Stk. 2. Logger dronen ikke selv automatisk, skal en droneoperatør føre en logbog. Logbogen skal som minimum indeholde følgende oplysninger: 1) Dato og start- og sluttidspunkt for droneoperationen. 2) Hvilken drone, der er anvendt. 3) Oplysninger om, i hvilket område dronen har fløjet eller ruten, som dronen har fløjet. 4) Maksimal flyvehøjde for operationen i forhold til terræn. 5) Navn på fjernpilot og eventuelt dronecertifikat. Stk. 3. Logningsoplysninger efter stk. 1 skal opbevares i et læsbart, elektronisk format, og oplysningerne for hver droneoperation skal opbevares i 5 år efter den enkelte operation og skal på forlangende vises til Trafikstyrelsen. Stk. 4. Logningsoplysninger efter stk. 2 skal opbevares enten i en fysisk logbog eller i et læsbart, elektronisk format, og oplysningerne for hver droneoperation skal opbevares i 5 år efter den enkelte operation og skal på forlangende vises til Trafikstyrelsen. Stk. 5. Stk. 1-4 gælder ikke for privatpersoner, som flyver drone som en hobby, hvis dronen vejer under 250 g, eller flyver med en legetøjsdrone. Stk. 6. Stk. 1-4 gælder ikke for privatpersoner, der flyver med en drone, når dronen flyves i en modelflyveklub.",
      "valid_from": "2024-01-31",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. En fjernpilot skal være fyldt 15 år for at operere en drone i den åbne kategori. Droner, der vejer under 250 gram inkl. nyttelast, kan dog opereres af en fjernpilot, der er fyldt 12 år. Stk. 2. En fjernpilot skal være fyldt 15 år for at operere en drone i den specifikke kategori.",
      "valid_from": "2024-01-31",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. En fjernpilot skal forlænge certifikatet hvert femte år. Fjernpiloten skal gå op til en supplerende prøve for at forlænge certifikatet hos den kompetente myndighed eller hos en prøveenhed, som myndigheden har udpeget. Prøven er en multiple-choice prøve med mindst 40 spørgsmål. Prøven skal besvares inden for en fastsat tidsfrist, som fastsættes af Trafikstyrelsen. Stk. 2. Prøvetageren skal for at bestå prøven have et resultat på mindst 75 % af den højst opnåelige pointsum.",
      "valid_from": "2024-01-31",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Geografiske dronezoners afstandskrav opmåles i henhold til bilag 1.",
      "valid_from": "2024-01-31",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Droneoperationer må ikke finde sted nærmere end 5 km horisontal afstand fra en bane på en offentlig godkendt flyveplads. Stk. 2. Hvis fjernpiloten er indehaver af et kompetencecertifikat, må operationer med droner finde sted indtil 1 km horisontal afstand fra en offentlig godkendte helikopterflyveplads. Dette gælder dog ikke for helikopterflyvepladsen, der ligger i Vága Floghavn. Foregår droneoperationen 1-2 km horisontal afstand fra en helikopterflyveplads, må flyvehøjden ikke overstige 40 meter over helikopterflyvepladsens banehøjde. Stk. 3. Trafikstyrelsen kan give tilladelse til at stk. 1 og 2 fraviges, hvis 1) droneoperationen har et samfundsnyttigt, forskningsmæssigt eller kommercielt formål, 2) hvis formålet er kommercielt, at droneoperationen er nødvendig, og at formålet med opgaven forspildes, hvis den skal gennemføres på en anden måde end med en drone, og 3) fjernpiloten har et kompetencecertifikat. Stk. 4. Stk. 3, nr. 2, anvendes ikke, hvis den offentlig godkendte flyveplads har bestilt opgaven.",
      "valid_from": "2024-01-31",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Droneoperationer må ikke gennemføres nærmere end 2 km horisontal afstand fra en privat helikopterplads, der anvendes som lægehelikopterflyveplads (HEMS). Stk. 2. Hvis fjernpiloten er indehaver af et kompetencecertifikat, må operationer med droner finde sted indtil 1 km horisontal afstand fra en helikopterflyveplads. Foregår droneoperationen 1-2 km horisontal afstand fra en helikopterflyveplads, må flyvehøjden ikke overstige 40 meter over helikopterflyvepladsens banehøjde. Stk. 3. Trafikstyrelsen kan give tilladelse til at stk. 1 og 2 fraviges, hvis 1) droneoperationen har et samfundsnyttigt, forskningsmæssigt eller kommercielt formål, 2) hvis formålet er kommercielt, at droneoperationen er nødvendig, og at formålet med opgaven forspildes, hvis den skal gennemføres på en anden måde end med en drone, og 3) fjernpiloten har et kompetencecertifikat. Stk. 4. Stk. 3, nr. 2, anvendes ikke, hvis hospitalet, hvor lægehelikopterflyvepladsen (HEMS) ligger, har bestilt opgaven.",
      "valid_from": "2024-01-31",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Droneoperationer må ikke finde sted nærmere end 150 meter horisontal afstand fra diplomatiske repræsentationer (ambassader og konsulater), særlige virksomheder, politiets ejendomme og kriminalforsorgens institutioner. Stk. 2. Ejeren eller forvalteren af et område omfattet af stk. 1, eller den droneoperatør, ejeren eller forvalteren har hyret til opgaven, kan gennemføre droneoperationer på eller ved eget sikringskritisk område uden at skulle indhente en tilladelse hos Trafikstyrelsen. Er ejeren eller forvalteren en anden end den, der beskyttes med bestemmelsen, skal ejeren eller forvalteren orientere den, der beskyttes af stk. 1, inden der må flyves med drone på eller ved det sikringskritiske område. Stk. 3. Trafikstyrelsen kan i særlige tilfælde give tilladelse til, at der kan flyves med drone nærmere end 150 meter horisontal afstand til områderne nævnt i stk. 1, hvis ansøgeren kan godtgøre 1) at droneoperationer har et samfundsnyttigt, kommercielt eller forskningsmæssigt formål, 2) hvis formålet er kommercielt, at droneoperationen er nødvendig og formålet med opgaven forspildes, hvis den skal gennemføres på en anden måde end med en drone, og 3) at fjernpiloten har et kompetencecertifikat. Stk. 4. Stk. 1-3 gælder ikke for droneoperationer i den specifikke kategori, når den operative tilladelse, der flyves på basis af, tillader flyvning i et eller flere sikringskritiske områder.",
      "valid_from": "2024-01-31",
      "valid_to": null
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Droneoperationer må ikke finde sted nærmere end 1000 meter horisontal afstand fra militære område, herunder skydeterræner og andre øvelsesområder, og midlertidige militære områder, medmindre der forinden er indhentet samtykke fra Forsvarskommandoen. Stk. 2. Droneoperation med drone må ikke finde sted nærmere end 300 meter horisontal afstand fra et militært område, der ligger i en byzone, medmindre der forinden er indhentet samtykke fra Forsvarskommandoen. Stk. 3. Droneoperationer med droner må ikke finde sted nærmere end 1000 meter horisontal afstand fra militære luftfartøjer og afmærkede militærkolonner, medmindre der forinden er indhentet samtykke fra Forsvarskommandoen. Stk. 4. Droneoperationer må ikke finde sted nærmere end 300 meter horisontal afstand fra militære flådefartøjer, der ligger til kaj i en havn, der ikke er en flådehavn, medmindre der forinden er indhentet tilladelse fra Forsvarskommandoen. Når et flådefartøj er lagt fra land, må en droneoperation ikke finde sted nærmere end 1000 meter horisontal afstand fra flådefartøjet, medmindre der forinden er indhentet tilladelse fra Forsvarskommandoen. Flyveforbudszonen for droner omkring flådefartøjet strækker sig dog i intet tilfælde mere end 300 meter ind over land målt fra højeste daglige vandstandslinje. Stk. 5. Fjernpiloten, der skal have en tilladelse efter stk. 1-4, skal have et kompetencecertifikat.",
      "valid_from": "2024-01-31",
      "valid_to": null
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Droneoperationer over områder, der efter den færøske lov om beskyttelse af havmiljøet (Ramsar-områder m.m.) og områder, der efter den færøske lov om naturbeskyttelse er definerede som naturfølsomme områder, må i perioden 15. april til 30. august kun finde sted til brug for myndighedernes og/eller den respektive grundejers udførelse af nødvendige opgaver i forbindelse med tilsyn, vedligeholdelse, offentlige overvågningsaktiviteter og kontrolopgaver af anlæg, ejendomme, landbrug og dyrehold, jf. dog stk. 2 og 3. Stk. 2. Droneoperationer i den specifikke kategori, der foretages højere end 300 m over områder, nævnt i stk. 1, kan finde sted, uden at der skal indhentes tilladelse efter stk. 3. Stk. 3. Trafikstyrelsen kan i perioden 15. april til 30. august give tilladelse til operationer med droner over områder, nævnt i stk. 1. Stk. 4. Fjernpiloten, der gennemfører droneoperationen, skal have et kompetencecertifikat.",
      "valid_from": "2024-01-31",
      "valid_to": null
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Droneoperationer må ikke finde sted nærmere end 150 meter horisontal afstand fra områder, hvor der foregår grindefangst. Stk. 2. Forbuddet gælder kun i den periode, hvor grindefangsten gennemføres. Stk. 3. Trafikstyrelsen kan give tilladelse til, at en droneoperation kan gennemføres i den periode, hvor grindefangsten gennemføres.",
      "valid_from": "2024-01-31",
      "valid_to": null
    },
    {
      "provision_ref": "3:15",
      "chapter": "3",
      "section": "15",
      "content": "§ 15. Droneoperationer må ikke finde sted nærmere end 150 meter horisontal afstand fra områder, hvor Fiskeriinspektionen gennemfører en fiskeriinspektion. Stk. 2. Forbuddet gælder kun i den periode, hvor fiskeriinspektionen gennemføres.",
      "valid_from": "2024-01-31",
      "valid_to": null
    },
    {
      "provision_ref": "3:16",
      "chapter": "3",
      "section": "16",
      "content": "§ 16. Droneoperationer over dyr eller dyreflokke i indmark må ikke finde sted uden ejerens samtykke, medmindre operationen sker i forbindelse med myndighedens eller grundejerens udførelse af nødvendige opgaver i forbindelse med tilsyn, vedligeholdelse, offentlige overvågningsaktiviteter og kontrolopgaver af anlæg, ejendomme, landbrug og dyrehold. Stk. 2. Droneoperationer over eller i nærheden af dyrebestande, herunder også fugle, må kun finde sted ved udførelse af nødvendige opgaver i forbindelse med tilsyn, vedligeholdelse, offentlige overvågningsaktiviteter og kontrolopgaver af anlæg, ejendomme, landbrug og dyrehold. Stk. 3. Trafikstyrelsen kan give tilladelse til, at stk. 1 eller 2 fraviges.",
      "valid_from": "2024-01-31",
      "valid_to": null
    },
    {
      "provision_ref": "3:17",
      "chapter": "3",
      "section": "17",
      "content": "§ 17. Droneoperationer må ikke finde sted over offentlige veje, hvor den tilladte hastighed er højere end 70 km/t, medmindre der forinden er indhentet tilladelse fra den ansvarlige infrastrukturforvalter. Fjernpiloten, som gennemfører droneoperationen, skal have et kompetencecertifikat. Stk. 2. Stk. 1 gælder ikke for droneoperationer i den specifikke kategori, når den operative tilladelse, der skal flyves på basis af, tillader flyvning over veje.",
      "valid_from": "2024-01-31",
      "valid_to": null
    },
    {
      "provision_ref": "3:18",
      "chapter": "3",
      "section": "18",
      "content": "§ 18. Droneoperationer må ikke finde sted nærmere end 5 meter fra strømførende luftledninger, medmindre der forinden er indhentet tilladelse fra den ansvarlige infrastrukturforvalter. Fjernpiloten, som gennemfører operationen, skal have et kompetencecertifikat. Stk. 2. Stk. 1 gælder ikke for droneoperationer i den specifikke kategori, når den operative tilladelse, der skal flyves på basis af, tillader flyvning nær strømførende luftledninger.",
      "valid_from": "2024-01-31",
      "valid_to": null
    },
    {
      "provision_ref": "3:19",
      "chapter": "3",
      "section": "19",
      "content": "§ 19. Droneoperationer over huse og dertilhørende haver, gårdspladser og lignende, som er afgrænset af hegn, hæk, mur eller lignende, må ikke finde sted uden ejers eller beboers samtykke, medmindre operationen sker som led i udførelse af arbejde eller virksomhed, som efter anden lovgivning giver adgang til ejendommen, eller arbejde der udføres på kritisk infrastruktur, herunder forsyningsinfrastruktur, som ejes af infrastrukturforvalteren. Husets ejer eller beboer skal orienteres, inden operationen. Stk. 2. Droneoperationer over beboelsesejendomme og dertilhørende haver, gårdspladser og lignende, som er afgrænset af hegn, hæk, mur eller lignende, må ikke finde sted uden ejers ellers dennes befuldmægtigedes samtykke, medmindre operationen sker som led i udførelse af arbejde eller virksomhed, som efter anden lovgivning giver adgang til ejendommen, eller arbejde der udføres på kritisk infrastruktur, som ejes af infrastrukturforvalteren. Ved operationer nærmere end 5 meter fra beboelsesejendomme, skal beboerne orienteres inden operationen. Stk. 3. Droneoperationer nærmere end 5 meter fra beboelsesejendomme, som ikke er afgrænset af hegn, hæk, mur eller lignende, må ikke finde sted, medmindre operationen sker som led i udførelse af arbejde eller virksomhed, som efter anden lovgivning giver adgang til ejendommen, eller arbejde der udføres på kritisk infrastruktur, som ejes af infrastrukturforvalteren. Beboerne skal orienteres inden operationen. Stk. 4. Ved droneoperationer på arealer tilhørende beboelsesejendomme, som ikke er afgrænset af hegn, hæk, mur eller lignende, må operationer ikke finde sted nærmere end 5 meter fra beboelsesejendommen uden ejers eller dennes befuldmægtigedes samtykke, medmindre operationen sker som led i udførelse af arbejde eller virksomhed, som efter anden lovgivning giver adgang til ejendommen, eller arbejde der udføres på kritisk infrastruktur, som ejes af infrastrukturforvalteren. Ved operationer nærmere end 5 meter fra beboelsesejendomme, skal beboerne orienteres inden operationen. Stk. 5. Droneoperatøren kan få samtykke efter stk. 2 eller 4 fra beboelsesejendommens bestyrelse, hvis bestyrelsen har fået fuldmagt til dette fra beboelsesejendommens ejere. Berører en droneoperation efter stk. 2 eller 4 kun en specifik lejlighed i en beboelsesejendom, kan denne lejligheds ejer give tilladelse til operationen. Stk. 6. Fjernpiloten, som gennemfører operationen, skal som minimum have et certifikat for teoretisk viden. Stk. 7. Stk. 1-4 gælder ikke, hvis dronen flyver over det pågældende område i mindst 100 m højde med mindst 5 m/s på vej til dronens bestemmelsessted. Stk. 8. Stk. 1-4 gælder ikke for droneoperationer i den specifikke kategori, når den operative tilladelse, der skal flyves på basis af, tillader flyvning over private ejendomme.",
      "valid_from": "2024-01-31",
      "valid_to": null
    },
    {
      "provision_ref": "3:20",
      "chapter": "3",
      "section": "20",
      "content": "§ 20. Droneoperationer må ikke finde sted nærmere end 1000 meter horisontal afstand fra indsatssteder, hvor politi og øvrige beredskabsmyndigheder arbejder, eller hvor operationen er i strid med disse myndigheders særlige fastsatte restriktioner. Stk. 2. En droneoperation nærmere end 1000 meter horisontal afstand kan gennemføres, hvis dronen anvendes til at udføre en kontraktuel opgave, der allerede er aftalt udført på en specifik dato, eller droneoperationen var i gang, før indsatsstedet blev etableret. Forstyrrer eller forhindrer dronen en indsatsopgave på indsatsstedet, herunder flyver hvor politi og øvrige beredskabsmyndigheder flyver, skal dronen straks landes. Stk. 3. Stk. 1 gælder ikke for politiets, Forsvarets og beredskabsmyndigheders droner i det omfang, dronerne bruges under politiets, Forsvarets eller beredskabsmyndighedernes indsats.",
      "valid_from": "2024-01-31",
      "valid_to": null
    },
    {
      "provision_ref": "3:21",
      "chapter": "3",
      "section": "21",
      "content": "§ 21. Droneoperationer må ikke finde sted nærmere end 1000 meter horisontal afstand fra områder, hvor Fiskeriinspektionen rydder op efter et forlis eller leder efter personer, som savnes efter en ulykke eller et forlis. Stk. 2. En droneoperation nærmere end 1000 meter horisontal afstand kan gennemføres, hvis dronen anvendes til at udføre en kontraktuel opgave, der allerede er aftalt udført på en specifik dato, eller droneoperationen var i gang, før indsatsstedet blev etableret. Forstyrrer eller forhindrer dronen en indsatsopgave på indsatsstedet, herunder flyver hvor politi og øvrige beredskabsmyndigheder flyver, skal dronen straks landes. Stk. 3. Stk. 1 gælder ikke, hvor Fiskeriinspektionen har givet droneoperatører tilladelse til at lede efter personer, som savnes efter en ulykke eller et forlis.",
      "valid_from": "2024-01-31",
      "valid_to": null
    },
    {
      "provision_ref": "3:22",
      "chapter": "3",
      "section": "22",
      "content": "§ 22. Droneoperationer på områder, hvor færdsel kun kan foretages efter adgangskontrol, men hvor området ikke er omfattet af andre bestemmelser i kapitel 3, må kun finde sted ved udførelse af opgaver for ejeren eller den, der har råderet over området, i forbindelse med tilsyn, vedligeholdelse og kontrolopgaver af anlæg og ejendomme på området, medmindre der er indhentet tilladelse fra ejeren eller forvalteren af området. Stk. 2. Fjernpiloten, som gennemfører operationen, skal som minimum have et certifikat for teoretisk viden. Stk. 3. Stk. 1 gælder ikke for droneoperationer i den specifikke kategori, hvis dronen flyver over det pågældende område i mindst 100 m højde med mindst 5 m/s på vej til dronens bestemmelsessted, eller hvis den operative tilladelse, der skal flyves på basis af, tillader flyvning over områder med adgangskontrol.",
      "valid_from": "2024-01-31",
      "valid_to": null
    },
    {
      "provision_ref": "3:23",
      "chapter": "3",
      "section": "23",
      "content": "§ 23. Når Trafikstyrelsen udpeger geografiske dronezoner efter droneprocedurebekendtgørelsen, bilag 1, artikel 15, skal disse udpeges af hensyn til sikkerheden (safety), privatlivets fred, miljøet eller sikkerheden (security). Stk. 2. Geografiske dronezoner, der udpeges efter stk. 1, kan være tidsbegrænsede eller tidsubegrænsede. Stk. 3. Udpegning af geografiske dronezoner i medfør af stk. 1 træder i kraft ved offentliggørelse. Eventuelle vilkår og/eller lempelser, samt tidsrum, som gælder for den geografiske dronezone, vil blive offentliggjort, samtidig med at den geografiske dronezone offentliggøres. Geografiske zoner offentliggøres på dronezoner.fo, jf. bilag 1.",
      "valid_from": "2024-01-31",
      "valid_to": null
    },
    {
      "provision_ref": "3:24",
      "chapter": "3",
      "section": "24",
      "content": "§ 24. Har en droneoperatør fået en tilladelse efter kapitel 3, skal tilladelse og dokumentation for samtykke, når dette kræves, være til stede i operationsområdet og skal på forlangende forevises til politiet. Fjernpiloten skal tillige på forlangende fremvise sit dronecertifikat, hvis dette er påkrævet for at kunne flyve i området.",
      "valid_from": "2024-01-31",
      "valid_to": null
    },
    {
      "provision_ref": "4:25",
      "chapter": "4",
      "section": "25",
      "content": "§ 25. Skal en droneoperatør udføre en opgave for den organisation, der er ansvarlig for en permanent, menneskeskabt hindring, som ligger i et flyvesikringskritisk område, må en droneoperatør operere en drone op til 15 m over hindringens højde, hvis den permanente menneskeskabte hindring er højere end 25 m, jf. dog stk. 3. Stk. 2. Fjernpiloten, der opererer dronen, skal 1) have et kompetencecertifikat, 2) flyve dronen VLOS og 3) kontrollere, at dronen er fortøjet. Stk. 3. Dronen må ikke operere i eller gennembryde ind- og udflyvningen til den offentlige godkendte flyveplads, som den er fastlagt i planen, som transportministeren har godkendt. Droneoperationen må ikke finde sted nærmere end 3 km fra den offentlige godkendte flyveplads. Stk. 4. Droneoperatøren skal orientere en offentlig godkendt flyveplads om den planlagte droneoperation, hvis den menneskeskabte hindring ligger nærmere end 5 km horisontal afstand fra en bane på den offentlige godkendte flyveplads.",
      "valid_from": "2024-01-31",
      "valid_to": null
    },
    {
      "provision_ref": "5:26",
      "chapter": "5",
      "section": "26",
      "content": "§ 26. Reglerne i dette kapitel finder anvendelse på offentlige myndigheder og beredskabsmyndigheder, der som led i deres opgavevaretagelse flyver statsflyvninger med droner. Bestemmelserne i dette kapitel kan ikke anvendes, når den offentlige myndighed flyver dronen i erhvervsmæssigt øjemed. Stk. 2. Offentlige myndigheder skal registrere sig som droneoperatør i henhold til droneprocedurebekendtgørelsen, bilag 1, artikel 14, og skal have registreringsnummeret stående på samtlige droner tilknyttet myndigheden. Stk. 3. Den offentlige myndighed har ansvaret for at sikre, at der sker adskillelse mellem den drone, som den offentlige myndighed flyver, og alle andre luftfartøjer.",
      "valid_from": "2024-01-31",
      "valid_to": null
    },
    {
      "provision_ref": "5:27",
      "chapter": "5",
      "section": "27",
      "content": "§ 27. Trafikstyrelsen skal give tilladelse til, at en offentlig myndighed eller beredskabsmyndighed kan anvende reglerne i dette kapitel og fastsætter efter aftale med den offentlige myndighed procedurer, kompetence- og uddannelseskrav til de fjernpiloter, der skal flyve i henhold til dette kapitel. Stk. 2. En offentlig myndigheds fjernpiloter skal efter gennemførelse af uddannelse løbende vedligeholde og udbygge deres flyvefærdigheder i henhold til dette kapitel. Stk. 3. Fjernpiloter omfattet af stk. 1 og 2, må kun anvende en drone i henhold til dette kapitel, hvis fjernpiloten har gennemført en uddannelse i henhold til de procedurer, der aftales, jf. stk. 1.",
      "valid_from": "2024-01-31",
      "valid_to": null
    },
    {
      "provision_ref": "5:28",
      "chapter": "5",
      "section": "28",
      "content": "§ 28. Droneoperationer efter reglerne i dette kapitel skal ske med agtpågivenhed, forsigtighed og iagttagelse af de flyvesikkerhedsrisici, som operationen kan medføre. Stk. 2. Inden påbegyndelse af operationer efter dette kapitel, skal den offentlige myndighed foretage en operationel risikovurdering i overensstemmelse med bilag 2. Stk. 3. I det omfang det aftales, at der skal ske en indberetning i tilfælde af havari eller nærved-havari, skal den offentlige myndighed udarbejde en hændelsesindberetning, der bl.a. indeholder oplysninger om operationen, risikovurderingen og afbødende foranstaltninger. Fjernpiloten skal indberette hændelsen til den offentlige myndighed senest 72 timer efter hændelsen er konstateret. Den offentlige myndighed skal senest 72 timer, efter at myndigheden har modtaget indberetningen om hændelsen, sende indberetningen til Trafikstyrelsen ved anvendelse af de elektroniske indberetningsformularer, der henvises til på Trafik- og Byggestyrelsens hjemmeside. Stk. 4. En hændelsesindberetning efter stk. 3 skal indrapporteres efter BL 8-10.",
      "valid_from": "2024-01-31",
      "valid_to": null
    },
    {
      "provision_ref": "5:29",
      "chapter": "5",
      "section": "29",
      "content": "§ 29. En offentlig myndighed kan foretage statsflyvningsoperationer over eller tættere på flyvesikringskritiske områder end de afstandskrav, der er fastsat i § 9 og § 10, efter procedurer, der er aftalt mellem den offentlige myndighed og Trafikstyrelsen. Stk. 2. Hvis der ikke er fastsat en procedure i henhold til stk. 1, kan den offentlige myndighed på stedet aftale vilkår for den konkrete droneoperation med relevante aktører. Stk. 3. En aftale efter stk. 2 skal kunne dokumenteres.",
      "valid_from": "2024-01-31",
      "valid_to": null
    },
    {
      "provision_ref": "5:30",
      "chapter": "5",
      "section": "30",
      "content": "§ 30. En offentlig myndighed kan foretage statsflyvningsoperationer over eller horisontalt tættere på geografiske dronezoner end de afstandskrav, der er fastsat for områder og bygninger omfattet af §§ 9-19, §§ 21-22 og § 25. Beredskabsmyndigheder og Forsvaret kan foretage statsflyvningsoperationer over eller horisontalt tættere på geografiske dronezoner end det afstandskrav, der er fastsat for indsatssteder i § 20. Beredskabsmyndighederne og Forsvaret skal koordinere med politiets indsatsleder for indsatsstedet. Stk. 2. Den offentlige myndighed skal på forhånd advisere om operationen til en ejer eller forvalter af områder nævnt i stk. 1, hvis øjemedet ikke dermed forspildes. Stk. 3. Overflyvning af områder, som anvendes af diplomatiske repræsentationer og internationale organisationer, der nyder særstilling, må ikke foretages uden samtykke fra den diplomatiske repræsentation eller den internationale organisation.",
      "valid_from": "2024-01-31",
      "valid_to": null
    },
    {
      "provision_ref": "6:31",
      "chapter": "6",
      "section": "31",
      "content": "§ 31. Trafikstyrelsen kan i særlige tilfælde dispensere fra bestemmelserne, herunder afstandskrav og kompetencekrav, i denne bekendtgørelse, når det skønnes foreneligt med de hensyn, der ligger til grund for de pågældende bestemmelser, herunder internationale bestemmelser på området. Rigspolitiet og Forsvarskommandoen skal høres, hvis Trafikstyrelsen dispenserer fra bestemmelserne i § 11 og § 12.",
      "valid_from": "2024-01-31",
      "valid_to": null
    },
    {
      "provision_ref": "6:32",
      "chapter": "6",
      "section": "32",
      "content": "§ 32. En ansøgning efter §§ 9-19, § 22 og § 25 eller ansøgning om tilladelse i den specifikke kategori kan indsendes via de blanketter, som Trafikstyrelsen stiller til rådighed for ansøgerne på Trafikstyrelsens hjemmeside.",
      "valid_from": "2024-01-31",
      "valid_to": null
    },
    {
      "provision_ref": "7:33",
      "chapter": "7",
      "section": "33",
      "content": "§ 33. Afgørelser truffet af Trafikstyrelsen efter denne bekendtgørelse kan ikke påklages til transportministeren eller anden administrativ myndighed i henhold til bekendtgørelse for Færøerne om Trafikstyrelsens opgaver og beføjelser, klageadgang og kundgørelse af visse af Trafikstyrelsens forskrifter. Stk. 2. Afgørelser truffet i medfør af § 17, stk. 1, og § 18, stk. 1, efter denne bekendtgørelse kan påklages til Trafikstyrelsen.",
      "valid_from": "2024-01-31",
      "valid_to": null
    },
    {
      "provision_ref": "8:34",
      "chapter": "8",
      "section": "34",
      "content": "§ 34. Overtrædelse af bestemmelserne i § 4, stk. 1, § 5, stk. 1-4, § 9, stk. 1 og 2, § 10, stk. 1 og 2, § 11, stk. 1, § 12, § 13, stk. 1, 2 og 4, § 14, stk. 1, § 15, stk. 1, § 16, stk. 1 og 2, § 17, stk. 1, § 18, stk. 1, § 19, stk. 1-4, § 20, stk. 1, § 21, stk. 1, § 22, stk. 1 og 2, § 24 og § 25 straffes med bøde. Stk. 2. Der kan pålægges selskaber m.v. (juridiske personer) strafansvar efter reglerne i straffelovens kapitel 5.",
      "valid_from": "2024-01-31",
      "valid_to": null
    },
    {
      "provision_ref": "8:35",
      "chapter": "8",
      "section": "35",
      "content": "§ 35. Bekendtgørelsen træder i kraft den 15. februar 2024.",
      "valid_from": "2024-01-31",
      "valid_to": null
    }
  ],
  "definitions": []
}
