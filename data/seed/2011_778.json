{
  "id": "2011:778",
  "type": "statute",
  "title": "Bekendtgørelse om form og indhold af central investorinformation for specialforeninger og hedgeforeninger",
  "short_name": "BEK H#LOKDOK04",
  "status": "in_force",
  "issued_date": "2011-06-28",
  "url": "https://www.retsinformation.dk/eli/lta/2011/778/xml",
  "description": "Retsinformation source. DocumentId=AU004496; AccessionNumber=B20110077805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på specialforeninger og hedgeforeninger (i det følgende benævnt »forening«). Stk. 2. Med »strukturerede specialforeninger« forstås i denne bekendtgørelse specialforeninger, som på visse forud fastsatte datoer udbetaler et algoritmebaseret afkast til investorer, som er knyttet til de resultater eller prisændringer eller andre forhold, der gør sig gældende for finansielle aktiver, indekser eller referenceporteføljer eller specialforeninger med lignende karakteristika."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Hvis foreningen består af en eller flere investeringsafdelinger, skal der udarbejdes et særskilt dokument med central investorinformation, jf. § 4, stk. 1, om de enkelte afdelinger."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Hvis foreningen består af en eller flere andelsklasser, udarbejdes der et dokument med central investorinformation om de enkelte andelsklasser. Stk. 2. Central investorinformation, som er relevant for to eller flere klasser i den samme forening, kan samles i et enkelt dokument med central investorinformation, forudsat at det endelige dokument opfylder alle krav i §§ 6 -7, herunder kravet om længde. Stk. 3. Foreningen kan vælge at lade én klasse repræsentere én eller flere andre klasser i foreningen, forudsat at valget er redeligt, tydeligt og ikke-vildledende for potentielle investorer i de andre klasser. I sådanne tilfælde skal afsnittet »Risk/reward-profil« i dokumentet med central investorinformation indeholde en beskrivelse af væsentlig risiko, der gælder for alle repræsenterede klasser. Et dokument med central investorinformation baseret på den repræsentative klasse kan udleveres til investorer i de andre klasser. Stk. 4. Forskellige klasser kan ikke samles i en sammensat repræsentativ klasse, jf. stk. 3. Stk. 5. Foreningen opbevarer oplysninger om de andre klasser, den repræsentative klasse i stk. 3 omfatter, og om begrundelsen for dette valg. Stk. 6. Afsnittet »Praktiske oplysninger« i dokumentet med central investorinformation suppleres, hvis det er relevant, med en angivelse af den klasse, der er valgt til at være repræsentativ, idet der gøres brug af det udtryk, der er anvendt til at betegne den i foreningens prospekt. I afsnittet angives det også, hvor investorer kan indhente oplysninger om foreningens andre klasser, som markedsføres i deres egen medlemsstat."
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Denne bekendtgørelse giver en udtømmende beskrivelse af form og indhold, for så vidt angår det dokument, der indeholder central investorinformation (i det følgende benævnt »dokument med central investorinformation«). Medmindre andet følger af denne bekendtgørelse, medtages andre informationer og erklæringer ikke. Stk. 2. Central investorinformation skal være redelig og tydelig og må ikke være vildledende. Stk. 3. Dokumentet med central investorinformation udleveres på en sådan måde, at investorerne kan skelne mellem dokumentet og andet materiale. Det må navnlig ikke foreligge eller leveres på en sådan måde, at det kan forventes at foranledige investorerne til at anse det for mindre vigtigt end anden information om foreningen og foreningens risici og fordele."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Indholdet i dokumentet med central investorinformation opstilles i den rækkefølge, der er angivet i stk. 2-13. Stk. 2. Titlen »Central Investorinformation« anbringes tydeligt, øverst på den første side i dokumentet med central investorinformation. Stk. 3. Direkte under titlen følger en forklaring, Den lyder således: »Dette dokument indeholder central investorinformation om denne afdeling, Dokumentet er ikke markedsføringsmateriale. Oplysningerne er lovpligtige og har til formål at gøre det lettere at forstå afdelingens opbygning og de risici, der er forbundet med at investere i afdelingen. De tilrådes at læse dokumentet for at kunne træffe en kvalificeret beslutning om en eventuel investering.« Stk. 4. Foreningens identifikation, herunder andelsklasse, eller investeringsafdeling heraf, angives tydeligt. I tilfælde af investeringsafdelinger eller andelsklasser anføres foreningens navn efter afdelingens eller andelsklassens navn. Eventuelle kodenumre, som identificerer foreningen, investeringsafdelingen eller andelsklassen, indgår som en del af foreningens identifikation. Stk. 5. Administrationsselskabets navn anføres. Stk. 6. Hvis administrationsselskabet af retlige, administrative eller markedsføringsmæssige årsager indgår som en del af en gruppe, kan den pågældende gruppes navn også anføres. Corporate branding kan medtages, forudsat at det ikke hindrer investorer i at forstå de centrale aspekter ved investeringen eller begrænser muligheden for sammenligning af investeringsprodukter. Stk. 7. Afsnittet »Mål og investeringspolitik« i dokumentet med central investorinformation indeholder de oplysninger, der er omhandlet i denne bekendtgørelses kapitel 4. Stk. 8. Afsnittet »Risiko/afkast-profil« i dokumentet med central investorinformation indeholder de oplysninger, der er omhandlet i denne bekendtgørelses kapitel 5. Stk. 9. Afsnittet »Omkostninger« i dokumentet med central investorinformation indeholder de oplysninger, der er omhandlet i denne bekendtgørelses kapitel 6. Stk. 10. Afsnittet »Tidligere resultater« i dokumentet med central investorinformation indeholder de oplysninger, der er omhandlet i denne bekendtgørelses kapitel 7. Stk. 11. Afsnittet »Praktiske oplysninger« i dokumentet med central investorinformation indeholder de oplysninger, der er omhandlet i denne bekendtgørelses kapitel 8. Stk. 12. De nærmere oplysninger om godkendelse skal svare til følgende erklæring: » Denne afdeling er godkendt i Danmark og reguleres af Finanstilsynet «. Stk. 13. Oplysningerne om offentliggørelse skal svare til følgende erklæring »Denne centrale investorinformation er korrekt pr. [datoen for offentliggørelse.].«"
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Et dokument med central investorinformation skal: 1) Præsenteres og opstilles således, at det er letlæseligt med brug af læsevenlige karakterstørrelser. 2) Foreligge i skriftlig form og være formuleret tydeligt således, at det letter investors forståelse af den information, der videregives, navnlig a) med brug af tydelige, kortfattede og letforståelige vendinger, b) uden fagjargon, og c) uden fagudtryk, når de kan erstattes af almindelige ord. 3) Fokusere på den centrale information, som investor har brug for. Stk. 2. Brug af farver må ikke gøre oplysningerne mindre forståelige, når dokumentet med central investorinformation printes eller fotokopieres i sort/hvid. Stk. 3. Brug af corporate branding for administrationsselskabet eller den gruppe det tilhører, må hverken distrahere investor eller sløre teksten."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Dokumentet med central investorinformation må højst fylde to A4 sider i trykt udgave."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Afsnittet »Mål og investeringspolitik« i dokumentet med central investorinformation omfatter de væsentligste træk ved foreningen, som investor bør informeres om, også selv om de ikke indgår i prospektets beskrivelse af mål og investeringspolitik, herunder: 1) De vigtigste kategorier af finansielle instrumenter, som der kan investeres i. 2) Om investor kan indløse andele i foreningen på anfordring, og i givet fald med en nærmere angivelse af den hyppighed, hvormed andele handles. 3) Hvorvidt foreningen har et særligt mål i forhold til eventuelle industrielle, geografiske eller andre markedsspecifikke sektorer eller i forhold til specifikke kategorier af aktiver. 4) Om foreningen giver mulighed for skønsmæssige valg i forbindelse med de særlige investeringer, der skal foretages, og om denne metode omfatter eller forudsætter en henvisning til et benchmark, og i givet fald hvilket. Det skal tillige oplyses, i hvilket omfang der er mulighed for fleksibilitet i forhold til det pågældende benchmark; Hvis foreningen har sat et mål for indeksbasering, angives det. 5) Om udbytte udbetales eller geninvesteres. Stk. 2. Beskrivelsen i stk. 1 indeholder, hvis det er relevant, følgende oplysninger: 1) Hvis foreningen investerer i obligationer, en angivelse af, om obligationerne er udstedt af virksomheder, staten eller andre enheder, og, hvis det er relevant, af eventuelle mindstekrav til rating. 2) Hvis afdelingen er en struktureret afdeling, en kort gennemgang af alle de aspekter, der er nødvendige for at få en korrekt forståelse af afkastet og af de faktorer, som forventes at blive udslagsgivende for resultatet, herunder, hvis det er nødvendigt, henvisninger til nærmere oplysninger i prospektet om algoritmen og dens funktionsmåde. 3) Hvis valget af aktiver styres af bestemte kriterier, en gennemgang af disse kriterier, f.eks. »vækst«, »værdi« eller »stort udbytte«. 4) Hvis der gøres brug af formueforvaltningsteknikker, f.eks. hedging, arbitrage eller gearing, en kort gennemgang af de faktorer, som forventes at være udslagsgivende for foreningens resultat. 5) Hvis omkostningerne ved porteføljetransaktioner kan forventes at få væsentlig indvirkning på afkastet som følge af den strategi, foreningen har vedtaget, en angivelse af, at det er tilfældet, samtidig med at det fremhæves, at omkostninger ved porteføljetransaktioner afholdes over afdelingens aktiver i tillæg til de gebyrer, der er omhandlet i kapitel 6. 6) Hvis der angives en anbefalet mindsteperiode for besiddelse af andele i foreningen enten i prospektet eller i eventuelt markedsføringsmateriale, eller hvis det anføres, at en mindsteperiode er et vigtigt aspekt ved investeringsstrategien en erklæring, med følgende ordlyd: » Anbefaling: Denne afdeling er muligvis ikke egnet for investorer, som planlægger at trække deres penge ud inden for [tidsperiode]. « Stk. 3. I forbindelse med de oplysninger, der er omhandlet i stk. 1 og 2, skelnes der mellem de brede investeringskategorier, jf. stk. 1, nr. 1 og 3, og stk. 2, nr. 1, og den metode administrationsselskaberne skal anvende i forbindelse med disse investeringer, jf. stk. 1, nr. 4, og stk. 2, nr. 2-4. Stk. 4. Afsnittet »Mål og investeringspolitik« i dokumentet med central investorinformation kan indeholde andre oplysninger end dem, der er opført i stk. 2, herunder en beskrivelse af foreningens investeringsstrategi, hvis oplysningerne er nødvendige for at give en passende beskrivelse af foreningens mål og investeringsstrategi."
    },
    {
      "provision_ref": "5:9",
      "chapter": "5",
      "section": "9",
      "content": "§ 9. Afsnittet »Risiko/afkast-profil« i dokumentet med central investorinformation omfatter en syntetisk indikator suppleret med: 1) En beskrivelse med ord af indikatoren og dens vigtigste begrænsninger. 2) En beskrivelse med ord af risici, som er væsentlige for foreningen, men som den syntetiske indikator ikke tager tilstrækkelig højde for. Stk. 2. Den syntetiske indikator i stk. 1 består af en række kategorier på en numerisk skala, hvor foreningen er tilknyttet en af kategorierne. Beskrivelsen af den syntetiske indikator skal opfylde kravene i bilag 1. Stk. 3. Beregningen af den syntetiske indikator og eventuelle senere ændringer dokumenteres i tilstrækkeligt omfang. Administrationsselskaberne opbevarer fortegnelser over disse beregninger i en periode på mindst fem år. Perioden forlænges til fem år efter forfald i forbindelse med strukturerede afdelinger. Stk. 4. Beskrivelsen med ord, jf. stk. 1, nr. 1), skal indeholde følgende oplysninger: 1) En erklæring om, at historiske data som dem, der anvendes til at beregne den syntetiske indikator, ikke nødvendigvis giver et pålideligt billede af foreningens fremtidige risikoprofil. 2) En erklæring om, at den angivne risiko/afkast-kategori ikke nødvendigvis forbliver uændret, og at kategoriseringen af foreningen kan ændre sig med tiden. 3) En erklæring om, at den laveste kategori ikke er ensbetydende med en risikofri investering. 4) En kort redegørelse for, hvorfor foreningen befinder sig i en bestemt kategori. 5) Nærmere oplysninger om karakteren, timingen og omfanget af eventuel kapitalgaranti eller – beskyttelse, som foreningen tilbyder, herunder de potentielle virkninger, hvis andele indløses uden for garanti- eller beskyttelsesperioden. Stk. 5. Beskrivelsen med ord, jf. stk. 1, nr. 2), skal indeholde følgende: 1) kreditrisiko, hvis en væsentlig del af investeringen omfatter obligationer. 2) likviditetsrisiko, hvis en væsentlig del af investeringen omfatter finansielle instrumenter, som i sig selv er tilstrækkeligt likvide, men som under visse omstændigheder kan have et ret lavt likviditetsniveau, hvilket har indvirkning på niveauet for foreningens likviditetsrisiko som helhed. 3) modpartsrisiko, hvis en afdeling er omfattet af en garanti fra tredjemand, eller hvis investeringseksponeringen i væsentligt omfang er opnået gennem en eller flere aftaler med tredjemand. 4) operationelle risici og risici forbundet med opbevaring af aktiver. 5) følgerne af finansielle teknikker, jf. § 123 i lov om investeringsforeninger mv. og bilag 5, nr. 4 til 11 i lov om finansiel virksomhed, som f.eks derivataftaler, for foreningens risikoprofil, hvis sådanne teknikker anvendes til at opnå, øge eller begrænse eksponering i forhold til underliggende aktiver."
    },
    {
      "provision_ref": "5:10",
      "chapter": "5",
      "section": "10",
      "content": "§ 10. De risici, der er omhandlet i § 9, stk. 1, nr. 1, identificeres og beskrives i overensstemmelse med den interne proces, som foreningens administrationsselskab har indført til at identificere, måle og føre tilsyn med risici. Hvis administrationsselskaber administrerer mere end én forening identificeres og beskrives de givne risici på en konsekvent måde."
    },
    {
      "provision_ref": "6:11",
      "chapter": "6",
      "section": "11",
      "content": "§ 11. Afsnittet »Omkostninger« i dokumentet med central investorinformation indeholder en præsentation af omkostninger i form af en tabel, jf. bilag 2. Stk. 2. Tabellen i bilag 2 udfyldes i overensstemmelse med følgende krav: 1) Indtrædelses- og udtrædelsesomkostningerne svarer hver for sig til det beløb udtrykt i procent, som maksimalt kan trækkes fra investors kapitalforpligtelse overfor foreningen. 2) Et enkelt tal viser de omkostninger, der afholdes af foreningen i løbet af et år, dvs. de »løbende omkostninger«, som svarer til samtlige årlige omkostninger og andre betalinger, der afholdes over foreningens aktiver i den definerede periode, og er baseret på beløbene fra det foregående år. 3) I tabellen opføres og beskrives eventuelle omkostninger, som foreningen afholder under visse særlige omstændigheder, omkostningens beregningsgrundlag, og hvornår omkostningen finder anvendelse."
    },
    {
      "provision_ref": "6:12",
      "chapter": "6",
      "section": "12",
      "content": "§ 12. Afsnittet »Omkostninger« skal indeholde en beskrivelse med ord af alle de omkostninger, der er opført i tabellen, herunder: 1) Om Indtrædelses- og udtrædelsesomkostninger: a) Det skal fremgå tydeligt, at omkostningerne altid er maksimumbeløb, for i nogle tilfælde betaler investor muligvis mindre. b) Der tilføjes en erklæring om, at investor kan få oplyst de faktiske indtrædelses- og udtrædelsesomkostninger ved henvendelse til investors finansielle rådgiver eller distributør. 2) Om »Løbende omkostninger«, hvor der tilføjes en erklæring om, at de løbende omkostninger altid er baseret på de foregående års udgifter, dvs. for året der slutter i [måned/år], og at beløbet derfor kan variere fra år til år. Stk. 2. Afsnittet om »omkostninger« skal indeholde en erklæring om omkostningernes indvirkning, hvoraf det tydeligt fremgår, at de omkostninger, investor betaler, anvendes til at afholde foreningens løbende omkostninger, herunder omkostninger i forbindelse med foreningens markedsføring og distribution, og at disse omkostninger begrænser investeringens potentielle vækst."
    },
    {
      "provision_ref": "6:13",
      "chapter": "6",
      "section": "13",
      "content": "§ 13. Samtlige led i omkostningsstrukturen skal præsenteres så tydeligt som muligt, således, at investor kan vurdere omkostningernes samlede indvirkning. Stk. 2. Hvis omkostningerne ved porteføljetransaktioner kan forventes at få en væsentlig indvirkning på afkastet som følge af den strategi, foreningen har vedtaget, angives dette i afsnittet »Mål og investeringspolitik«, jf. § 8. stk. 2, nr. 5. Stk. 3. Resultatbetingede honorarer oplyses i overensstemmelse med § 11, stk. 2, nr. 3. Resultatbetingede honorarer afholdt af foreningen i det foregående regnskabsår angives i procent."
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Hvis en ny forening ikke kan opfylde kravene i § 11, stk. 2, nr. 2, og § 12, stk. 1, nr. 2, fastsættes de løbende omkostninger skønsmæssigt på grundlag af de samlede forventede omkostninger. Stk. 2. Stk. 1 finder ikke anvendelse i følgende tilfælde: 1) For afdelinger som opkræver en fast samlet omkostning, og der angives det pågældende beløb i stedet. 2) For afdelinger, der fastsætter et loft eller maksimum for det beløb, der kan opkræves, og her angives det pågældende beløb i stedet, forudsat at administrationsselskabet forpligter sig til at respektere det offentliggjorte beløb og afholde eventuelle omkostninger, som ellers vil forårsage en overskridelse heraf."
    },
    {
      "provision_ref": "6:15",
      "chapter": "6",
      "section": "15",
      "content": "§ 15. Afsnittet »Omkostninger« indeholder, hvis det er relevant, krydsreferencer til de dele i foreningens prospekt, hvor der kan findes nærmere oplysninger om omkostninger, herunder om resultatbetingede honorarer og deres beregning."
    },
    {
      "provision_ref": "7:16",
      "chapter": "7",
      "section": "16",
      "content": "§ 16. Foreningens tidligere resultater præsenteres i et søjlediagram, der viser foreningens resultater i de seneste ti år. Søjlediagrammet skal være af en sådan størrelse, at det er letlæseligt, men må under ingen omstændigheder fylde mere end en halv side i dokumentet med central investorinformation. Stk. 2. Foreninger, hvis tidligere resultater strækker sig over færre end fem hele kalenderår, præsenterer kun resultaterne i de seneste fem år. Stk. 3. År uden data vises som tomme felter, kun med angivelse af datoen. Stk. 4. Hvis foreningen endnu ikke råder over data om tidligere resultater for et helt kalenderår, indsættes der en forklaring om, at der ikke foreligger tilstrækkelige data til at give investor nyttige oplysninger om tidligere resultater. Stk. 5. Søjlediagrammet suppleres med tydelige anmærkninger, som: 1) Advarer om, at diagrammet har en begrænset værdi som indikator for fremtidige resultater 2) kort viser, hvilke gebyrer og honorarer, der indgår i eller er udeladt fra beregningen af tidligere resultater, 3) angiver i hvilket år afdelingen blev oprettet, og 4) angiver, i hvilken valuta de tidligere resultater er beregnet. Stk. 6. Kravene i stk. 5, nr. 2, finder ikke anvendelse for foreninger, som ikke opkræver ind- og udtrædelsesgebyrer. Stk. 7. Dokumentet med central investorinformation indeholder ikke oplysninger om tidligere resultater i dele af det indeværende kalenderår."
    },
    {
      "provision_ref": "7:17",
      "chapter": "7",
      "section": "17",
      "content": "§ 17. Tidligere resultater beregnes på grundlag af nettoværdien af foreningens aktiver og ud fra den antagelse, at afdelingen har geninvesteret eventuel indtjening, som kan distribueres."
    },
    {
      "provision_ref": "7:18",
      "chapter": "7",
      "section": "18",
      "content": "§ 18. Selv om der opstår væsentlige ændringer i foreningens mål og investeringspolitik i den periode, som søjlediagrammet i § 16 omfatter, skal søjlediagrammet fortsat vise foreningens tidligere resultater forud for de pågældende væsentlige ændringer. Stk. 2. Perioden forud for de væsentlige ændringer, jf. stk. 1, vises i søjlediagrammet med en tydelig advarsel om, at resultaterne blev opnået under omstændigheder, der ikke længere gør sig gældende."
    },
    {
      "provision_ref": "7:19",
      "chapter": "7",
      "section": "19",
      "content": "§ 19. Hvis der henvises til et benchmark i afsnittet »Mål og investeringspolitik« i dokumentet om central investorinformation, indsættes der i diagrammet en søjle med det pågældende benchmarks tidligere resultater ved siden af hver enkelt søjle med foreningens tidligere resultater. Stk. 2. Foreninger, der ikke råder over data om tidligere resultater i de krævede fem eller ti år, indsætter ikke et benchmark for de år, hvor foreningen ikke eksisterede."
    },
    {
      "provision_ref": "7:20",
      "chapter": "7",
      "section": "20",
      "content": "§ 20. Simulerede resultater for perioden før der forelå data, er kun tilladt i følgende tilfælde forudsat at de bruges på en redelig, tydelig og ikke-vildledende måde. En eksisterende forening eller en eksisterende investeringsafdeling kan simulere resultaterne for en ny andelsklasse ved hjælp af resultaterne for en anden klasse, forudsat at de to klasser ikke adskiller sig væsentligt fra hinanden med hensyn til, i hvilket omfang de deltager i foreningens aktiver. Stk. 2. Hvis resultaterne er simuleret som omhandlet i stk. 1, angives dette tydeligt i søjlediagrammet. Stk. 3. Hvis en forening ændrer retlig status, men fortsat er etableret i samme medlemsstat, forbliver data om resultater uændrede, hvis den kompetente myndighed i medlemsstaten med rimelighed vurderer, at den ændrede status ikke har konsekvenser for foreningens resultat. Stk. 4. I tilfælde af fusion, jf. § 101, stk. 1, i lov om investeringsforeninger m.v., beholdes kun de data, der vedrører den fortsættende forenings eller afdelings tidligere resultater i dokumentet med central investorinformation."
    },
    {
      "provision_ref": "8:21",
      "chapter": "8",
      "section": "21",
      "content": "§ 21. Afsnittet »Praktiske oplysninger« i dokumentet med central investorinformation, indeholder følgende oplysninger, som er relevante for investorer i alle de medlemsstater, hvor foreningen markedsføres: 1) Depositarens navn. 2) Hvor og hvordan der kan indhentes yderligere oplysninger om foreningen, kopier af prospektet, og den seneste årsrapport og efterfølgende halvårsrapport, herunder på hvilket eller hvilke sprog dokumenterne foreligger, og at de kan rekvireres gratis. 3) Hvor og hvordan andre praktiske oplysninger kan indhentes, herunder hvor de seneste priser på andele kan findes. 4) En erklæring om, at skattelovgivningen i foreningens hjemland kan få indvirkning på investors personlige skattemæssige stilling. 5) Følgende erklæring: »[Foreningens navn] drages kun til ansvar for oplysninger i dette dokument, hvis de er vildledende, unøjagtige eller ikke i overensstemmelse med de relevante dele i foreningens prospekt.« Stk. 2. Hvis dokumentet med central investorinformation vedrører en enkelt afdeling, jf. § 2, skal afsnittet om »Praktiske oplysninger«, give information om følgende: 1) At dokumentet med central investorinformation indeholder en beskrivelse af en afdeling af en forening, og hvis det er tilfældet, at prospektet og de periodiske rapporter udarbejdes for hele den forening, der er nævnt i begyndelsen af dokumentet med central investorinformation. 2) Hvorvidt de enkelte afdelingers aktiver og passiver er adskilt ved lov, og hvilke konsekvenser det kan få for investor. 3) Hvorvidt investor har ret til at ombytte sin investering i andele i en afdeling med andele i en anden afdeling, og hvor der i givet fald kan indhentes oplysning om hvordan denne ret udøves. 4) Hvis administrationsselskabet fastsætter et gebyr, som investor skal betale for at ombytte sin investering, jf. litra c, og det pågældende gebyr adskiller sig fra standardgebyret for køb og salg af andele, angives gebyret separat i afsnittet »Omkostninger« i dokumentet med central investorinformation. Stk. 3. Afsnittet »Praktiske oplysninger« i dokumentet med central investorinformation, skal hvis det er relevant indeholde de oplysninger, om andelsklasser, der kræves i § 3."
    },
    {
      "provision_ref": "8:22",
      "chapter": "8",
      "section": "22",
      "content": "§ 22. Krydsreferencer til andre informationskilder, herunder prospektet og års- eller halvårsrapport, kan medtages i dokumentet med central investorinformation, forudsat alle oplysninger, som er afgørende for investorernes forståelse af de væsentlige aspekter ved investeringen, medtages i selve dokumentet med central investorinformation. Krydsreferencer til foreningens eller administrationsselskabets websted er tilladt, herunder til den del af et sådant websted, som indeholder prospektet og de periodiske beregninger. Stk. 2. Krydsreferencerne i stk. 1 skal lede investor frem til det specifikke afsnit i den relevante informationskilde. Der kan anvendes flere forskellige krydsreferencer i dokumentet med central investorinformation, men de skal begrænses til et minimum."
    },
    {
      "provision_ref": "9:23",
      "chapter": "9",
      "section": "23",
      "content": "§ 23. Administrationsselskaber og foreninger sikrer, at central investorinformation gennemgås mindst én gang hver tolvte måned. Stk. 2. Oplysningerne gennemgås forud for forslag om ændring af prospektet eller foreningens vedtægter, hvis ændringerne ikke er gennemgået, som angivet i stk. 1. Stk. 3. Oplysningerne gennemgås forud for eller efter ændringer, som anses for væsentlige i forhold til de oplysninger, der indgår i dokumentet med central investorinformation."
    },
    {
      "provision_ref": "9:24",
      "chapter": "9",
      "section": "24",
      "content": "§ 24. Hvis en gennemgang som nævnt i § 23 viser, at det er nødvendigt at foretage ændringer i dokumentet med central investorinformation, gøres den reviderede udgave straks tilgængelig. Stk. 2. Hvis der forventes ændringer i dokumentet med central investorinformation som følge af en beslutning, som administrationsselskabet har truffet, herunder ændringer i prospektet eller foreningens vedtægter, gøres den reviderede udgave tilgængelig, før ændringerne træder i kraft. Stk. 3. Dokumenter med central investorinformation, som omfatter en behørigt revideret præsentation af foreningens tidligere resultater, gøres tilgængelige senest 35 arbejdsdage efter den 31. december hvert år."
    },
    {
      "provision_ref": "9:25",
      "chapter": "9",
      "section": "25",
      "content": "§ 25. Oplysninger om omkostninger skal give et korrekt billede af eventuelle ændringer i omkostningsstrukturen, som fører til en forhøjelse af det maksimalt tilladte beløb for engangsomkostninger, der afholdes direkte af investor. Stk. 2. Hvis de »løbende omkostninger«, som beregnet i overensstemmelse med § 11, stk. 2, nr. 2, ikke længere er pålidelige, fastsætter administrationsselskabet i stedet et skønsmæssigt tal for »løbende omkostninger«, som med rimelighed kan anses for at være indikativt for det beløb, foreningen kan forventes at skulle betale fremover. Der gives oplysning om det ændrede grundlag ved hjælp af følgende erklæring: » Tallet for de løbende omkostninger er et skøn [indsæt en kort beskrivelse af, hvorfor der anvendes et skøn frem for et ex-post tal ] Nærmere oplysninger om omkostningerne findes i foreningens årsrapporter for de enkelte regnskabsår. «"
    },
    {
      "provision_ref": "10:26",
      "chapter": "10",
      "section": "26",
      "content": "§ 26. Hvis en forening investerer en betydelig andel af sine aktiver i investeringsforeninger eller andre institutter for kollektiv investering, jf. § 124, stk. 1, i lov om investeringsforeninger m.v. og bilag 5, nr. 3, i lov om finansiel virksomhed, skal beskrivelsen af det pågældende investeringsinstituts mål og investeringspolitik i dokumentet med central investorinformation indeholde en kort beskrivelse af, hvordan de andre institutter for kollektiv investering udvælges løbende."
    },
    {
      "provision_ref": "10:27",
      "chapter": "10",
      "section": "27",
      "content": "§ 27. Ved beskrivelsen med ord af risikofaktorer, jf. § 9, stk. 1, nr. 2, tages der højde for de risici, der er forbundet med de enkelte underliggende institutter for kollektiv investering, i det omfang de kan forventes at være væsentlige for foreningen."
    },
    {
      "provision_ref": "10:28",
      "chapter": "10",
      "section": "28",
      "content": "§ 28. Ved beskrivelsen af omkostninger tages der højde for eventuelle omkostninger, som foreningen selv pådrager sig som investor i de underliggende institutter for kollektiv investering. Navnlig skal eventuelle indtrædelses- og udtrædelsesomkostninger samt løbende omkostninger, som de underliggende institutter for kollektiv investering opkræver, afspejles i foreningens beregning af egne løbende omkostninger."
    },
    {
      "provision_ref": "11:29",
      "chapter": "11",
      "section": "29",
      "content": "§ 29. Strukturerede specialforeningers dokument med central investorinformation indeholder ikke afsnittet »Tidligere resultater.« Stk. 2. Afsnittet »Mål og investeringspolitik« i strukturerede specialforeningers dokument med central investorinformation indeholder en beskrivelse af, hvordan formlen fungerer, og hvordan afkastet bruges. Stk. 3. Beskrivelsen i stk. 2 ledsages af en illustration, som viser mindst tre scenarier for specialforeningens potentielle resultater. Passende scenarier udvælges med henblik på at vise, under hvilke omstændigheder formlen kan generere et lavt, mellemstort eller stort afkast, herunder, hvis det er relevant, et negativt afkast for investor Stk. 4. Scenarierne i stk. 3 skal sætte investor i stand til fuldt ud at forstå alle virkningerne af den beregningsmekanisme, der er indbygget i formlen. De skal præsenteres på en måde, som er redelig, tydelig og ikke-vildledende og således, at det kan forventes at blive forstået af en almindelig detailinvestor. De må navnlig ikke overdrive omfanget af specialforeningens endelige resultater. Stk. 5. Scenarierne i stk. 3 skal bygge på rimelige og forsigtige antagelser om fremtidige markedsvilkår og prisændringer. Hvis formlen indebærer, at investor kan blive udsat for væsentlige tab, f.eks. i forbindelse med en kapitalgaranti som kun fungerer under særlige omstændigheder, skal tabene dog illustreres på en passende måde, også selv om der kun opstår ringe sandsynlighed for, at de tilsvarende markedsforhold opstår. Stk. 6. Scenarierne i stk. 3 ledsages af en erklæring om, at de er eksempler til illustration af formlen og ikke fremtidsprognoser. Det skal fremgå tydeligt, at scenarierne ikke er lige sandsynlige."
    },
    {
      "provision_ref": "11:30",
      "chapter": "11",
      "section": "30",
      "content": "§ 30. Strukturerede specialforeningers dokument med central investorinformation må højest fylde tre A4-sider i trykt udgave."
    },
    {
      "provision_ref": "12:31",
      "chapter": "12",
      "section": "31",
      "content": "§ 31. Hvis dokumentet med central investorinformation eller prospektet for foreningen skal udleveres til investorer på et andet varigt medium end papir, skal følgende betingelser opfyldes: 1) Udleveringen af dokumentet med central investorinformation eller prospektet på et sådant varigt medium skal foregå på en måde, der er passende i forhold til, hvordan forretningerne mellem administrationsselskabet og investor skal udføres. 2) Den person, som dokumentet med central investorinformation eller prospektet udleveres til, skal specifikt vælge dette andet medium, når den pågældende får valget mellem oplysningerne på papir eller på dette andet varige medium. Stk. 2. Hvis dokumentet med central investorinformation eller prospektet skal udleveres via et websted og de pågældende oplysninger ikke er rettet personligt til investor, skal følgende betingelser også opfyldes: 1) Udleveringen af oplysningerne på det pågældende medium skal foregå på en måde, der er passende i forhold til, hvordan forretningerne mellem administrationsselskabet og investor udføres eller skal udføres. 2) Investor skal specifikt godkende at få oplysningerne udleveret i den pågældende form. 3) Investor skal informeres elektronisk om webstedets adresse og den side, hvor der er adgang til oplysningerne. 4) Oplysningerne skal ajourføres. 5) Kunden skal have uafbrudt adgang til oplysningerne via webstedet så længe, det er rimeligt. Stk. 3. Ved anvendelsen af denne bestemmelse anses udlevering af oplysninger ved hjælp af elektronisk kommunikation for at være foregået på en måde, der er passende i forhold til, hvordan forretningerne mellem administrationsselskabet og investor udføres eller skal udføres, hvis der er dokumentation for, at investor har adgang til internettet med jævne mellemrum. Hvis investor opgiver en e-mailadresse med henblik på de pågældende forretninger, betragtes det som en sådan dokumentation."
    },
    {
      "provision_ref": "13:32",
      "chapter": "13",
      "section": "32",
      "content": "§ 32. Denne bekendtgørelse træder i kraft den 1. juli 2011"
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på specialforeninger og hedgeforeninger (i det følgende benævnt »forening«). Stk. 2. Med »strukturerede specialforeninger« forstås i denne bekendtgørelse specialforeninger, som på visse forud fastsatte datoer udbetaler et algoritmebaseret afkast til investorer, som er knyttet til de resultater eller prisændringer eller andre forhold, der gør sig gældende for finansielle aktiver, indekser eller referenceporteføljer eller specialforeninger med lignende karakteristika.",
      "valid_from": "2011-06-28",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Hvis foreningen består af en eller flere investeringsafdelinger, skal der udarbejdes et særskilt dokument med central investorinformation, jf. § 4, stk. 1, om de enkelte afdelinger.",
      "valid_from": "2011-06-28",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Hvis foreningen består af en eller flere andelsklasser, udarbejdes der et dokument med central investorinformation om de enkelte andelsklasser. Stk. 2. Central investorinformation, som er relevant for to eller flere klasser i den samme forening, kan samles i et enkelt dokument med central investorinformation, forudsat at det endelige dokument opfylder alle krav i §§ 6 -7, herunder kravet om længde. Stk. 3. Foreningen kan vælge at lade én klasse repræsentere én eller flere andre klasser i foreningen, forudsat at valget er redeligt, tydeligt og ikke-vildledende for potentielle investorer i de andre klasser. I sådanne tilfælde skal afsnittet »Risk/reward-profil« i dokumentet med central investorinformation indeholde en beskrivelse af væsentlig risiko, der gælder for alle repræsenterede klasser. Et dokument med central investorinformation baseret på den repræsentative klasse kan udleveres til investorer i de andre klasser. Stk. 4. Forskellige klasser kan ikke samles i en sammensat repræsentativ klasse, jf. stk. 3. Stk. 5. Foreningen opbevarer oplysninger om de andre klasser, den repræsentative klasse i stk. 3 omfatter, og om begrundelsen for dette valg. Stk. 6. Afsnittet »Praktiske oplysninger« i dokumentet med central investorinformation suppleres, hvis det er relevant, med en angivelse af den klasse, der er valgt til at være repræsentativ, idet der gøres brug af det udtryk, der er anvendt til at betegne den i foreningens prospekt. I afsnittet angives det også, hvor investorer kan indhente oplysninger om foreningens andre klasser, som markedsføres i deres egen medlemsstat.",
      "valid_from": "2011-06-28",
      "valid_to": null
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Denne bekendtgørelse giver en udtømmende beskrivelse af form og indhold, for så vidt angår det dokument, der indeholder central investorinformation (i det følgende benævnt »dokument med central investorinformation«). Medmindre andet følger af denne bekendtgørelse, medtages andre informationer og erklæringer ikke. Stk. 2. Central investorinformation skal være redelig og tydelig og må ikke være vildledende. Stk. 3. Dokumentet med central investorinformation udleveres på en sådan måde, at investorerne kan skelne mellem dokumentet og andet materiale. Det må navnlig ikke foreligge eller leveres på en sådan måde, at det kan forventes at foranledige investorerne til at anse det for mindre vigtigt end anden information om foreningen og foreningens risici og fordele.",
      "valid_from": "2011-06-28",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Indholdet i dokumentet med central investorinformation opstilles i den rækkefølge, der er angivet i stk. 2-13. Stk. 2. Titlen »Central Investorinformation« anbringes tydeligt, øverst på den første side i dokumentet med central investorinformation. Stk. 3. Direkte under titlen følger en forklaring, Den lyder således: »Dette dokument indeholder central investorinformation om denne afdeling, Dokumentet er ikke markedsføringsmateriale. Oplysningerne er lovpligtige og har til formål at gøre det lettere at forstå afdelingens opbygning og de risici, der er forbundet med at investere i afdelingen. De tilrådes at læse dokumentet for at kunne træffe en kvalificeret beslutning om en eventuel investering.« Stk. 4. Foreningens identifikation, herunder andelsklasse, eller investeringsafdeling heraf, angives tydeligt. I tilfælde af investeringsafdelinger eller andelsklasser anføres foreningens navn efter afdelingens eller andelsklassens navn. Eventuelle kodenumre, som identificerer foreningen, investeringsafdelingen eller andelsklassen, indgår som en del af foreningens identifikation. Stk. 5. Administrationsselskabets navn anføres. Stk. 6. Hvis administrationsselskabet af retlige, administrative eller markedsføringsmæssige årsager indgår som en del af en gruppe, kan den pågældende gruppes navn også anføres. Corporate branding kan medtages, forudsat at det ikke hindrer investorer i at forstå de centrale aspekter ved investeringen eller begrænser muligheden for sammenligning af investeringsprodukter. Stk. 7. Afsnittet »Mål og investeringspolitik« i dokumentet med central investorinformation indeholder de oplysninger, der er omhandlet i denne bekendtgørelses kapitel 4. Stk. 8. Afsnittet »Risiko/afkast-profil« i dokumentet med central investorinformation indeholder de oplysninger, der er omhandlet i denne bekendtgørelses kapitel 5. Stk. 9. Afsnittet »Omkostninger« i dokumentet med central investorinformation indeholder de oplysninger, der er omhandlet i denne bekendtgørelses kapitel 6. Stk. 10. Afsnittet »Tidligere resultater« i dokumentet med central investorinformation indeholder de oplysninger, der er omhandlet i denne bekendtgørelses kapitel 7. Stk. 11. Afsnittet »Praktiske oplysninger« i dokumentet med central investorinformation indeholder de oplysninger, der er omhandlet i denne bekendtgørelses kapitel 8. Stk. 12. De nærmere oplysninger om godkendelse skal svare til følgende erklæring: » Denne afdeling er godkendt i Danmark og reguleres af Finanstilsynet «. Stk. 13. Oplysningerne om offentliggørelse skal svare til følgende erklæring »Denne centrale investorinformation er korrekt pr. [datoen for offentliggørelse.].«",
      "valid_from": "2011-06-28",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Et dokument med central investorinformation skal: 1) Præsenteres og opstilles således, at det er letlæseligt med brug af læsevenlige karakterstørrelser. 2) Foreligge i skriftlig form og være formuleret tydeligt således, at det letter investors forståelse af den information, der videregives, navnlig a) med brug af tydelige, kortfattede og letforståelige vendinger, b) uden fagjargon, og c) uden fagudtryk, når de kan erstattes af almindelige ord. 3) Fokusere på den centrale information, som investor har brug for. Stk. 2. Brug af farver må ikke gøre oplysningerne mindre forståelige, når dokumentet med central investorinformation printes eller fotokopieres i sort/hvid. Stk. 3. Brug af corporate branding for administrationsselskabet eller den gruppe det tilhører, må hverken distrahere investor eller sløre teksten.",
      "valid_from": "2011-06-28",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Dokumentet med central investorinformation må højst fylde to A4 sider i trykt udgave.",
      "valid_from": "2011-06-28",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Afsnittet »Mål og investeringspolitik« i dokumentet med central investorinformation omfatter de væsentligste træk ved foreningen, som investor bør informeres om, også selv om de ikke indgår i prospektets beskrivelse af mål og investeringspolitik, herunder: 1) De vigtigste kategorier af finansielle instrumenter, som der kan investeres i. 2) Om investor kan indløse andele i foreningen på anfordring, og i givet fald med en nærmere angivelse af den hyppighed, hvormed andele handles. 3) Hvorvidt foreningen har et særligt mål i forhold til eventuelle industrielle, geografiske eller andre markedsspecifikke sektorer eller i forhold til specifikke kategorier af aktiver. 4) Om foreningen giver mulighed for skønsmæssige valg i forbindelse med de særlige investeringer, der skal foretages, og om denne metode omfatter eller forudsætter en henvisning til et benchmark, og i givet fald hvilket. Det skal tillige oplyses, i hvilket omfang der er mulighed for fleksibilitet i forhold til det pågældende benchmark; Hvis foreningen har sat et mål for indeksbasering, angives det. 5) Om udbytte udbetales eller geninvesteres. Stk. 2. Beskrivelsen i stk. 1 indeholder, hvis det er relevant, følgende oplysninger: 1) Hvis foreningen investerer i obligationer, en angivelse af, om obligationerne er udstedt af virksomheder, staten eller andre enheder, og, hvis det er relevant, af eventuelle mindstekrav til rating. 2) Hvis afdelingen er en struktureret afdeling, en kort gennemgang af alle de aspekter, der er nødvendige for at få en korrekt forståelse af afkastet og af de faktorer, som forventes at blive udslagsgivende for resultatet, herunder, hvis det er nødvendigt, henvisninger til nærmere oplysninger i prospektet om algoritmen og dens funktionsmåde. 3) Hvis valget af aktiver styres af bestemte kriterier, en gennemgang af disse kriterier, f.eks. »vækst«, »værdi« eller »stort udbytte«. 4) Hvis der gøres brug af formueforvaltningsteknikker, f.eks. hedging, arbitrage eller gearing, en kort gennemgang af de faktorer, som forventes at være udslagsgivende for foreningens resultat. 5) Hvis omkostningerne ved porteføljetransaktioner kan forventes at få væsentlig indvirkning på afkastet som følge af den strategi, foreningen har vedtaget, en angivelse af, at det er tilfældet, samtidig med at det fremhæves, at omkostninger ved porteføljetransaktioner afholdes over afdelingens aktiver i tillæg til de gebyrer, der er omhandlet i kapitel 6. 6) Hvis der angives en anbefalet mindsteperiode for besiddelse af andele i foreningen enten i prospektet eller i eventuelt markedsføringsmateriale, eller hvis det anføres, at en mindsteperiode er et vigtigt aspekt ved investeringsstrategien en erklæring, med følgende ordlyd: » Anbefaling: Denne afdeling er muligvis ikke egnet for investorer, som planlægger at trække deres penge ud inden for [tidsperiode]. « Stk. 3. I forbindelse med de oplysninger, der er omhandlet i stk. 1 og 2, skelnes der mellem de brede investeringskategorier, jf. stk. 1, nr. 1 og 3, og stk. 2, nr. 1, og den metode administrationsselskaberne skal anvende i forbindelse med disse investeringer, jf. stk. 1, nr. 4, og stk. 2, nr. 2-4. Stk. 4. Afsnittet »Mål og investeringspolitik« i dokumentet med central investorinformation kan indeholde andre oplysninger end dem, der er opført i stk. 2, herunder en beskrivelse af foreningens investeringsstrategi, hvis oplysningerne er nødvendige for at give en passende beskrivelse af foreningens mål og investeringsstrategi.",
      "valid_from": "2011-06-28",
      "valid_to": null
    },
    {
      "provision_ref": "5:9",
      "chapter": "5",
      "section": "9",
      "content": "§ 9. Afsnittet »Risiko/afkast-profil« i dokumentet med central investorinformation omfatter en syntetisk indikator suppleret med: 1) En beskrivelse med ord af indikatoren og dens vigtigste begrænsninger. 2) En beskrivelse med ord af risici, som er væsentlige for foreningen, men som den syntetiske indikator ikke tager tilstrækkelig højde for. Stk. 2. Den syntetiske indikator i stk. 1 består af en række kategorier på en numerisk skala, hvor foreningen er tilknyttet en af kategorierne. Beskrivelsen af den syntetiske indikator skal opfylde kravene i bilag 1. Stk. 3. Beregningen af den syntetiske indikator og eventuelle senere ændringer dokumenteres i tilstrækkeligt omfang. Administrationsselskaberne opbevarer fortegnelser over disse beregninger i en periode på mindst fem år. Perioden forlænges til fem år efter forfald i forbindelse med strukturerede afdelinger. Stk. 4. Beskrivelsen med ord, jf. stk. 1, nr. 1), skal indeholde følgende oplysninger: 1) En erklæring om, at historiske data som dem, der anvendes til at beregne den syntetiske indikator, ikke nødvendigvis giver et pålideligt billede af foreningens fremtidige risikoprofil. 2) En erklæring om, at den angivne risiko/afkast-kategori ikke nødvendigvis forbliver uændret, og at kategoriseringen af foreningen kan ændre sig med tiden. 3) En erklæring om, at den laveste kategori ikke er ensbetydende med en risikofri investering. 4) En kort redegørelse for, hvorfor foreningen befinder sig i en bestemt kategori. 5) Nærmere oplysninger om karakteren, timingen og omfanget af eventuel kapitalgaranti eller – beskyttelse, som foreningen tilbyder, herunder de potentielle virkninger, hvis andele indløses uden for garanti- eller beskyttelsesperioden. Stk. 5. Beskrivelsen med ord, jf. stk. 1, nr. 2), skal indeholde følgende: 1) kreditrisiko, hvis en væsentlig del af investeringen omfatter obligationer. 2) likviditetsrisiko, hvis en væsentlig del af investeringen omfatter finansielle instrumenter, som i sig selv er tilstrækkeligt likvide, men som under visse omstændigheder kan have et ret lavt likviditetsniveau, hvilket har indvirkning på niveauet for foreningens likviditetsrisiko som helhed. 3) modpartsrisiko, hvis en afdeling er omfattet af en garanti fra tredjemand, eller hvis investeringseksponeringen i væsentligt omfang er opnået gennem en eller flere aftaler med tredjemand. 4) operationelle risici og risici forbundet med opbevaring af aktiver. 5) følgerne af finansielle teknikker, jf. § 123 i lov om investeringsforeninger mv. og bilag 5, nr. 4 til 11 i lov om finansiel virksomhed, som f.eks derivataftaler, for foreningens risikoprofil, hvis sådanne teknikker anvendes til at opnå, øge eller begrænse eksponering i forhold til underliggende aktiver.",
      "valid_from": "2011-06-28",
      "valid_to": null
    },
    {
      "provision_ref": "5:10",
      "chapter": "5",
      "section": "10",
      "content": "§ 10. De risici, der er omhandlet i § 9, stk. 1, nr. 1, identificeres og beskrives i overensstemmelse med den interne proces, som foreningens administrationsselskab har indført til at identificere, måle og føre tilsyn med risici. Hvis administrationsselskaber administrerer mere end én forening identificeres og beskrives de givne risici på en konsekvent måde.",
      "valid_from": "2011-06-28",
      "valid_to": null
    },
    {
      "provision_ref": "6:11",
      "chapter": "6",
      "section": "11",
      "content": "§ 11. Afsnittet »Omkostninger« i dokumentet med central investorinformation indeholder en præsentation af omkostninger i form af en tabel, jf. bilag 2. Stk. 2. Tabellen i bilag 2 udfyldes i overensstemmelse med følgende krav: 1) Indtrædelses- og udtrædelsesomkostningerne svarer hver for sig til det beløb udtrykt i procent, som maksimalt kan trækkes fra investors kapitalforpligtelse overfor foreningen. 2) Et enkelt tal viser de omkostninger, der afholdes af foreningen i løbet af et år, dvs. de »løbende omkostninger«, som svarer til samtlige årlige omkostninger og andre betalinger, der afholdes over foreningens aktiver i den definerede periode, og er baseret på beløbene fra det foregående år. 3) I tabellen opføres og beskrives eventuelle omkostninger, som foreningen afholder under visse særlige omstændigheder, omkostningens beregningsgrundlag, og hvornår omkostningen finder anvendelse.",
      "valid_from": "2011-06-28",
      "valid_to": null
    },
    {
      "provision_ref": "6:12",
      "chapter": "6",
      "section": "12",
      "content": "§ 12. Afsnittet »Omkostninger« skal indeholde en beskrivelse med ord af alle de omkostninger, der er opført i tabellen, herunder: 1) Om Indtrædelses- og udtrædelsesomkostninger: a) Det skal fremgå tydeligt, at omkostningerne altid er maksimumbeløb, for i nogle tilfælde betaler investor muligvis mindre. b) Der tilføjes en erklæring om, at investor kan få oplyst de faktiske indtrædelses- og udtrædelsesomkostninger ved henvendelse til investors finansielle rådgiver eller distributør. 2) Om »Løbende omkostninger«, hvor der tilføjes en erklæring om, at de løbende omkostninger altid er baseret på de foregående års udgifter, dvs. for året der slutter i [måned/år], og at beløbet derfor kan variere fra år til år. Stk. 2. Afsnittet om »omkostninger« skal indeholde en erklæring om omkostningernes indvirkning, hvoraf det tydeligt fremgår, at de omkostninger, investor betaler, anvendes til at afholde foreningens løbende omkostninger, herunder omkostninger i forbindelse med foreningens markedsføring og distribution, og at disse omkostninger begrænser investeringens potentielle vækst.",
      "valid_from": "2011-06-28",
      "valid_to": null
    },
    {
      "provision_ref": "6:13",
      "chapter": "6",
      "section": "13",
      "content": "§ 13. Samtlige led i omkostningsstrukturen skal præsenteres så tydeligt som muligt, således, at investor kan vurdere omkostningernes samlede indvirkning. Stk. 2. Hvis omkostningerne ved porteføljetransaktioner kan forventes at få en væsentlig indvirkning på afkastet som følge af den strategi, foreningen har vedtaget, angives dette i afsnittet »Mål og investeringspolitik«, jf. § 8. stk. 2, nr. 5. Stk. 3. Resultatbetingede honorarer oplyses i overensstemmelse med § 11, stk. 2, nr. 3. Resultatbetingede honorarer afholdt af foreningen i det foregående regnskabsår angives i procent.",
      "valid_from": "2011-06-28",
      "valid_to": null
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Hvis en ny forening ikke kan opfylde kravene i § 11, stk. 2, nr. 2, og § 12, stk. 1, nr. 2, fastsættes de løbende omkostninger skønsmæssigt på grundlag af de samlede forventede omkostninger. Stk. 2. Stk. 1 finder ikke anvendelse i følgende tilfælde: 1) For afdelinger som opkræver en fast samlet omkostning, og der angives det pågældende beløb i stedet. 2) For afdelinger, der fastsætter et loft eller maksimum for det beløb, der kan opkræves, og her angives det pågældende beløb i stedet, forudsat at administrationsselskabet forpligter sig til at respektere det offentliggjorte beløb og afholde eventuelle omkostninger, som ellers vil forårsage en overskridelse heraf.",
      "valid_from": "2011-06-28",
      "valid_to": null
    },
    {
      "provision_ref": "6:15",
      "chapter": "6",
      "section": "15",
      "content": "§ 15. Afsnittet »Omkostninger« indeholder, hvis det er relevant, krydsreferencer til de dele i foreningens prospekt, hvor der kan findes nærmere oplysninger om omkostninger, herunder om resultatbetingede honorarer og deres beregning.",
      "valid_from": "2011-06-28",
      "valid_to": null
    },
    {
      "provision_ref": "7:16",
      "chapter": "7",
      "section": "16",
      "content": "§ 16. Foreningens tidligere resultater præsenteres i et søjlediagram, der viser foreningens resultater i de seneste ti år. Søjlediagrammet skal være af en sådan størrelse, at det er letlæseligt, men må under ingen omstændigheder fylde mere end en halv side i dokumentet med central investorinformation. Stk. 2. Foreninger, hvis tidligere resultater strækker sig over færre end fem hele kalenderår, præsenterer kun resultaterne i de seneste fem år. Stk. 3. År uden data vises som tomme felter, kun med angivelse af datoen. Stk. 4. Hvis foreningen endnu ikke råder over data om tidligere resultater for et helt kalenderår, indsættes der en forklaring om, at der ikke foreligger tilstrækkelige data til at give investor nyttige oplysninger om tidligere resultater. Stk. 5. Søjlediagrammet suppleres med tydelige anmærkninger, som: 1) Advarer om, at diagrammet har en begrænset værdi som indikator for fremtidige resultater 2) kort viser, hvilke gebyrer og honorarer, der indgår i eller er udeladt fra beregningen af tidligere resultater, 3) angiver i hvilket år afdelingen blev oprettet, og 4) angiver, i hvilken valuta de tidligere resultater er beregnet. Stk. 6. Kravene i stk. 5, nr. 2, finder ikke anvendelse for foreninger, som ikke opkræver ind- og udtrædelsesgebyrer. Stk. 7. Dokumentet med central investorinformation indeholder ikke oplysninger om tidligere resultater i dele af det indeværende kalenderår.",
      "valid_from": "2011-06-28",
      "valid_to": null
    },
    {
      "provision_ref": "7:17",
      "chapter": "7",
      "section": "17",
      "content": "§ 17. Tidligere resultater beregnes på grundlag af nettoværdien af foreningens aktiver og ud fra den antagelse, at afdelingen har geninvesteret eventuel indtjening, som kan distribueres.",
      "valid_from": "2011-06-28",
      "valid_to": null
    },
    {
      "provision_ref": "7:18",
      "chapter": "7",
      "section": "18",
      "content": "§ 18. Selv om der opstår væsentlige ændringer i foreningens mål og investeringspolitik i den periode, som søjlediagrammet i § 16 omfatter, skal søjlediagrammet fortsat vise foreningens tidligere resultater forud for de pågældende væsentlige ændringer. Stk. 2. Perioden forud for de væsentlige ændringer, jf. stk. 1, vises i søjlediagrammet med en tydelig advarsel om, at resultaterne blev opnået under omstændigheder, der ikke længere gør sig gældende.",
      "valid_from": "2011-06-28",
      "valid_to": null
    },
    {
      "provision_ref": "7:19",
      "chapter": "7",
      "section": "19",
      "content": "§ 19. Hvis der henvises til et benchmark i afsnittet »Mål og investeringspolitik« i dokumentet om central investorinformation, indsættes der i diagrammet en søjle med det pågældende benchmarks tidligere resultater ved siden af hver enkelt søjle med foreningens tidligere resultater. Stk. 2. Foreninger, der ikke råder over data om tidligere resultater i de krævede fem eller ti år, indsætter ikke et benchmark for de år, hvor foreningen ikke eksisterede.",
      "valid_from": "2011-06-28",
      "valid_to": null
    },
    {
      "provision_ref": "7:20",
      "chapter": "7",
      "section": "20",
      "content": "§ 20. Simulerede resultater for perioden før der forelå data, er kun tilladt i følgende tilfælde forudsat at de bruges på en redelig, tydelig og ikke-vildledende måde. En eksisterende forening eller en eksisterende investeringsafdeling kan simulere resultaterne for en ny andelsklasse ved hjælp af resultaterne for en anden klasse, forudsat at de to klasser ikke adskiller sig væsentligt fra hinanden med hensyn til, i hvilket omfang de deltager i foreningens aktiver. Stk. 2. Hvis resultaterne er simuleret som omhandlet i stk. 1, angives dette tydeligt i søjlediagrammet. Stk. 3. Hvis en forening ændrer retlig status, men fortsat er etableret i samme medlemsstat, forbliver data om resultater uændrede, hvis den kompetente myndighed i medlemsstaten med rimelighed vurderer, at den ændrede status ikke har konsekvenser for foreningens resultat. Stk. 4. I tilfælde af fusion, jf. § 101, stk. 1, i lov om investeringsforeninger m.v., beholdes kun de data, der vedrører den fortsættende forenings eller afdelings tidligere resultater i dokumentet med central investorinformation.",
      "valid_from": "2011-06-28",
      "valid_to": null
    },
    {
      "provision_ref": "8:21",
      "chapter": "8",
      "section": "21",
      "content": "§ 21. Afsnittet »Praktiske oplysninger« i dokumentet med central investorinformation, indeholder følgende oplysninger, som er relevante for investorer i alle de medlemsstater, hvor foreningen markedsføres: 1) Depositarens navn. 2) Hvor og hvordan der kan indhentes yderligere oplysninger om foreningen, kopier af prospektet, og den seneste årsrapport og efterfølgende halvårsrapport, herunder på hvilket eller hvilke sprog dokumenterne foreligger, og at de kan rekvireres gratis. 3) Hvor og hvordan andre praktiske oplysninger kan indhentes, herunder hvor de seneste priser på andele kan findes. 4) En erklæring om, at skattelovgivningen i foreningens hjemland kan få indvirkning på investors personlige skattemæssige stilling. 5) Følgende erklæring: »[Foreningens navn] drages kun til ansvar for oplysninger i dette dokument, hvis de er vildledende, unøjagtige eller ikke i overensstemmelse med de relevante dele i foreningens prospekt.« Stk. 2. Hvis dokumentet med central investorinformation vedrører en enkelt afdeling, jf. § 2, skal afsnittet om »Praktiske oplysninger«, give information om følgende: 1) At dokumentet med central investorinformation indeholder en beskrivelse af en afdeling af en forening, og hvis det er tilfældet, at prospektet og de periodiske rapporter udarbejdes for hele den forening, der er nævnt i begyndelsen af dokumentet med central investorinformation. 2) Hvorvidt de enkelte afdelingers aktiver og passiver er adskilt ved lov, og hvilke konsekvenser det kan få for investor. 3) Hvorvidt investor har ret til at ombytte sin investering i andele i en afdeling med andele i en anden afdeling, og hvor der i givet fald kan indhentes oplysning om hvordan denne ret udøves. 4) Hvis administrationsselskabet fastsætter et gebyr, som investor skal betale for at ombytte sin investering, jf. litra c, og det pågældende gebyr adskiller sig fra standardgebyret for køb og salg af andele, angives gebyret separat i afsnittet »Omkostninger« i dokumentet med central investorinformation. Stk. 3. Afsnittet »Praktiske oplysninger« i dokumentet med central investorinformation, skal hvis det er relevant indeholde de oplysninger, om andelsklasser, der kræves i § 3.",
      "valid_from": "2011-06-28",
      "valid_to": null
    },
    {
      "provision_ref": "8:22",
      "chapter": "8",
      "section": "22",
      "content": "§ 22. Krydsreferencer til andre informationskilder, herunder prospektet og års- eller halvårsrapport, kan medtages i dokumentet med central investorinformation, forudsat alle oplysninger, som er afgørende for investorernes forståelse af de væsentlige aspekter ved investeringen, medtages i selve dokumentet med central investorinformation. Krydsreferencer til foreningens eller administrationsselskabets websted er tilladt, herunder til den del af et sådant websted, som indeholder prospektet og de periodiske beregninger. Stk. 2. Krydsreferencerne i stk. 1 skal lede investor frem til det specifikke afsnit i den relevante informationskilde. Der kan anvendes flere forskellige krydsreferencer i dokumentet med central investorinformation, men de skal begrænses til et minimum.",
      "valid_from": "2011-06-28",
      "valid_to": null
    },
    {
      "provision_ref": "9:23",
      "chapter": "9",
      "section": "23",
      "content": "§ 23. Administrationsselskaber og foreninger sikrer, at central investorinformation gennemgås mindst én gang hver tolvte måned. Stk. 2. Oplysningerne gennemgås forud for forslag om ændring af prospektet eller foreningens vedtægter, hvis ændringerne ikke er gennemgået, som angivet i stk. 1. Stk. 3. Oplysningerne gennemgås forud for eller efter ændringer, som anses for væsentlige i forhold til de oplysninger, der indgår i dokumentet med central investorinformation.",
      "valid_from": "2011-06-28",
      "valid_to": null
    },
    {
      "provision_ref": "9:24",
      "chapter": "9",
      "section": "24",
      "content": "§ 24. Hvis en gennemgang som nævnt i § 23 viser, at det er nødvendigt at foretage ændringer i dokumentet med central investorinformation, gøres den reviderede udgave straks tilgængelig. Stk. 2. Hvis der forventes ændringer i dokumentet med central investorinformation som følge af en beslutning, som administrationsselskabet har truffet, herunder ændringer i prospektet eller foreningens vedtægter, gøres den reviderede udgave tilgængelig, før ændringerne træder i kraft. Stk. 3. Dokumenter med central investorinformation, som omfatter en behørigt revideret præsentation af foreningens tidligere resultater, gøres tilgængelige senest 35 arbejdsdage efter den 31. december hvert år.",
      "valid_from": "2011-06-28",
      "valid_to": null
    },
    {
      "provision_ref": "9:25",
      "chapter": "9",
      "section": "25",
      "content": "§ 25. Oplysninger om omkostninger skal give et korrekt billede af eventuelle ændringer i omkostningsstrukturen, som fører til en forhøjelse af det maksimalt tilladte beløb for engangsomkostninger, der afholdes direkte af investor. Stk. 2. Hvis de »løbende omkostninger«, som beregnet i overensstemmelse med § 11, stk. 2, nr. 2, ikke længere er pålidelige, fastsætter administrationsselskabet i stedet et skønsmæssigt tal for »løbende omkostninger«, som med rimelighed kan anses for at være indikativt for det beløb, foreningen kan forventes at skulle betale fremover. Der gives oplysning om det ændrede grundlag ved hjælp af følgende erklæring: » Tallet for de løbende omkostninger er et skøn [indsæt en kort beskrivelse af, hvorfor der anvendes et skøn frem for et ex-post tal ] Nærmere oplysninger om omkostningerne findes i foreningens årsrapporter for de enkelte regnskabsår. «",
      "valid_from": "2011-06-28",
      "valid_to": null
    },
    {
      "provision_ref": "10:26",
      "chapter": "10",
      "section": "26",
      "content": "§ 26. Hvis en forening investerer en betydelig andel af sine aktiver i investeringsforeninger eller andre institutter for kollektiv investering, jf. § 124, stk. 1, i lov om investeringsforeninger m.v. og bilag 5, nr. 3, i lov om finansiel virksomhed, skal beskrivelsen af det pågældende investeringsinstituts mål og investeringspolitik i dokumentet med central investorinformation indeholde en kort beskrivelse af, hvordan de andre institutter for kollektiv investering udvælges løbende.",
      "valid_from": "2011-06-28",
      "valid_to": null
    },
    {
      "provision_ref": "10:27",
      "chapter": "10",
      "section": "27",
      "content": "§ 27. Ved beskrivelsen med ord af risikofaktorer, jf. § 9, stk. 1, nr. 2, tages der højde for de risici, der er forbundet med de enkelte underliggende institutter for kollektiv investering, i det omfang de kan forventes at være væsentlige for foreningen.",
      "valid_from": "2011-06-28",
      "valid_to": null
    },
    {
      "provision_ref": "10:28",
      "chapter": "10",
      "section": "28",
      "content": "§ 28. Ved beskrivelsen af omkostninger tages der højde for eventuelle omkostninger, som foreningen selv pådrager sig som investor i de underliggende institutter for kollektiv investering. Navnlig skal eventuelle indtrædelses- og udtrædelsesomkostninger samt løbende omkostninger, som de underliggende institutter for kollektiv investering opkræver, afspejles i foreningens beregning af egne løbende omkostninger.",
      "valid_from": "2011-06-28",
      "valid_to": null
    },
    {
      "provision_ref": "11:29",
      "chapter": "11",
      "section": "29",
      "content": "§ 29. Strukturerede specialforeningers dokument med central investorinformation indeholder ikke afsnittet »Tidligere resultater.« Stk. 2. Afsnittet »Mål og investeringspolitik« i strukturerede specialforeningers dokument med central investorinformation indeholder en beskrivelse af, hvordan formlen fungerer, og hvordan afkastet bruges. Stk. 3. Beskrivelsen i stk. 2 ledsages af en illustration, som viser mindst tre scenarier for specialforeningens potentielle resultater. Passende scenarier udvælges med henblik på at vise, under hvilke omstændigheder formlen kan generere et lavt, mellemstort eller stort afkast, herunder, hvis det er relevant, et negativt afkast for investor Stk. 4. Scenarierne i stk. 3 skal sætte investor i stand til fuldt ud at forstå alle virkningerne af den beregningsmekanisme, der er indbygget i formlen. De skal præsenteres på en måde, som er redelig, tydelig og ikke-vildledende og således, at det kan forventes at blive forstået af en almindelig detailinvestor. De må navnlig ikke overdrive omfanget af specialforeningens endelige resultater. Stk. 5. Scenarierne i stk. 3 skal bygge på rimelige og forsigtige antagelser om fremtidige markedsvilkår og prisændringer. Hvis formlen indebærer, at investor kan blive udsat for væsentlige tab, f.eks. i forbindelse med en kapitalgaranti som kun fungerer under særlige omstændigheder, skal tabene dog illustreres på en passende måde, også selv om der kun opstår ringe sandsynlighed for, at de tilsvarende markedsforhold opstår. Stk. 6. Scenarierne i stk. 3 ledsages af en erklæring om, at de er eksempler til illustration af formlen og ikke fremtidsprognoser. Det skal fremgå tydeligt, at scenarierne ikke er lige sandsynlige.",
      "valid_from": "2011-06-28",
      "valid_to": null
    },
    {
      "provision_ref": "11:30",
      "chapter": "11",
      "section": "30",
      "content": "§ 30. Strukturerede specialforeningers dokument med central investorinformation må højest fylde tre A4-sider i trykt udgave.",
      "valid_from": "2011-06-28",
      "valid_to": null
    },
    {
      "provision_ref": "12:31",
      "chapter": "12",
      "section": "31",
      "content": "§ 31. Hvis dokumentet med central investorinformation eller prospektet for foreningen skal udleveres til investorer på et andet varigt medium end papir, skal følgende betingelser opfyldes: 1) Udleveringen af dokumentet med central investorinformation eller prospektet på et sådant varigt medium skal foregå på en måde, der er passende i forhold til, hvordan forretningerne mellem administrationsselskabet og investor skal udføres. 2) Den person, som dokumentet med central investorinformation eller prospektet udleveres til, skal specifikt vælge dette andet medium, når den pågældende får valget mellem oplysningerne på papir eller på dette andet varige medium. Stk. 2. Hvis dokumentet med central investorinformation eller prospektet skal udleveres via et websted og de pågældende oplysninger ikke er rettet personligt til investor, skal følgende betingelser også opfyldes: 1) Udleveringen af oplysningerne på det pågældende medium skal foregå på en måde, der er passende i forhold til, hvordan forretningerne mellem administrationsselskabet og investor udføres eller skal udføres. 2) Investor skal specifikt godkende at få oplysningerne udleveret i den pågældende form. 3) Investor skal informeres elektronisk om webstedets adresse og den side, hvor der er adgang til oplysningerne. 4) Oplysningerne skal ajourføres. 5) Kunden skal have uafbrudt adgang til oplysningerne via webstedet så længe, det er rimeligt. Stk. 3. Ved anvendelsen af denne bestemmelse anses udlevering af oplysninger ved hjælp af elektronisk kommunikation for at være foregået på en måde, der er passende i forhold til, hvordan forretningerne mellem administrationsselskabet og investor udføres eller skal udføres, hvis der er dokumentation for, at investor har adgang til internettet med jævne mellemrum. Hvis investor opgiver en e-mailadresse med henblik på de pågældende forretninger, betragtes det som en sådan dokumentation.",
      "valid_from": "2011-06-28",
      "valid_to": null
    },
    {
      "provision_ref": "13:32",
      "chapter": "13",
      "section": "32",
      "content": "§ 32. Denne bekendtgørelse træder i kraft den 1. juli 2011",
      "valid_from": "2011-06-28",
      "valid_to": null
    }
  ],
  "definitions": []
}
