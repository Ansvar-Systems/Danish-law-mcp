{
  "id": "2016:1596",
  "type": "statute",
  "title": "Bekendtgørelse om ophold og betaling for ophold på skolehjem på maritime uddannelsesinstitutioner, betaling for beklædning, udlån af uniform og undervisningsmaterialer, deltagerbetaling for godkendt radiokursus samt forskellige former for understøttelse til deltagere ved visse maritime grund- og efteruddannelser",
  "short_name": "BEK H#LOKDOK04",
  "status": "in_force",
  "issued_date": "2016-12-15",
  "url": "https://www.retsinformation.dk/eli/lta/2016/1596/xml",
  "description": "Retsinformation source. DocumentId=CE000445; AccessionNumber=B20160159605; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse finder anvendelse for uddannelser, der gennemføres på uddannelsesinstitutioner, som er godkendt i henhold til § 4 i lov om maritime uddannelser, og som modtager tilskud, hvis Styrelsen for Institutioner og Uddannelsesstøtte vurderer, at der er behov for den pågældende undervisning, jf. lovens §§ 5 og 6."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Følgende uddannelser kan gennemføres med ophold på skolehjem: 1) Den grundlæggende maritime uddannelses indledende emner. 2) Den grundlæggende maritime uddannelses afsluttende emner som skibsassistent. 3) Skibsassistentuddannelsen for personer med erhvervsuddannelse. 4) HF-Søfart. 5) Erhvervsfiskeriets sikkerhedskursus og Erhvervsfiskeriets grundkursus . 6) Efteruddannelse for skibsassistenter, der gennemføres med tilskud i henhold til lov om maritime uddannelser. 7) Uddannelsen til skibskok."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Deltagerne i uddannelse som nævnt i § 2 betaler for opholdet på skolehjem med et beløb for kost og logi, der reguleres årligt. Beløbet fremgår af finansloven. Stk. 2. Opholdet er gratis for deltagere, der ikke har ret til statens uddannelsesstøtte, ikke får løn eller anden ydelse fra en arbejdsgiver eller en arbejdsløshedskasse og ikke modtager understøttelse i henhold til kapitel 5, jf. dog stk. 3. Staten yder i dette tilfælde et tilskud til uddannelsesinstitutionen svarende til deltageres egenbetaling efter stk. 1. Stk. 3. Gratis ophold omfatter, uanset stk. 2, ikke udenlandske deltagere, der er optaget som led i en udveksling mellem den maritime uddannelsesinstitution og en institution i udlandet, medmindre deltagerne efter EU-retten, EØS-aftalen eller andre internationale aftaler, som Danmark har indgået, har krav på ligestilling med danske statsborgere."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Elever kan gennemføre første år af HF-Søfart med ophold på skolehjem, hvis deres bopæl ligger mere end fem kvarters transporttid fra den maritime uddannelsesinstitution, jf. dog stk. 2. Stk. 2. For elever under 18 år kan opholdet forlænges ud over det første år."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Elever på HF-Søfart, som ikke opfylder de i § 4 fastsatte betingelser for ophold på skolehjem, kan tilbydes ophold mod betaling for kost og logi, hvis pladsforholdene tillader det. Elevernes betaling for kost og logi beregnes efter reglerne for indtægtsdækket virksomhed."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Uddannelsesinstitutionen udleverer mod betaling den for en sikkerhedsmæssig forsvarlig gennemførelse af uddannelsen nødvendige beklædning til elever på den grundlæggende maritime uddannelse til skibsassistent og til elever på HF-Søfart. Elevernes betaling beregnes til kostprisen for beklædningen. Stk. 2. Uddannelsesinstitutionen udlåner undervisningsmaterialer, herunder bøger til eleverne på de i stk. 1 nævnte uddannelser uden betaling herfor. Eleverne skal tilbagelevere undervisningsmaterialer, herunder bøger, i væsentlig samme stand ved afbrydelse eller afslutning af uddannelsen. Stk. 3. Hvis dele af de i stk. 1 nævnte uddannelser gennemføres med ophold på skoleskibe, hvor eleverne skal benytte uniform, udlåner uddannelsesinstitutionen en uniform til eleverne uden betaling herfor. Eleverne skal tilbagelevere uniformen i væsentlig samme stand ved afbrydelse eller afslutning af uddannelsen. Stk. 4. Uddannelsesinstitutionen kan opkræve et depositum fra eleverne i forbindelse med udlån af undervisningsmaterialer efter stk. 2 og udlån af uniform efter stk. 3. Det samlede beløb der kan opkræves i depositum for udlån af undervisningsmaterialer og uniform kan højst udgøre 2000 kr. Hvis en elev ikke afleverer udlånte undervisningsmaterialer og uniform i væsentlig samme stand ved afbrydelse eller afslutning af uddannelsen, kan uddannelsesinstitutionen modregne kostprisen herfor i det opkrævede depositum. Hvis uddannelsesinstitutionen ikke har opkrævet depositum for udlån af undervisningsmaterialer og uniform, kan uddannelsesinstitutionen opkræve betaling svarende til kostprisen for undervisningsmaterialer og uniform, som eleven ikke afleverer i henhold til stk. 2 og 3. Stk. 5. Elevens samlede betaling efter stk. 1 og 4 må ikke overstige et beløb, der svarer til 2 måneders stipendium med udeboendesats i henhold til SU-lovens § 8, stk. 1. Stk. 6. Uddannelsesinstitutionen fastsætter de nærmere bestemmelser for udlevering af beklædning og udlån af undervisningsmaterialer og uniform til eleverne samt opkrævning af elevbetaling."
    },
    {
      "provision_ref": "4:7",
      "chapter": "4",
      "section": "7",
      "content": "§ 7. En maritim uddannelsesinstitution, der modtager tilskud til et godkendt radiokursus, kan opkræve deltagerbetaling af kursisten, hvis 1) kurset udbydes som led i efteruddannelse og 2) tilskuddet fra Styrelsen for Institutioner og Uddannelsesstøtte ikke dækker hele undervisningsudgiften."
    },
    {
      "provision_ref": "5:8",
      "chapter": "5",
      "section": "8",
      "content": "§ 8. Der kan ydes uddannelsesstøtte til deltagere på følgende uddannelser: 1) Den grundlæggende maritime uddannelses afsluttende emner som skibsassistent. 2) Skibsassistentuddannelsen for personer med erhvervsuddannelse. 3) Efteruddannelse for skibsassistenter efter lov om maritime uddannelser. 4) Uddannelsen til skibskok. Stk. 2. Uddannelsesstøtten ydes på betingelse af, at deltagerne ikke samtidig får løn eller anden ydelse fra en arbejdsgiver eller en arbejdsløshedskasse."
    },
    {
      "provision_ref": "5:9",
      "chapter": "5",
      "section": "9",
      "content": "§ 9. Til elever, der er indskrevet på den grundlæggende maritime uddannelse på de afsluttende emner som skibsassistent, ydes uddannelsesstøtte svarende til mindstebetalingen for lærlinge efter Industriens Overenskomst, satstrin 1-2 år. Stk. 2. Til deltagere på skibsassistentuddannelsen for personer med erhvervsuddannelse, deltagere på efteruddannelse for skibsassistenter efter lov om maritime uddannelser samt skibskokkeuddannelsen ydes uddannelsesstøtte svarende til højeste dagpengesats efter lov om arbejdsløshedsforsikring."
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Hvis uddannelsesinstitutionen ikke kan tilbyde ophold til deltagere på efteruddannelse for skibsassistenter, elever på skibskokkeuddannelsen samt deltagere på HF-søfart, skal uddannelsesinstitutionen yde tilskud til kost og logi. Stk. 2. For deltagere på efteruddannelse for skibsassistenter samt elever på skibskokkeuddannelsen ydes tilskuddet efter de reducerede takster, der anvendes efter 28 dages udstationering jf. statens regler om time- og dagpenge. Stk. 3. For elever på HF-Søfart, der opfylder betingelserne i § 3, ydes tilskud på 87 kr. pr. dag indtil udgangen af det kvartal, hvor deltageren fylder 18 år."
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Personer, der deltager i uddannelse og efteruddannelse, der er omfattet af § 8, stk. 1 , kan få befordringstilskud. Stk. 2. Deltageren har ret til befordringstilskud for dokumenterede transportudgifter til rejsen fra sin bopæl i Danmark til uddannelsesstedet ved påbegyndelse af uddannelsen samt til hjemrejsen til bopælen ved uddannelsens afslutning. Stk. 3. Deltageren har desuden ret til befordringstilskud til dokumenterede transportudgifter til rejser mellem uddannelsesstedet og sin bopæl i de tilfælde, hvor uddannelsesinstitutionens skolehjem holder lukket. Stk. 4. Rejsegodtgørelsen kan ikke overstige prisen for en standardbillet til et kollektivt transportmiddel, bortset fra fly."
    },
    {
      "provision_ref": "6:12",
      "chapter": "6",
      "section": "12",
      "content": "§ 12. Ansøgning om ophold på skolehjem i medfør af kapitel 2 og understøttelse i medfør af kapitel 5 skal indgives skriftligt til uddannelsesinstitutionen, som træffer afgørelse herom. Ansøgningen om understøttelse skal være indgivet til uddannelsesinstitutionen senest 4 uger efter uddannelsens afslutning."
    },
    {
      "provision_ref": "7:13",
      "chapter": "7",
      "section": "13",
      "content": "§ 13. Uddannelsesinstitutionernes afgørelser i henhold til denne bekendtgørelse kan indbringes for Styrelsen for Institutioner og Uddannelsesstøtte, når klagen vedrører retlige spørgsmål. Stk. 2. Klagen indgives til uddannelsesinstitutionen, som videresender klagen til Styrelsen for Institutioner og Uddannelsesstøtte ledsaget af en udtalelse. Uddannelsesinstitutionen skal give klageren lejlighed til inden for en frist på mindst 1 uge at kommentere udtalelsen. Eventuelle kommentarer fra klageren skal medsendes til styrelsen. Stk. 3. Fristen for at indgive klage efter stk. 1 er 2 uger fra den dag, afgørelsen er meddelt klageren."
    },
    {
      "provision_ref": "8:14",
      "chapter": "8",
      "section": "14",
      "content": "§ 14. Bekendtgørelsen træder i kraft den 1. januar 2017. Stk. 2. § 2 og § 3 finder anvendelse for uddannelsessøgende, der senest den 30. juni 2017 har påbegyndt en af følgende uddannelser: 1) Skibsassistentuddannelsens grundmodul. 2) Skibsassistentuddannelsens afslutningsmodul. Stk. 3. § 8, § 9, stk. 1, og § 11 finder anvendelse for uddannelsessøgende, der senest den 30. juni 2017 har påbegyndt Skibsassistentuddannelsens afslutningsmodul. Stk. 4. § 6 finder anvendelse fra 1. juli 2017. Stk. 5. Bekendtgørelse nr. 1026 af 11. december 2003 om ophold på skolehjem på maritime uddannelsesinstitutioner og understøttelse til studerende og kursister ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse finder anvendelse for uddannelser, der gennemføres på uddannelsesinstitutioner, som er godkendt i henhold til § 4 i lov om maritime uddannelser, og som modtager tilskud, hvis Styrelsen for Institutioner og Uddannelsesstøtte vurderer, at der er behov for den pågældende undervisning, jf. lovens §§ 5 og 6.",
      "valid_from": "2016-12-15",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Følgende uddannelser kan gennemføres med ophold på skolehjem: 1) Den grundlæggende maritime uddannelses indledende emner. 2) Den grundlæggende maritime uddannelses afsluttende emner som skibsassistent. 3) Skibsassistentuddannelsen for personer med erhvervsuddannelse. 4) HF-Søfart. 5) Erhvervsfiskeriets sikkerhedskursus og Erhvervsfiskeriets grundkursus . 6) Efteruddannelse for skibsassistenter, der gennemføres med tilskud i henhold til lov om maritime uddannelser. 7) Uddannelsen til skibskok.",
      "valid_from": "2016-12-15",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Deltagerne i uddannelse som nævnt i § 2 betaler for opholdet på skolehjem med et beløb for kost og logi, der reguleres årligt. Beløbet fremgår af finansloven. Stk. 2. Opholdet er gratis for deltagere, der ikke har ret til statens uddannelsesstøtte, ikke får løn eller anden ydelse fra en arbejdsgiver eller en arbejdsløshedskasse og ikke modtager understøttelse i henhold til kapitel 5, jf. dog stk. 3. Staten yder i dette tilfælde et tilskud til uddannelsesinstitutionen svarende til deltageres egenbetaling efter stk. 1. Stk. 3. Gratis ophold omfatter, uanset stk. 2, ikke udenlandske deltagere, der er optaget som led i en udveksling mellem den maritime uddannelsesinstitution og en institution i udlandet, medmindre deltagerne efter EU-retten, EØS-aftalen eller andre internationale aftaler, som Danmark har indgået, har krav på ligestilling med danske statsborgere.",
      "valid_from": "2016-12-15",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Elever kan gennemføre første år af HF-Søfart med ophold på skolehjem, hvis deres bopæl ligger mere end fem kvarters transporttid fra den maritime uddannelsesinstitution, jf. dog stk. 2. Stk. 2. For elever under 18 år kan opholdet forlænges ud over det første år.",
      "valid_from": "2016-12-15",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Elever på HF-Søfart, som ikke opfylder de i § 4 fastsatte betingelser for ophold på skolehjem, kan tilbydes ophold mod betaling for kost og logi, hvis pladsforholdene tillader det. Elevernes betaling for kost og logi beregnes efter reglerne for indtægtsdækket virksomhed.",
      "valid_from": "2016-12-15",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Uddannelsesinstitutionen udleverer mod betaling den for en sikkerhedsmæssig forsvarlig gennemførelse af uddannelsen nødvendige beklædning til elever på den grundlæggende maritime uddannelse til skibsassistent og til elever på HF-Søfart. Elevernes betaling beregnes til kostprisen for beklædningen. Stk. 2. Uddannelsesinstitutionen udlåner undervisningsmaterialer, herunder bøger til eleverne på de i stk. 1 nævnte uddannelser uden betaling herfor. Eleverne skal tilbagelevere undervisningsmaterialer, herunder bøger, i væsentlig samme stand ved afbrydelse eller afslutning af uddannelsen. Stk. 3. Hvis dele af de i stk. 1 nævnte uddannelser gennemføres med ophold på skoleskibe, hvor eleverne skal benytte uniform, udlåner uddannelsesinstitutionen en uniform til eleverne uden betaling herfor. Eleverne skal tilbagelevere uniformen i væsentlig samme stand ved afbrydelse eller afslutning af uddannelsen. Stk. 4. Uddannelsesinstitutionen kan opkræve et depositum fra eleverne i forbindelse med udlån af undervisningsmaterialer efter stk. 2 og udlån af uniform efter stk. 3. Det samlede beløb der kan opkræves i depositum for udlån af undervisningsmaterialer og uniform kan højst udgøre 2000 kr. Hvis en elev ikke afleverer udlånte undervisningsmaterialer og uniform i væsentlig samme stand ved afbrydelse eller afslutning af uddannelsen, kan uddannelsesinstitutionen modregne kostprisen herfor i det opkrævede depositum. Hvis uddannelsesinstitutionen ikke har opkrævet depositum for udlån af undervisningsmaterialer og uniform, kan uddannelsesinstitutionen opkræve betaling svarende til kostprisen for undervisningsmaterialer og uniform, som eleven ikke afleverer i henhold til stk. 2 og 3. Stk. 5. Elevens samlede betaling efter stk. 1 og 4 må ikke overstige et beløb, der svarer til 2 måneders stipendium med udeboendesats i henhold til SU-lovens § 8, stk. 1. Stk. 6. Uddannelsesinstitutionen fastsætter de nærmere bestemmelser for udlevering af beklædning og udlån af undervisningsmaterialer og uniform til eleverne samt opkrævning af elevbetaling.",
      "valid_from": "2016-12-15",
      "valid_to": null
    },
    {
      "provision_ref": "4:7",
      "chapter": "4",
      "section": "7",
      "content": "§ 7. En maritim uddannelsesinstitution, der modtager tilskud til et godkendt radiokursus, kan opkræve deltagerbetaling af kursisten, hvis 1) kurset udbydes som led i efteruddannelse og 2) tilskuddet fra Styrelsen for Institutioner og Uddannelsesstøtte ikke dækker hele undervisningsudgiften.",
      "valid_from": "2016-12-15",
      "valid_to": null
    },
    {
      "provision_ref": "5:8",
      "chapter": "5",
      "section": "8",
      "content": "§ 8. Der kan ydes uddannelsesstøtte til deltagere på følgende uddannelser: 1) Den grundlæggende maritime uddannelses afsluttende emner som skibsassistent. 2) Skibsassistentuddannelsen for personer med erhvervsuddannelse. 3) Efteruddannelse for skibsassistenter efter lov om maritime uddannelser. 4) Uddannelsen til skibskok. Stk. 2. Uddannelsesstøtten ydes på betingelse af, at deltagerne ikke samtidig får løn eller anden ydelse fra en arbejdsgiver eller en arbejdsløshedskasse.",
      "valid_from": "2016-12-15",
      "valid_to": null
    },
    {
      "provision_ref": "5:9",
      "chapter": "5",
      "section": "9",
      "content": "§ 9. Til elever, der er indskrevet på den grundlæggende maritime uddannelse på de afsluttende emner som skibsassistent, ydes uddannelsesstøtte svarende til mindstebetalingen for lærlinge efter Industriens Overenskomst, satstrin 1-2 år. Stk. 2. Til deltagere på skibsassistentuddannelsen for personer med erhvervsuddannelse, deltagere på efteruddannelse for skibsassistenter efter lov om maritime uddannelser samt skibskokkeuddannelsen ydes uddannelsesstøtte svarende til højeste dagpengesats efter lov om arbejdsløshedsforsikring.",
      "valid_from": "2016-12-15",
      "valid_to": null
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Hvis uddannelsesinstitutionen ikke kan tilbyde ophold til deltagere på efteruddannelse for skibsassistenter, elever på skibskokkeuddannelsen samt deltagere på HF-søfart, skal uddannelsesinstitutionen yde tilskud til kost og logi. Stk. 2. For deltagere på efteruddannelse for skibsassistenter samt elever på skibskokkeuddannelsen ydes tilskuddet efter de reducerede takster, der anvendes efter 28 dages udstationering jf. statens regler om time- og dagpenge. Stk. 3. For elever på HF-Søfart, der opfylder betingelserne i § 3, ydes tilskud på 87 kr. pr. dag indtil udgangen af det kvartal, hvor deltageren fylder 18 år.",
      "valid_from": "2016-12-15",
      "valid_to": null
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Personer, der deltager i uddannelse og efteruddannelse, der er omfattet af § 8, stk. 1 , kan få befordringstilskud. Stk. 2. Deltageren har ret til befordringstilskud for dokumenterede transportudgifter til rejsen fra sin bopæl i Danmark til uddannelsesstedet ved påbegyndelse af uddannelsen samt til hjemrejsen til bopælen ved uddannelsens afslutning. Stk. 3. Deltageren har desuden ret til befordringstilskud til dokumenterede transportudgifter til rejser mellem uddannelsesstedet og sin bopæl i de tilfælde, hvor uddannelsesinstitutionens skolehjem holder lukket. Stk. 4. Rejsegodtgørelsen kan ikke overstige prisen for en standardbillet til et kollektivt transportmiddel, bortset fra fly.",
      "valid_from": "2016-12-15",
      "valid_to": null
    },
    {
      "provision_ref": "6:12",
      "chapter": "6",
      "section": "12",
      "content": "§ 12. Ansøgning om ophold på skolehjem i medfør af kapitel 2 og understøttelse i medfør af kapitel 5 skal indgives skriftligt til uddannelsesinstitutionen, som træffer afgørelse herom. Ansøgningen om understøttelse skal være indgivet til uddannelsesinstitutionen senest 4 uger efter uddannelsens afslutning.",
      "valid_from": "2016-12-15",
      "valid_to": null
    },
    {
      "provision_ref": "7:13",
      "chapter": "7",
      "section": "13",
      "content": "§ 13. Uddannelsesinstitutionernes afgørelser i henhold til denne bekendtgørelse kan indbringes for Styrelsen for Institutioner og Uddannelsesstøtte, når klagen vedrører retlige spørgsmål. Stk. 2. Klagen indgives til uddannelsesinstitutionen, som videresender klagen til Styrelsen for Institutioner og Uddannelsesstøtte ledsaget af en udtalelse. Uddannelsesinstitutionen skal give klageren lejlighed til inden for en frist på mindst 1 uge at kommentere udtalelsen. Eventuelle kommentarer fra klageren skal medsendes til styrelsen. Stk. 3. Fristen for at indgive klage efter stk. 1 er 2 uger fra den dag, afgørelsen er meddelt klageren.",
      "valid_from": "2016-12-15",
      "valid_to": null
    },
    {
      "provision_ref": "8:14",
      "chapter": "8",
      "section": "14",
      "content": "§ 14. Bekendtgørelsen træder i kraft den 1. januar 2017. Stk. 2. § 2 og § 3 finder anvendelse for uddannelsessøgende, der senest den 30. juni 2017 har påbegyndt en af følgende uddannelser: 1) Skibsassistentuddannelsens grundmodul. 2) Skibsassistentuddannelsens afslutningsmodul. Stk. 3. § 8, § 9, stk. 1, og § 11 finder anvendelse for uddannelsessøgende, der senest den 30. juni 2017 har påbegyndt Skibsassistentuddannelsens afslutningsmodul. Stk. 4. § 6 finder anvendelse fra 1. juli 2017. Stk. 5. Bekendtgørelse nr. 1026 af 11. december 2003 om ophold på skolehjem på maritime uddannelsesinstitutioner og understøttelse til studerende og kursister ophæves.",
      "valid_from": "2016-12-15",
      "valid_to": null
    }
  ],
  "definitions": []
}
