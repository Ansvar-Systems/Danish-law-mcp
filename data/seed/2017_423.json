{
  "id": "2017:423",
  "type": "statute",
  "title": "Bekendtgørelse om ændring af bekendtgørelse om drift af almene boliger m.v.",
  "short_name": "BEK Æ#LOKDOK05",
  "status": "in_force",
  "issued_date": "2017-04-28",
  "url": "https://www.retsinformation.dk/eli/lta/2017/423/xml",
  "description": "Retsinformation source. DocumentId=CX000110; AccessionNumber=B20170042305; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "12a",
      "section": "12a",
      "content": "§ 12 a. Boligorganisationens bestyrelse skal påse, at boligorganisationen udøver god økonomistyring og egenkontrol samt løbende fremmer kvalitet og effektivitet under hensyn til almenboliglovens formål og målsætninger. Stk. 2. Boligorganisationens økonomistyring skal baseres på den fornødne ledelsesinformation, herunder om finansiering, kapacitet og aktiviteter. Stk. 3. Boligorganisationens bestyrelse skal sikre, at boligorganisationen gennemfører løbende egenkontrol med henblik på at øge sparsommelighed, produktivitet og effektivitet, herunder ved tilbagevendende gennemgang af alle forretningsområder samt dokumentation heraf, jf. § 70. Der skal herunder gennemføres de fornødne tiltag, hvis der på grundlag af effektivitetstal og øvrige analyser er fundet forbedringsområder. Stk. 4. Det skal ved egenkontrollen af et forretningsområde vurderes, om konkurrenceudsættelse af nogle eller alle delopgaver vil være hensigtsmæssigt og omkostningsreducerende. Stk. 5. Boligorganisationens bestyrelse skal påse, at der foreligger skriftlige forretningsgange på alle væsentlige driftsområder i boligorganisationen. Stk. 6. Boligorganisationens bestyrelse skal fastsætte mål for udviklingen i hver afdelings samlede driftsudgifter for den kommende 4 års periode, jf. § 70, stk. 1."
    },
    {
      "provision_ref": "20a",
      "section": "20a",
      "content": "§ 20 a. Boligorganisationen skal ved præsentationen af forslag til driftsbudget og årsregnskab tilstræbe en forståelig og overskuelig fremstilling. Det skal herunder sikres, at væsentlige konti og ydelser er beskrevet, og at de stemmeberettigede er gjort bekendt med relevante udgiftssammenligninger. Stk. 2. Udgiftskrævende forslag, der behandles på møder som nævnt i §§ 18-20, skal indeholde oplysning om konsekvenser for huslejen."
    },
    {
      "provision_ref": "61a",
      "section": "61a",
      "content": "§ 61 a. Den rapport om ejendommens tilstand, der er nævnt i § 60, stk. 1, og den vedligeholdelses- og fornyelsesplan, der er nævnt i § 61, stk. 3, skal hvert 5. år granskes af en ekstern uvildig byggesagkyndig med henblik på at vurdere, om rapport og plan er retvisende og omfatter de nødvendige aktiviteter."
    },
    {
      "provision_ref": "70",
      "section": "70",
      "content": "§ 70. I tilslutning til regnskabet afgiver den almene boligorganisations bestyrelse en årsberetning, hvori nærmere redegøres for den økonomiske udvikling samt den udøvede økonomistyring og egenkontrol i boligorganisationen og dens afdelinger i regnskabsåret. Herunder redegøres for: 1) Eventuelle særlige økonomiske problemer i boligorganisationen og dens afdelinger, og de foranstaltninger, der er eller påtænkes iværksat til imødegåelse heraf. 2) Den udøvede økonomistyring, herunder eventuelt ændret ledelsesinformation. 3) Den gennemførte egenkontrol, herunder de omfattede forretningsområder, undersøgelser og foranstaltninger. 4) De fastsatte 4-årige mål for hver afdelings samlede driftsudgifter, jf. § 12 a, stk. 6. 5) Forhold, som revisor måtte have påtalt."
    }
  ],
  "provision_versions": [
    {
      "provision_ref": "12a",
      "section": "12a",
      "content": "§ 12 a. Boligorganisationens bestyrelse skal påse, at boligorganisationen udøver god økonomistyring og egenkontrol samt løbende fremmer kvalitet og effektivitet under hensyn til almenboliglovens formål og målsætninger. Stk. 2. Boligorganisationens økonomistyring skal baseres på den fornødne ledelsesinformation, herunder om finansiering, kapacitet og aktiviteter. Stk. 3. Boligorganisationens bestyrelse skal sikre, at boligorganisationen gennemfører løbende egenkontrol med henblik på at øge sparsommelighed, produktivitet og effektivitet, herunder ved tilbagevendende gennemgang af alle forretningsområder samt dokumentation heraf, jf. § 70. Der skal herunder gennemføres de fornødne tiltag, hvis der på grundlag af effektivitetstal og øvrige analyser er fundet forbedringsområder. Stk. 4. Det skal ved egenkontrollen af et forretningsområde vurderes, om konkurrenceudsættelse af nogle eller alle delopgaver vil være hensigtsmæssigt og omkostningsreducerende. Stk. 5. Boligorganisationens bestyrelse skal påse, at der foreligger skriftlige forretningsgange på alle væsentlige driftsområder i boligorganisationen. Stk. 6. Boligorganisationens bestyrelse skal fastsætte mål for udviklingen i hver afdelings samlede driftsudgifter for den kommende 4 års periode, jf. § 70, stk. 1.",
      "valid_from": "2017-04-28",
      "valid_to": null
    },
    {
      "provision_ref": "20a",
      "section": "20a",
      "content": "§ 20 a. Boligorganisationen skal ved præsentationen af forslag til driftsbudget og årsregnskab tilstræbe en forståelig og overskuelig fremstilling. Det skal herunder sikres, at væsentlige konti og ydelser er beskrevet, og at de stemmeberettigede er gjort bekendt med relevante udgiftssammenligninger. Stk. 2. Udgiftskrævende forslag, der behandles på møder som nævnt i §§ 18-20, skal indeholde oplysning om konsekvenser for huslejen.",
      "valid_from": "2017-04-28",
      "valid_to": null
    },
    {
      "provision_ref": "61a",
      "section": "61a",
      "content": "§ 61 a. Den rapport om ejendommens tilstand, der er nævnt i § 60, stk. 1, og den vedligeholdelses- og fornyelsesplan, der er nævnt i § 61, stk. 3, skal hvert 5. år granskes af en ekstern uvildig byggesagkyndig med henblik på at vurdere, om rapport og plan er retvisende og omfatter de nødvendige aktiviteter.",
      "valid_from": "2017-04-28",
      "valid_to": null
    },
    {
      "provision_ref": "70",
      "section": "70",
      "content": "§ 70. I tilslutning til regnskabet afgiver den almene boligorganisations bestyrelse en årsberetning, hvori nærmere redegøres for den økonomiske udvikling samt den udøvede økonomistyring og egenkontrol i boligorganisationen og dens afdelinger i regnskabsåret. Herunder redegøres for: 1) Eventuelle særlige økonomiske problemer i boligorganisationen og dens afdelinger, og de foranstaltninger, der er eller påtænkes iværksat til imødegåelse heraf. 2) Den udøvede økonomistyring, herunder eventuelt ændret ledelsesinformation. 3) Den gennemførte egenkontrol, herunder de omfattede forretningsområder, undersøgelser og foranstaltninger. 4) De fastsatte 4-årige mål for hver afdelings samlede driftsudgifter, jf. § 12 a, stk. 6. 5) Forhold, som revisor måtte have påtalt.",
      "valid_from": "2017-04-28",
      "valid_to": null
    }
  ],
  "definitions": []
}
