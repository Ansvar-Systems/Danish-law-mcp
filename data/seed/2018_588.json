{
  "id": "2018:588",
  "type": "statute",
  "title": "Bekendtgørelse for Grønland om statsautoriserede og registrerede revisorers erklæringer m.v. (Erklæringsbekendtgørelsen)",
  "short_name": "BEK H#LOKDOK04",
  "status": "in_force",
  "issued_date": "2018-05-29",
  "url": "https://www.retsinformation.dk/eli/lta/2018/588/xml",
  "description": "Retsinformation source. DocumentId=CQ000526; AccessionNumber=B20180058805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Revisor er offentlighedens tillidsrepræsentant ved afgivelse af erklæringer med sikkerhed, der kræves i henhold til lovgivningen, eller som ikke udelukkende er bestemt til hvervgiverens eget brug. Tilsvarende gælder ved afgivelse af udtalelser om ledelsesberetninger. Stk. 2. Revisor skal udforme erklæringerne og udtalelserne uafhængigt af hvervgiver og under hensyn til de forhold, som modtagerne må forventes normalt at tillægge betydning, når de træffer beslutninger. Revisor skal derfor tage stilling til alle forhold, medmindre de er uvæsentlige for formålet med erklæringen og udtalelsen, og andet ikke fremgår af lovgivningen m.v. Stk. 3. Revisor skal udforme erklæringerne og udtalelserne i et entydigt og let forståeligt sprog. Stk. 4. Modtagerne forudsættes i denne bekendtgørelse at være de personer, virksomheder og offentlige myndigheder m.v., hvis beslutninger normalt må forventes at blive påvirket af erklæringerne og udtalelserne."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Ved et regnskab forstås i denne bekendtgørelse 1) en årsrapport, et årsregnskab, et koncernregnskab, en delårsrapport, et delårsregnskab og et delårskoncernregnskab i henhold til årsregnskabsloven, som sat i kraft for Grønland ved kongelig anordning, og 2) et andet tilsvarende regnskab, som ikke er omfattet af nr. 1, og som i det mindste indeholder en resultatopgørelse, en balance og forklarende noter, og som tjener et generelt formål og retter sig mod en bred kreds af brugere."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. En revisionspåtegning på et regnskab er revisors erklæring om den udførte revision. Stk. 2. Er et årsregnskab og et eventuelt koncernregnskab revideret, skal der indgå en revisionspåtegning i årsrapporten, som omfatter alle de revisionspligtige dele heraf. Indeholder årsrapporten en ledelsesberetning, der ikke er revideret, skal revisionspåtegningen desuden indeholde en udtalelse fra revisor, jf. § 5, stk. 1, nr. 7. Stk. 3. I modervirksomheder, der aflægger et regnskab som omhandlet i § 2, nr. 1 eller 2, og som aflægger koncern­regnskab, skal der afgives en fælles revisionspåtegning for årsregnskabet og koncernregnskabet. Reglerne i §§ 5-8 finder tilsvarende anvendelse."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Er det aftalt, at revisor skal afgive en erklæring med sikkerhed på en eller flere supplerende beretninger, der indgår i en årsrapport, kan erklæringerne for beretningerne udarbejdes særskilt. Sådanne erklæringer udformes i henhold til §§ 16-19."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Revisionspåtegningen skal i det mindste indeholde 1) en konklusion, jf. stk. 2 og 3, 2) en omtale af grundlaget for den afgivne konklusion, jf. stk. 4, 3) en omtale af væsentlig usikkerhed vedrørende fortsat drift, jf. stk. 5, 4) fremhævelse af forhold i regnskabet, jf. § 7, stk. 1, 5) en omtale af revisors ansvar for revisionen, jf. stk. 6, 6) oplysninger vedrørende andre forhold, jf. § 7, stk. 2, og 7) hvor ledelsesberetning er udarbejdet, en udtalelse om ledelsesberetningen, jf. stk. 7 og 8. Stk. 2. Oplysningerne efter stk. 1, nr. 1, skal angives i et særskilt afsnit med overskriften: »Konklusion«, jf. dog § 6, stk. 4-6. Stk. 3. Afsnittet om konklusion skal indeholde en identifikation af det reviderede regnskab, og det skal oplyses, hvilken regnskabsmæssige begrebsramme der er anvendt ved regnskabets udarbejdelse. Det skal endvidere oplyses, hvorvidt regnskabet er udarbejdet i overensstemmelse med lovgivningens og eventuelle andre krav til regnskabsaflæggelsen. Hvis det er foreskrevet i lovgivningen eller i andre bestemmelser, skal det oplyses, hvorvidt regnskabet giver et retvisende billede af virksomhedens aktiver og passiver, finansielle stilling samt resultatet i overensstemmelse med den anvendte regnskabsmæssige begrebsramme eller opfylder andre tilsvarende, generelle kvalitetskrav. Stk. 4. Afsnittet om grundlaget for konklusionen skal oplyse om de revisionsstandarder, der er anvendt ved revisionen, og hvorvidt revisor har opnået tilstrækkeligt og egnet revisionsbevis som grundlag for konklusionen. Oplysningerne skal angives i et særskilt afsnit med overskriften: »Grundlag for konklusion«, jf. dog § 6, stk. 4-6. Stk. 5. Revisor skal oplyse, hvis der er væsentlige usikkerheder vedrørende begivenheder eller forhold, som kan rejse betydelig tvivl om virksomhedens evne til at fortsætte driften. Oplysningerne skal gives i et særskilt afsnit med overskriften: »Væsentlig usikkerhed vedrørende fortsat drift«. Stk. 6. I omtalen af revisors ansvar skal oplyses om den udførte revision, revisionens formål og karakter. Det skal særskilt oplyses i erklæringen, hvis revisionen omfatter andet end regnskabet. Stk. 7. Revisor skal gennemlæse ledelsesberetningen og, baseret på den udførte revision af årsregnskabet og et eventuelt koncernregnskab, afgive en udtalelse om 1) hvorvidt ledelsesberetningen er i overensstemmelse med årsregnskabet og et eventuelt koncernregnskab og er udarbejdet i overensstemmelse med lovgivningens krav, og 2) hvorvidt revisor har fundet væsentlige fejlagtige angivelser i ledelsesberetningen, og i givet fald oplyse arten af de fejlagtige angivelser. Stk. 8. Revisors udtalelse om ledelsesberetningen skal angives i et særskilt afsnit med overskriften: »Udtalelse om ledelsesberetningen«. Stk. 9. Revisionspåtegningen skal dateres og underskrives af den eller de revisorer, der er valgt til at foretage revisionen. Hvor en revisionsvirksomhed er valgt, underskrives revisionspåtegningen af den eller de revisorer, til hvem revisionen er overdraget. Revisionsvirksomhedens navn og revisors navn samt angivelse af, om vedkommende er statsautoriseret eller registreret revisor, jf. dog stk. 10, skal tydeligt fremgå af påtegningen. Stk. 10. En revisor, der er beskikket efter § 4, stk. 1, i lov om statsautorisede og registrerede revisorer, som sat i kraft for Grønland ved kongelig anordning, skal angive den faglige titel, som den pågældende er berettiget til efter godkendelse i henhold til regler, der gennemfører Europa-Parlamentets og Rådets direktiv om lovpligtig revision af årsregnskaber og konsoliderede regnskaber."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Revisor skal modificere konklusionen, hvis 1) revisor på baggrund af det opnåede revisionsbevis konkluderer, at regnskabet indeholder væsentlige fejl eller mangler, eller 2) revisor ikke er i stand til at opnå tilstrækkeligt og egnet revisionsbevis til at konkludere, at regnskabet er uden væsentlige fejl. Stk. 2. Konklusionen skal altid modificeres efter 1) stk. 1, nr. 1, når a) regnskabet ikke opfylder krav om, at det skal give et retvisende billede af virksomhedens aktiver og passiver, finansielle stilling samt resultatet i overensstemmelse med den anvendte regnskabsmæssige begrebsramme, eller det ikke opfylder andre tilsvarende, generelle kvalitetskrav, b) regnskabet ikke indeholder de krævede oplysninger eller ikke opfylder betingelserne for at udelade krævede oplysninger, medmindre de manglende oplysninger er uvæsentlige, c) regnskabet er aflagt under forudsætning af fortsat drift, men revisor finder, at forudsætningen ikke er opfyldt, d) usikkerhed vedrørende opgørelsen af regnskabet eller usædvanlige forhold, som har påvirket det, ikke er tilstrækkeligt oplyst i regnskabet, eller e) regnskabet i øvrigt ikke er aflagt i overensstemmelse med lovgivningens eller eventuelle andre bestemmelsers krav til regnskabsaflæggelsen. 2) stk. 1, nr. 2, når a) forhold af betydning for regnskabet ikke er tilstrækkeligt oplyst for revisor, eller b) revisor ikke kan udtrykke en konklusion vedrørende dele af regnskabet eller regnskabet som helhed. Stk. 3. Modificerer revisor konklusionen efter stk. 1, skal revisor afgive en konklusion med forbehold, afgive en afkræftende konklusion, jf. stk. 7, eller undlade at udtrykke en konklusion. Stk. 4. Afgiver revisor en konklusion med forbehold, skal overskriften efter § 5, stk. 2, ændres til: »Konklusion med forbehold«, og overskriften efter § 5, stk. 4, skal ændres til: »Grundlag for konklusion med forbehold«. Stk. 5. Afgiver revisor en afkræftende konklusion, skal overskriften efter § 5, stk. 2, ændres til: »Afkræftende konklusion«, og overskriften efter § 5, stk. 4, skal ændres til: »Grundlag for afkræftende konklusion«. Stk. 6. Kan revisor ikke udtrykke en konklusion, skal overskriften efter § 5, stk. 2, ændres til: »Manglende konklusion«, og overskriften efter § 5, stk. 4, skal ændres til: »Grundlag for manglende konklusion«. Stk. 7. En afkræftende konklusion indeholder oplysning om, at regnskabet ikke giver et retvisende billede af virksomhedens aktiver og passiver, finansielle stilling samt resultatet i overensstemmelse med den anvendte regnskabsmæssige begrebsramme, eller ikke opfylder tilsvarende, generelle kvalitetskrav. Stk. 8. Revisor skal i afsnittet om grundlaget for konklusionen tydeligt begrunde ethvert forhold, der har ført til en modifikation af konklusionen. Stk. 9. Revisor skal oplyse, hvis en modifikation er af så afgørende betydning, at det fører til, at generalforsamlingen ikke bør godkende regnskabet. 1. pkt. finder ikke anvendelse ved revision af regnskaber aflagt af små virksomheder, jf. § 7, stk. 2, nr. 1, i årsregnskabsloven, som sat i kraft for Grønland ved kongelig anordning."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Revisor skal i revisionspåtegningen give oplysninger om eventuelle forhold i regnskabet, som revisor fremhæver uden at modificere konklusionen. Stk. 2. Revisor skal altid oplyse, hvis revisor under sit arbejde bliver opmærksom på, at lovgivningen om bogføring og opbevaring af regnskabsmateriale ikke er overholdt, og den pågældende overtrædelse ikke er uvæsentlig. Der skal endvidere særskilt oplyses om ikke uvæsentlige forhold, som revisor er blevet bekendt med under sit arbejde, og som giver en begrundet formodning om, at medlemmer af ledelsen kan ifalde erstatnings- eller strafansvar for handlinger eller undladelser, der berører virksomheden, tilknyttede virksomheder, virksomhedsdeltagere, kreditorer eller medarbejdere. Herunder skal oplyses om overtrædelse af 1) kapitel 23 i kriminallov for Grønland samt skatte-, afgifts- og tilskudslovgivningen, 2) den for virksomheden fastsatte selskabsretlige eller tilsvarende lovgivning, eller 3) lovgivningen om regnskabsaflæggelse, herunder om bogføring og opbevaring af regnskabsmateriale. Stk. 3. Oplysninger efter stk. 1 og 2 må ikke erstatte en modifikation til konklusionen. Stk. 4. Oplysninger efter stk. 1 skal angives i et særskilt afsnit med overskriften: »Fremhævelse af forhold i regnskabet«. Enhver oplysning efter stk. 2 skal angives i et særskilt afsnit med en overskrift, der er tilpasset indholdet."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Er der i revisionspåtegningen henvist til regnskabet, skal henvisningen foretages til konkrete poster eller noter i regnskabet. Tilsvarende gælder ved henvisninger til en eventuel ledelsesberetning."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. En erklæring om udvidet gennemgang af et regnskab skal i det mindste indeholde 1) en konklusion, jf. stk. 2, 2) en omtale af grundlaget for den afgivne konklusion, jf. stk. 3 og 4, 3) en omtale af væsentlig usikkerhed vedrørende fortsat drift, jf. stk. 5, 4) fremhævelse af forhold i regnskabet, jf. § 7, stk. 1, 5) en omtale af revisors ansvar for den udvidede gennemgang, jf. stk. 6, 6) oplysninger vedrørende andre forhold, jf. § 7, stk. 2, 7) hvor ledelsesberetning er udarbejdet, en udtalelse om ledelsesberetningen, jf. § 5, stk. 7 og 8, og 8) andre erklæringer, jf. stk. 7. Stk. 2. Afsnittet om konklusion skal indeholde en identifikation af det regnskab, der er foretaget en gennemgang af, og det skal oplyses, hvilken regnskabsmæssige begrebsramme der er anvendt ved regnskabets udarbejdelse. Baseret på den udførte udvidede gennemgang skal revisors konklusion udtrykke, hvorvidt regnskabet giver et retvisende billede af virksomhedens aktiver og passiver, finansielle stilling samt resultatet i overensstemmelse med den anvendte regnskabsmæssige begrebsramme eller andre tilsvarende, generelle kvalitetskrav. Oplysningerne skal gives i et særskilt afsnit med overskriften »Konklusion«, jf. dog § 10, stk. 3-5. Stk. 3. Afsnittet om grundlaget for konklusionen skal oplyse om de erklæringsstandarder, der er anvendt ved den udvidede gennemgang, jf. stk. 4, og hvorvidt revisor har opnået tilstrækkeligt og egnet bevis som grundlag for konklusionen. Oplysningerne skal angives i et særskilt afsnit med overskriften: »Grundlag for konklusion«, jf. dog § 10, stk. 3-5. Stk. 4. En udvidet gennemgang af et årsregnskab i henhold til § 135, stk. 1, 2. pkt., i årsregnskabsloven, som sat i kraft for Grønland ved kongelig anordning, skal være udført efter Erhvervsstyrelsens erklæringsstandard for små virksomheder (Udvidet gennemgang af årsregnskaber), jf. bilag 1. En udvidet gennemgang af andre regnskaber skal være udført efter Erhvervsstyrelsens erklæringsstandard for små virksomheder eller en standard, der er ligeværdig med styrelsens standard. Stk. 5. Revisor skal oplyse, hvis der er væsentlige usikkerheder vedrørende begivenheder eller forhold, som kan rejse betydelig tvivl om virksomhedens evne til at fortsætte driften. Oplysningerne skal gives i et særskilt afsnit med overskriften: »Væsentlig usikkerhed vedrørende fortsat drift«. Stk. 6. I omtalen af revisors ansvar skal oplyses om den udvidede gennemgangs formål og karakter, herunder at omfanget af en udvidet gennemgang er mindre end omfanget af en revision, og at der ikke udtrykkes en revisionskonklusion. Det skal særskilt oplyses i erklæringen, hvis den udvidede gennemgang omfatter andet end regnskabet. Stk. 7. Har revisor indgået aftale med virksomhedens ledelse om at udføre handlinger rettet mod regnskabet udover de handlinger, der er krævet efter Erhvervsstyrelsens erklæringsstandard for små virksomheder (Udvidet gennemgang af årsregnskabet), skal erklæringer som følge af disse handlinger angives i et særskilt afsnit efter erklæringen om den udvidede gennemgang af regnskabet. Stk. 8. Erklæringen skal dateres og underskrives af den eller de revisorer, der er valgt til at foretage den udvidede gennemgang. Hvor en revisionsvirksomhed er valgt, underskrives erklæringen af den eller de revisorer, til hvem den udvidede gennemgang er overdraget. Revisionsvirksomhedens navn og revisors navn samt angivelse af, om vedkommende er statsautoriseret eller registreret revisor, jf. dog stk. 9, skal tydeligt fremgå af erklæringen. Stk. 9. En revisor, der er beskikket efter § 4, stk. 1, i lov om statsautorisede og registrerede revisorer, som sat i kraft for Grønland ved kongelig anordning, skal angive den faglige titel, som den pågældende er berettiget til efter godkendelse i henhold til regler, der gennemfører Europa-Parlamentets og Rådets direktiv om lovpligtig revision af årsregnskaber og konsoliderede regnskaber."
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Revisor skal modificere konklusionen i de tilfælde, som følger af § 6, stk. 1 og 2. Stk. 2. Modificerer revisor konklusionen efter stk. 1, skal revisor afgive en konklusion med forbehold, afgive en afkræftende konklusion, jf. § 6, stk. 7, eller undlade at udtrykke en konklusion. Stk. 3. Afgiver revisor en konklusion med forbehold, skal revisor beskrive forholdet i et særskilt afsnit med overskriften: »Grundlag for konklusion med forbehold«, og overskriften efter § 9, stk. 2, ændres til: »Konklusion med forbehold«. Stk. 4. Afgiver revisor en afkræftende konklusion, skal revisor beskrive forholdet i et særskilt afsnit med overskriften: »Grundlag for afkræftende konklusion«, og overskriften efter § 9, stk. 2, ændres til: »Afkræftende konklusion«. Stk. 5. Kan revisor ikke udtrykke en konklusion, skal revisor beskrive forholdet i et særskilt afsnit med overskriften: »Grundlag for manglende konklusion«, og overskriften efter § 9, stk. 2, ændres til: »Manglende konklusion«. Stk. 6. Revisor skal i erklæringen tydeligt begrunde ethvert forhold, der har ført til en modifikation af konklusionen."
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Er der i erklæringen henvist til regnskabet, skal henvisningen foretages til konkrete poster eller noter i regnskabet eller til konkrete afsnit i en eventuel ledelsesberetning."
    },
    {
      "provision_ref": "2:12",
      "chapter": "2",
      "section": "12",
      "content": "§ 12. En erklæring om gennemgang (review) af et regnskab skal i det mindste indeholde 1) en identifikation af det gennemgåede regnskab, 2) en omtale af revisors ansvar, jf. stk. 2, 3) en omtale af, at omfanget af en gennemgang er mindre end omfanget af en revision, og at der derfor ikke udtrykkes en revisionskonklusion, 4) modifikationer, jf. § 13, 5) en konklusion, jf. stk. 3, 6) fremhævelse af forhold i regnskabet, jf. § 14, og 7) andre erklæringer, jf. stk. 4. Stk. 2. I omtalen af revisors ansvar skal oplyses om de standarder, der er anvendt ved revisors gennemgang (review). Stk. 3. Revisors konklusion skal udtrykke, om revisor ved sin gennemgang (review) er blevet opmærksom på forhold, der giver anledning til at konkludere, at regnskabet ikke giver et retvisende billede af virksomhedens aktiver og passiver, finansielle stilling samt resultatet i overensstemmelse med den anvendte regnskabsmæssige begrebsramme eller andre tilsvarende, generelle kvalitetskrav (begrænset sikkerhed). Oplysningerne skal gives i et særskilt afsnit med overskriften »Konklusion«, jf. dog § 13, stk. 3-5. Stk. 4. Har revisor indgået aftale med virksomhedens ledelse om at udføre handlinger rettet mod regnskabet udover de handlinger, der er krævet efter den anvendte standard, skal erklæringer som følge af disse handlinger angives i et særskilt afsnit efter erklæringen om gennemgang (review) af regnskabet. Stk. 5. Erklæringen skal dateres og underskrives af den eller de revisorer, der er udpeget til at foretage gennemgangen. Hvor en revisionsvirksomhed er udpeget, underskrives erklæringen af den eller de revisorer, til hvem gennemgangen er overdraget. Revisionsvirksomhedens navn og revisors navn samt angivelse af, om vedkommende er statsautoriseret eller registreret revisor, jf. dog stk. 6, skal tydeligt fremgå af påtegningen. Stk. 6. En revisor, der er beskikket efter § 4, stk. 1, i lov om statsautorisede og registrerede revisorer, som sat i kraft for Grønland ved kongelig anordning, skal angive den faglige titel, som den pågældende er berettiget til efter godkendelse i henhold til regler, der gennemfører Europa-Parlamentets og Rådets direktiv om lovpligtig revision af årsregnskaber og konsoliderede regnskaber."
    },
    {
      "provision_ref": "2:13",
      "chapter": "2",
      "section": "13",
      "content": "§ 13. Revisor skal modificere konklusionen i de tilfælde, som følger af § 6, stk. 1 og 2. Stk. 2. Modificerer revisor konklusionen efter stk. 1, skal revisor afgive en konklusion med forbehold, afgive en afkræftende konklusion, jf. § 6, stk. 7, eller undlade at udtrykke en konklusion. Stk. 3. Afgiver revisor en konklusion med forbehold, skal revisor beskrive forholdet i et særskilt afsnit med overskriften: »Grundlag for konklusion med forbehold«, og overskriften efter § 12, stk. 3, ændres til: »Konklusion med forbehold«. Stk. 4. Afgiver revisor en afkræftende konklusion, skal revisor beskrive forholdet i et særskilt afsnit med overskriften: »Grundlag for afkræftende konklusion«, og overskriften efter § 12, stk. 3, ændres til: »Afkræftende konklusion«. Stk. 5. Kan revisor ikke udtrykke en konklusion, skal revisor beskrive forholdet i et særskilt afsnit med overskriften: »Grundlag for manglende konklusion«, og overskriften efter § 12, stk. 3, ændres til: »Manglende konklusion«. Stk. 6. Revisor skal i erklæringen tydeligt begrunde ethvert forhold, der har ført til en modifikation af konklusionen."
    },
    {
      "provision_ref": "2:14",
      "chapter": "2",
      "section": "14",
      "content": "§ 14. Revisor skal i erklæringen give oplysninger om eventuelle forhold, som revisor fremhæver uden at modificere konklusionen. Stk. 2. Oplysninger efter stk. 1 må ikke erstatte en modifikation til konklusionen. Oplysningerne skal angives i et særskilt afsnit med overskriften: »Fremhævelse af forhold i regnskabet«."
    },
    {
      "provision_ref": "2:15",
      "chapter": "2",
      "section": "15",
      "content": "§ 15. Er der i erklæringen henvist til regnskabet, skal henvisningen foretages til konkrete poster eller noter i regnskabet eller til konkrete afsnit i en eventuel ledelsesberetning."
    },
    {
      "provision_ref": "2:16",
      "chapter": "2",
      "section": "16",
      "content": "§ 16. Afgiver revisor andre erklæringer med sikkerhed, der ikke er omfattet af §§ 3-15, finder reglerne i §§ 17-19 anvendelse."
    },
    {
      "provision_ref": "2:17",
      "chapter": "2",
      "section": "17",
      "content": "§ 17. En erklæring med sikkerhed efter § 16 skal i det mindste indeholde 1) en identifikation af det forhold, hvorom der afgives erklæring (erklæringsemnet) og en beskrivelse af erklæringsopgaven (kriterierne), 2) en omtale af revisors ansvar og det udførte arbejde, jf. stk. 2, 3) modifikationer, jf. § 18, 4) en konklusion om det udførte arbejde, jf. stk. 3, og 5) fremhævelser, jf. § 19. Stk. 2. I omtalen af det udførte arbejde skal oplyses om erklæringsopgavens formål og karakter. Herunder skal oplyses om anvendte standarder. Stk. 3. I en erklæringsopgave med høj grad af sikkerhed skal revisors konklusion udtrykke, om erklæringsemnet giver et retvisende billede eller er udarbejdet i overensstemmelse med de anvendte kriterier, den er vurderet eller målt efter. I en erklæringsopgave med begrænset sikkerhed skal revisors konklusion udtrykke, om revisor ved det udførte arbejde er blevet opmærksom på forhold, der giver anledning til at konkludere, at erklæringsemnet ikke giver et retvisende billede eller ikke er udarbejdet i overensstemmelse med de anvendte kriterier, det er vurderet eller målt efter. I en erklæringsopgave om udvidet gennemgang af perioderegnskaber samt regnskaber og balancer i henhold til selskabsloven, som sat i kraft for Grønland ved kongelige anordning, der ikke er omfattet af § 2, skal revisors konklusion, baseret på den udførte udvidede gennemgang, udtrykke, om perioderegnskabet, regnskabet eller balancen giver et retvisende billede i overensstemmelse med den anvendte regnskabsmæssige begrebsramme eller andre tilsvarende, generelle kvalitetskrav. Oplysningerne skal gives i et særskilt afsnit med overskriften »Konklusion«, jf. dog § 18, stk. 3-5. Stk. 4. Erklæringen skal dateres og underskrives af den eller de revisorer, der er udpeget til at foretage erklæringsopgaven. Hvor en revisionsvirksomhed er udpeget, underskrives erklæringen af den eller de revisorer, til hvem erklæringsopgaven er overdraget. Revisionsvirksomhedens navn og revisors navn samt angivelse af, om vedkommende er statsautoriseret eller registreret revisor, jf. dog stk. 5, skal tydeligt fremgå af erklæringen. Stk. 5. En revisor, der er beskikket efter § 4, stk. 1, i lov om statsautorisede og registrerede revisorer, som sat i kraft for Grønland ved kongelig anordning, skal angive den faglige titel, som den pågældende er berettiget til efter godkendelse i henhold til regler, der gennemfører Europa-Parlamentets og Rådets direktiv om lovpligtig revision af årsregnskaber og konsoliderede regnskaber."
    },
    {
      "provision_ref": "2:18",
      "chapter": "2",
      "section": "18",
      "content": "§ 18. Revisor skal modificere konklusionen, hvis de oplysninger, der er lagt til grund for det udførte arbejde, er behæftet med væsentlige fejl eller mangler, eller revisor ikke er i stand til at opnå tilstrækkeligt og egnet bevis til at konkludere, at erklæringsemnet er uden væsentlige fejl. Desuden skal revisor modificere konklusionen, hvis usikkerhed ikke er tilstrækkeligt oplyst, og denne usikkerhed ikke er uvæsentlig. Stk. 2. Modificerer revisor konklusionen efter stk. 1, skal revisor afgive en konklusion med forbehold, afgive en afkræftende konklusion, jf. § 6, stk. 7, eller undlade at udtrykke en konklusion. Stk. 3. Afgiver revisor en konklusion med forbehold, skal revisor beskrive forholdet i et særskilt afsnit med overskriften: »Grundlag for konklusion med forbehold«, og overskriften efter § 17, stk. 3, ændres til: »Konklusion med forbehold«. Stk. 4. Afgiver revisor en afkræftende konklusion, skal revisor beskrive forholdet i et særskilt afsnit med overskriften: »Grundlag for afkræftende konklusion«, og overskriften efter § 17, stk. 3, ændres til: »Afkræftende konklusion«. Stk. 5. Kan revisor ikke udtrykke en konklusion, skal revisor beskrive forholdet i et særskilt afsnit med overskriften: »Grundlag for manglende konklusion«, og overskriften efter § 17, stk. 3, ændres til: »Manglende konklusion«. Stk. 6. Revisor skal i erklæringen tydeligt begrunde ethvert forhold, der har ført til en modifikation af konklusionen."
    },
    {
      "provision_ref": "2:19",
      "chapter": "2",
      "section": "19",
      "content": "§ 19. Revisor skal i erklæringen give oplysninger om eventuelle forhold, som revisor fremhæver uden at modificere konklusionen. Stk. 2. Oplysninger efter stk. 1 må ikke erstatte en modifikation til konklusionen."
    },
    {
      "provision_ref": "3:20",
      "chapter": "3",
      "section": "20",
      "content": "§ 20. Er det foreskrevet i lovgivningen, vedtægter eller aftale, at et regnskab skal revideres, skal revisor tilrettelægge og udføre revisionen i overensstemmelse med god revisionsskik, herunder med henblik på at kunne tage stilling til, om regnskabet er udarbejdet i overensstemmelse med lovgivningens og eventuelle andre bestemmelsers krav til regnskabsaflæggelsen, jf. § 5. I forbindelse hermed skal revisor i rimeligt omfang være opmærksom på forhold, der kan tyde på besvigelser og andre uregelmæssigheder, og som er af betydning for regnskabsbrugerne. Er virksomheden en modervirksomhed, skal revisionen tillige omfatte koncernregnskabet og koncernvirksomhedernes indbyrdes regnskabsmæssige forhold."
    },
    {
      "provision_ref": "3:21",
      "chapter": "3",
      "section": "21",
      "content": "§ 21. Revisor må ikke deltage i eller tage medansvar for beslutninger, hvorved vedkommendes stilling som uafhængig revisor kan bringes i fare."
    },
    {
      "provision_ref": "3:22",
      "chapter": "3",
      "section": "22",
      "content": "§ 22. Revisor skal føre en revisionsprotokol for udførelse af revision i henhold til §§ 3-8. Er det ikke foreskrevet, til hvis brug protokollen skal føres, skal den udarbejdes til hvervgivers brug. Pligten til at indføre oplysninger i revisionsprotokollen kan ikke erstattes af andre meddelelser. Stk. 2. Når der er foretaget revision, skal der i protokollen i det mindste indføres oplysninger om, 1) hvilke revisionsarbejder der er udført og resultatet heraf, og 2) væsentlig usikkerhed, fejl eller mangler vedrørende virksomhedens bogholderi, regnskabsvæsen eller interne kontrol. Stk. 3. Er der indgået aftaler om udførelse af detaljeret kontrol eller om afgivelse af rapporter eller erklæringer i forbindelse med rådgivning og assistance, skal oplysning om opgavernes udførelse indføres i protokollen. Stk. 4. Protokollatet til regnskabet skal yderligere indeholde oplysninger om forhold, som må forventes normalt at være nødvendige for modtagerens eller hvervgiverens stillingtagen til regnskabet. Stk. 5. I modervirksomheder, der aflægger koncernregnskab, skal protokollen tillige indeholde en omtale af revisionen af koncernregnskabet. Stk. 6. Det skal i protokollatet til årsrapporten eller til et regnskab, der ikke indgår i en sådan årsrapport, jf. § 2, oplyses, 1) hvorvidt revisor opfylder lovgivningens habilitetsbestemmelser, og 2) hvorvidt revisor under revisionen har modtaget alle de oplysninger, der er anmodet om."
    },
    {
      "provision_ref": "3:23",
      "chapter": "3",
      "section": "23",
      "content": "§ 23. Selvstændigt praktiserende revisorer og revisionsvirksomheder skal føre en efter forholdene afpasset oversigt over revisions-, gennemgangs-, assistance- og rådgivningsarbejdernes formål og udførelse, og opbevare denne oversigt samt genparter af de afgivne erklæringer, rapporter, revisionsprotokoller og regnskaber i 5 år. Stk. 2. Erhvervsstyrelsen kan forlange oversigten forelagt. Indeholder oversigter oplysninger, om hvilke der påhviler revisor tavshedspligt, kan spørgsmålet om, hvorvidt oversigterne skal forelægges, af revisor begæres indbragt for retten. Retten kan bestemme, at oversigter, med hensyn til hvilke der påhviler revisor tavshedspligt, ikke skal forelægges, hvis hemmeligholdelse har væsentlig betydning for klienten."
    },
    {
      "provision_ref": "4:24",
      "chapter": "4",
      "section": "24",
      "content": "§ 24. Der idømmes bøde for overtrædelse af § 1, stk. 2, §§ 3-15, §§ 17-19, § 20, 2. pkt., §§ 21-22 og § 23, stk. 1. Stk. 2. Der kan pålægges selskaber m.v. (juridiske personer) et kriminalretligt ansvar efter reglerne i kapitel 5 i kriminalloven for Grønland."
    },
    {
      "provision_ref": "5:25",
      "chapter": "5",
      "section": "25",
      "content": "§ 25. Bekendtgørelsen træder i kraft den 1. juli 2018. Stk. 2. Bekendtgørelse nr. 799 af 28. juli 2008 for Grønland om statsautoriserede og registrerede revisorers erklæringer mv. (erklæringsbekendtgørelsen) ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Revisor er offentlighedens tillidsrepræsentant ved afgivelse af erklæringer med sikkerhed, der kræves i henhold til lovgivningen, eller som ikke udelukkende er bestemt til hvervgiverens eget brug. Tilsvarende gælder ved afgivelse af udtalelser om ledelsesberetninger. Stk. 2. Revisor skal udforme erklæringerne og udtalelserne uafhængigt af hvervgiver og under hensyn til de forhold, som modtagerne må forventes normalt at tillægge betydning, når de træffer beslutninger. Revisor skal derfor tage stilling til alle forhold, medmindre de er uvæsentlige for formålet med erklæringen og udtalelsen, og andet ikke fremgår af lovgivningen m.v. Stk. 3. Revisor skal udforme erklæringerne og udtalelserne i et entydigt og let forståeligt sprog. Stk. 4. Modtagerne forudsættes i denne bekendtgørelse at være de personer, virksomheder og offentlige myndigheder m.v., hvis beslutninger normalt må forventes at blive påvirket af erklæringerne og udtalelserne.",
      "valid_from": "2018-05-29",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Ved et regnskab forstås i denne bekendtgørelse 1) en årsrapport, et årsregnskab, et koncernregnskab, en delårsrapport, et delårsregnskab og et delårskoncernregnskab i henhold til årsregnskabsloven, som sat i kraft for Grønland ved kongelig anordning, og 2) et andet tilsvarende regnskab, som ikke er omfattet af nr. 1, og som i det mindste indeholder en resultatopgørelse, en balance og forklarende noter, og som tjener et generelt formål og retter sig mod en bred kreds af brugere.",
      "valid_from": "2018-05-29",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. En revisionspåtegning på et regnskab er revisors erklæring om den udførte revision. Stk. 2. Er et årsregnskab og et eventuelt koncernregnskab revideret, skal der indgå en revisionspåtegning i årsrapporten, som omfatter alle de revisionspligtige dele heraf. Indeholder årsrapporten en ledelsesberetning, der ikke er revideret, skal revisionspåtegningen desuden indeholde en udtalelse fra revisor, jf. § 5, stk. 1, nr. 7. Stk. 3. I modervirksomheder, der aflægger et regnskab som omhandlet i § 2, nr. 1 eller 2, og som aflægger koncern­regnskab, skal der afgives en fælles revisionspåtegning for årsregnskabet og koncernregnskabet. Reglerne i §§ 5-8 finder tilsvarende anvendelse.",
      "valid_from": "2018-05-29",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Er det aftalt, at revisor skal afgive en erklæring med sikkerhed på en eller flere supplerende beretninger, der indgår i en årsrapport, kan erklæringerne for beretningerne udarbejdes særskilt. Sådanne erklæringer udformes i henhold til §§ 16-19.",
      "valid_from": "2018-05-29",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Revisionspåtegningen skal i det mindste indeholde 1) en konklusion, jf. stk. 2 og 3, 2) en omtale af grundlaget for den afgivne konklusion, jf. stk. 4, 3) en omtale af væsentlig usikkerhed vedrørende fortsat drift, jf. stk. 5, 4) fremhævelse af forhold i regnskabet, jf. § 7, stk. 1, 5) en omtale af revisors ansvar for revisionen, jf. stk. 6, 6) oplysninger vedrørende andre forhold, jf. § 7, stk. 2, og 7) hvor ledelsesberetning er udarbejdet, en udtalelse om ledelsesberetningen, jf. stk. 7 og 8. Stk. 2. Oplysningerne efter stk. 1, nr. 1, skal angives i et særskilt afsnit med overskriften: »Konklusion«, jf. dog § 6, stk. 4-6. Stk. 3. Afsnittet om konklusion skal indeholde en identifikation af det reviderede regnskab, og det skal oplyses, hvilken regnskabsmæssige begrebsramme der er anvendt ved regnskabets udarbejdelse. Det skal endvidere oplyses, hvorvidt regnskabet er udarbejdet i overensstemmelse med lovgivningens og eventuelle andre krav til regnskabsaflæggelsen. Hvis det er foreskrevet i lovgivningen eller i andre bestemmelser, skal det oplyses, hvorvidt regnskabet giver et retvisende billede af virksomhedens aktiver og passiver, finansielle stilling samt resultatet i overensstemmelse med den anvendte regnskabsmæssige begrebsramme eller opfylder andre tilsvarende, generelle kvalitetskrav. Stk. 4. Afsnittet om grundlaget for konklusionen skal oplyse om de revisionsstandarder, der er anvendt ved revisionen, og hvorvidt revisor har opnået tilstrækkeligt og egnet revisionsbevis som grundlag for konklusionen. Oplysningerne skal angives i et særskilt afsnit med overskriften: »Grundlag for konklusion«, jf. dog § 6, stk. 4-6. Stk. 5. Revisor skal oplyse, hvis der er væsentlige usikkerheder vedrørende begivenheder eller forhold, som kan rejse betydelig tvivl om virksomhedens evne til at fortsætte driften. Oplysningerne skal gives i et særskilt afsnit med overskriften: »Væsentlig usikkerhed vedrørende fortsat drift«. Stk. 6. I omtalen af revisors ansvar skal oplyses om den udførte revision, revisionens formål og karakter. Det skal særskilt oplyses i erklæringen, hvis revisionen omfatter andet end regnskabet. Stk. 7. Revisor skal gennemlæse ledelsesberetningen og, baseret på den udførte revision af årsregnskabet og et eventuelt koncernregnskab, afgive en udtalelse om 1) hvorvidt ledelsesberetningen er i overensstemmelse med årsregnskabet og et eventuelt koncernregnskab og er udarbejdet i overensstemmelse med lovgivningens krav, og 2) hvorvidt revisor har fundet væsentlige fejlagtige angivelser i ledelsesberetningen, og i givet fald oplyse arten af de fejlagtige angivelser. Stk. 8. Revisors udtalelse om ledelsesberetningen skal angives i et særskilt afsnit med overskriften: »Udtalelse om ledelsesberetningen«. Stk. 9. Revisionspåtegningen skal dateres og underskrives af den eller de revisorer, der er valgt til at foretage revisionen. Hvor en revisionsvirksomhed er valgt, underskrives revisionspåtegningen af den eller de revisorer, til hvem revisionen er overdraget. Revisionsvirksomhedens navn og revisors navn samt angivelse af, om vedkommende er statsautoriseret eller registreret revisor, jf. dog stk. 10, skal tydeligt fremgå af påtegningen. Stk. 10. En revisor, der er beskikket efter § 4, stk. 1, i lov om statsautorisede og registrerede revisorer, som sat i kraft for Grønland ved kongelig anordning, skal angive den faglige titel, som den pågældende er berettiget til efter godkendelse i henhold til regler, der gennemfører Europa-Parlamentets og Rådets direktiv om lovpligtig revision af årsregnskaber og konsoliderede regnskaber.",
      "valid_from": "2018-05-29",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Revisor skal modificere konklusionen, hvis 1) revisor på baggrund af det opnåede revisionsbevis konkluderer, at regnskabet indeholder væsentlige fejl eller mangler, eller 2) revisor ikke er i stand til at opnå tilstrækkeligt og egnet revisionsbevis til at konkludere, at regnskabet er uden væsentlige fejl. Stk. 2. Konklusionen skal altid modificeres efter 1) stk. 1, nr. 1, når a) regnskabet ikke opfylder krav om, at det skal give et retvisende billede af virksomhedens aktiver og passiver, finansielle stilling samt resultatet i overensstemmelse med den anvendte regnskabsmæssige begrebsramme, eller det ikke opfylder andre tilsvarende, generelle kvalitetskrav, b) regnskabet ikke indeholder de krævede oplysninger eller ikke opfylder betingelserne for at udelade krævede oplysninger, medmindre de manglende oplysninger er uvæsentlige, c) regnskabet er aflagt under forudsætning af fortsat drift, men revisor finder, at forudsætningen ikke er opfyldt, d) usikkerhed vedrørende opgørelsen af regnskabet eller usædvanlige forhold, som har påvirket det, ikke er tilstrækkeligt oplyst i regnskabet, eller e) regnskabet i øvrigt ikke er aflagt i overensstemmelse med lovgivningens eller eventuelle andre bestemmelsers krav til regnskabsaflæggelsen. 2) stk. 1, nr. 2, når a) forhold af betydning for regnskabet ikke er tilstrækkeligt oplyst for revisor, eller b) revisor ikke kan udtrykke en konklusion vedrørende dele af regnskabet eller regnskabet som helhed. Stk. 3. Modificerer revisor konklusionen efter stk. 1, skal revisor afgive en konklusion med forbehold, afgive en afkræftende konklusion, jf. stk. 7, eller undlade at udtrykke en konklusion. Stk. 4. Afgiver revisor en konklusion med forbehold, skal overskriften efter § 5, stk. 2, ændres til: »Konklusion med forbehold«, og overskriften efter § 5, stk. 4, skal ændres til: »Grundlag for konklusion med forbehold«. Stk. 5. Afgiver revisor en afkræftende konklusion, skal overskriften efter § 5, stk. 2, ændres til: »Afkræftende konklusion«, og overskriften efter § 5, stk. 4, skal ændres til: »Grundlag for afkræftende konklusion«. Stk. 6. Kan revisor ikke udtrykke en konklusion, skal overskriften efter § 5, stk. 2, ændres til: »Manglende konklusion«, og overskriften efter § 5, stk. 4, skal ændres til: »Grundlag for manglende konklusion«. Stk. 7. En afkræftende konklusion indeholder oplysning om, at regnskabet ikke giver et retvisende billede af virksomhedens aktiver og passiver, finansielle stilling samt resultatet i overensstemmelse med den anvendte regnskabsmæssige begrebsramme, eller ikke opfylder tilsvarende, generelle kvalitetskrav. Stk. 8. Revisor skal i afsnittet om grundlaget for konklusionen tydeligt begrunde ethvert forhold, der har ført til en modifikation af konklusionen. Stk. 9. Revisor skal oplyse, hvis en modifikation er af så afgørende betydning, at det fører til, at generalforsamlingen ikke bør godkende regnskabet. 1. pkt. finder ikke anvendelse ved revision af regnskaber aflagt af små virksomheder, jf. § 7, stk. 2, nr. 1, i årsregnskabsloven, som sat i kraft for Grønland ved kongelig anordning.",
      "valid_from": "2018-05-29",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Revisor skal i revisionspåtegningen give oplysninger om eventuelle forhold i regnskabet, som revisor fremhæver uden at modificere konklusionen. Stk. 2. Revisor skal altid oplyse, hvis revisor under sit arbejde bliver opmærksom på, at lovgivningen om bogføring og opbevaring af regnskabsmateriale ikke er overholdt, og den pågældende overtrædelse ikke er uvæsentlig. Der skal endvidere særskilt oplyses om ikke uvæsentlige forhold, som revisor er blevet bekendt med under sit arbejde, og som giver en begrundet formodning om, at medlemmer af ledelsen kan ifalde erstatnings- eller strafansvar for handlinger eller undladelser, der berører virksomheden, tilknyttede virksomheder, virksomhedsdeltagere, kreditorer eller medarbejdere. Herunder skal oplyses om overtrædelse af 1) kapitel 23 i kriminallov for Grønland samt skatte-, afgifts- og tilskudslovgivningen, 2) den for virksomheden fastsatte selskabsretlige eller tilsvarende lovgivning, eller 3) lovgivningen om regnskabsaflæggelse, herunder om bogføring og opbevaring af regnskabsmateriale. Stk. 3. Oplysninger efter stk. 1 og 2 må ikke erstatte en modifikation til konklusionen. Stk. 4. Oplysninger efter stk. 1 skal angives i et særskilt afsnit med overskriften: »Fremhævelse af forhold i regnskabet«. Enhver oplysning efter stk. 2 skal angives i et særskilt afsnit med en overskrift, der er tilpasset indholdet.",
      "valid_from": "2018-05-29",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Er der i revisionspåtegningen henvist til regnskabet, skal henvisningen foretages til konkrete poster eller noter i regnskabet. Tilsvarende gælder ved henvisninger til en eventuel ledelsesberetning.",
      "valid_from": "2018-05-29",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. En erklæring om udvidet gennemgang af et regnskab skal i det mindste indeholde 1) en konklusion, jf. stk. 2, 2) en omtale af grundlaget for den afgivne konklusion, jf. stk. 3 og 4, 3) en omtale af væsentlig usikkerhed vedrørende fortsat drift, jf. stk. 5, 4) fremhævelse af forhold i regnskabet, jf. § 7, stk. 1, 5) en omtale af revisors ansvar for den udvidede gennemgang, jf. stk. 6, 6) oplysninger vedrørende andre forhold, jf. § 7, stk. 2, 7) hvor ledelsesberetning er udarbejdet, en udtalelse om ledelsesberetningen, jf. § 5, stk. 7 og 8, og 8) andre erklæringer, jf. stk. 7. Stk. 2. Afsnittet om konklusion skal indeholde en identifikation af det regnskab, der er foretaget en gennemgang af, og det skal oplyses, hvilken regnskabsmæssige begrebsramme der er anvendt ved regnskabets udarbejdelse. Baseret på den udførte udvidede gennemgang skal revisors konklusion udtrykke, hvorvidt regnskabet giver et retvisende billede af virksomhedens aktiver og passiver, finansielle stilling samt resultatet i overensstemmelse med den anvendte regnskabsmæssige begrebsramme eller andre tilsvarende, generelle kvalitetskrav. Oplysningerne skal gives i et særskilt afsnit med overskriften »Konklusion«, jf. dog § 10, stk. 3-5. Stk. 3. Afsnittet om grundlaget for konklusionen skal oplyse om de erklæringsstandarder, der er anvendt ved den udvidede gennemgang, jf. stk. 4, og hvorvidt revisor har opnået tilstrækkeligt og egnet bevis som grundlag for konklusionen. Oplysningerne skal angives i et særskilt afsnit med overskriften: »Grundlag for konklusion«, jf. dog § 10, stk. 3-5. Stk. 4. En udvidet gennemgang af et årsregnskab i henhold til § 135, stk. 1, 2. pkt., i årsregnskabsloven, som sat i kraft for Grønland ved kongelig anordning, skal være udført efter Erhvervsstyrelsens erklæringsstandard for små virksomheder (Udvidet gennemgang af årsregnskaber), jf. bilag 1. En udvidet gennemgang af andre regnskaber skal være udført efter Erhvervsstyrelsens erklæringsstandard for små virksomheder eller en standard, der er ligeværdig med styrelsens standard. Stk. 5. Revisor skal oplyse, hvis der er væsentlige usikkerheder vedrørende begivenheder eller forhold, som kan rejse betydelig tvivl om virksomhedens evne til at fortsætte driften. Oplysningerne skal gives i et særskilt afsnit med overskriften: »Væsentlig usikkerhed vedrørende fortsat drift«. Stk. 6. I omtalen af revisors ansvar skal oplyses om den udvidede gennemgangs formål og karakter, herunder at omfanget af en udvidet gennemgang er mindre end omfanget af en revision, og at der ikke udtrykkes en revisionskonklusion. Det skal særskilt oplyses i erklæringen, hvis den udvidede gennemgang omfatter andet end regnskabet. Stk. 7. Har revisor indgået aftale med virksomhedens ledelse om at udføre handlinger rettet mod regnskabet udover de handlinger, der er krævet efter Erhvervsstyrelsens erklæringsstandard for små virksomheder (Udvidet gennemgang af årsregnskabet), skal erklæringer som følge af disse handlinger angives i et særskilt afsnit efter erklæringen om den udvidede gennemgang af regnskabet. Stk. 8. Erklæringen skal dateres og underskrives af den eller de revisorer, der er valgt til at foretage den udvidede gennemgang. Hvor en revisionsvirksomhed er valgt, underskrives erklæringen af den eller de revisorer, til hvem den udvidede gennemgang er overdraget. Revisionsvirksomhedens navn og revisors navn samt angivelse af, om vedkommende er statsautoriseret eller registreret revisor, jf. dog stk. 9, skal tydeligt fremgå af erklæringen. Stk. 9. En revisor, der er beskikket efter § 4, stk. 1, i lov om statsautorisede og registrerede revisorer, som sat i kraft for Grønland ved kongelig anordning, skal angive den faglige titel, som den pågældende er berettiget til efter godkendelse i henhold til regler, der gennemfører Europa-Parlamentets og Rådets direktiv om lovpligtig revision af årsregnskaber og konsoliderede regnskaber.",
      "valid_from": "2018-05-29",
      "valid_to": null
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Revisor skal modificere konklusionen i de tilfælde, som følger af § 6, stk. 1 og 2. Stk. 2. Modificerer revisor konklusionen efter stk. 1, skal revisor afgive en konklusion med forbehold, afgive en afkræftende konklusion, jf. § 6, stk. 7, eller undlade at udtrykke en konklusion. Stk. 3. Afgiver revisor en konklusion med forbehold, skal revisor beskrive forholdet i et særskilt afsnit med overskriften: »Grundlag for konklusion med forbehold«, og overskriften efter § 9, stk. 2, ændres til: »Konklusion med forbehold«. Stk. 4. Afgiver revisor en afkræftende konklusion, skal revisor beskrive forholdet i et særskilt afsnit med overskriften: »Grundlag for afkræftende konklusion«, og overskriften efter § 9, stk. 2, ændres til: »Afkræftende konklusion«. Stk. 5. Kan revisor ikke udtrykke en konklusion, skal revisor beskrive forholdet i et særskilt afsnit med overskriften: »Grundlag for manglende konklusion«, og overskriften efter § 9, stk. 2, ændres til: »Manglende konklusion«. Stk. 6. Revisor skal i erklæringen tydeligt begrunde ethvert forhold, der har ført til en modifikation af konklusionen.",
      "valid_from": "2018-05-29",
      "valid_to": null
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Er der i erklæringen henvist til regnskabet, skal henvisningen foretages til konkrete poster eller noter i regnskabet eller til konkrete afsnit i en eventuel ledelsesberetning.",
      "valid_from": "2018-05-29",
      "valid_to": null
    },
    {
      "provision_ref": "2:12",
      "chapter": "2",
      "section": "12",
      "content": "§ 12. En erklæring om gennemgang (review) af et regnskab skal i det mindste indeholde 1) en identifikation af det gennemgåede regnskab, 2) en omtale af revisors ansvar, jf. stk. 2, 3) en omtale af, at omfanget af en gennemgang er mindre end omfanget af en revision, og at der derfor ikke udtrykkes en revisionskonklusion, 4) modifikationer, jf. § 13, 5) en konklusion, jf. stk. 3, 6) fremhævelse af forhold i regnskabet, jf. § 14, og 7) andre erklæringer, jf. stk. 4. Stk. 2. I omtalen af revisors ansvar skal oplyses om de standarder, der er anvendt ved revisors gennemgang (review). Stk. 3. Revisors konklusion skal udtrykke, om revisor ved sin gennemgang (review) er blevet opmærksom på forhold, der giver anledning til at konkludere, at regnskabet ikke giver et retvisende billede af virksomhedens aktiver og passiver, finansielle stilling samt resultatet i overensstemmelse med den anvendte regnskabsmæssige begrebsramme eller andre tilsvarende, generelle kvalitetskrav (begrænset sikkerhed). Oplysningerne skal gives i et særskilt afsnit med overskriften »Konklusion«, jf. dog § 13, stk. 3-5. Stk. 4. Har revisor indgået aftale med virksomhedens ledelse om at udføre handlinger rettet mod regnskabet udover de handlinger, der er krævet efter den anvendte standard, skal erklæringer som følge af disse handlinger angives i et særskilt afsnit efter erklæringen om gennemgang (review) af regnskabet. Stk. 5. Erklæringen skal dateres og underskrives af den eller de revisorer, der er udpeget til at foretage gennemgangen. Hvor en revisionsvirksomhed er udpeget, underskrives erklæringen af den eller de revisorer, til hvem gennemgangen er overdraget. Revisionsvirksomhedens navn og revisors navn samt angivelse af, om vedkommende er statsautoriseret eller registreret revisor, jf. dog stk. 6, skal tydeligt fremgå af påtegningen. Stk. 6. En revisor, der er beskikket efter § 4, stk. 1, i lov om statsautorisede og registrerede revisorer, som sat i kraft for Grønland ved kongelig anordning, skal angive den faglige titel, som den pågældende er berettiget til efter godkendelse i henhold til regler, der gennemfører Europa-Parlamentets og Rådets direktiv om lovpligtig revision af årsregnskaber og konsoliderede regnskaber.",
      "valid_from": "2018-05-29",
      "valid_to": null
    },
    {
      "provision_ref": "2:13",
      "chapter": "2",
      "section": "13",
      "content": "§ 13. Revisor skal modificere konklusionen i de tilfælde, som følger af § 6, stk. 1 og 2. Stk. 2. Modificerer revisor konklusionen efter stk. 1, skal revisor afgive en konklusion med forbehold, afgive en afkræftende konklusion, jf. § 6, stk. 7, eller undlade at udtrykke en konklusion. Stk. 3. Afgiver revisor en konklusion med forbehold, skal revisor beskrive forholdet i et særskilt afsnit med overskriften: »Grundlag for konklusion med forbehold«, og overskriften efter § 12, stk. 3, ændres til: »Konklusion med forbehold«. Stk. 4. Afgiver revisor en afkræftende konklusion, skal revisor beskrive forholdet i et særskilt afsnit med overskriften: »Grundlag for afkræftende konklusion«, og overskriften efter § 12, stk. 3, ændres til: »Afkræftende konklusion«. Stk. 5. Kan revisor ikke udtrykke en konklusion, skal revisor beskrive forholdet i et særskilt afsnit med overskriften: »Grundlag for manglende konklusion«, og overskriften efter § 12, stk. 3, ændres til: »Manglende konklusion«. Stk. 6. Revisor skal i erklæringen tydeligt begrunde ethvert forhold, der har ført til en modifikation af konklusionen.",
      "valid_from": "2018-05-29",
      "valid_to": null
    },
    {
      "provision_ref": "2:14",
      "chapter": "2",
      "section": "14",
      "content": "§ 14. Revisor skal i erklæringen give oplysninger om eventuelle forhold, som revisor fremhæver uden at modificere konklusionen. Stk. 2. Oplysninger efter stk. 1 må ikke erstatte en modifikation til konklusionen. Oplysningerne skal angives i et særskilt afsnit med overskriften: »Fremhævelse af forhold i regnskabet«.",
      "valid_from": "2018-05-29",
      "valid_to": null
    },
    {
      "provision_ref": "2:15",
      "chapter": "2",
      "section": "15",
      "content": "§ 15. Er der i erklæringen henvist til regnskabet, skal henvisningen foretages til konkrete poster eller noter i regnskabet eller til konkrete afsnit i en eventuel ledelsesberetning.",
      "valid_from": "2018-05-29",
      "valid_to": null
    },
    {
      "provision_ref": "2:16",
      "chapter": "2",
      "section": "16",
      "content": "§ 16. Afgiver revisor andre erklæringer med sikkerhed, der ikke er omfattet af §§ 3-15, finder reglerne i §§ 17-19 anvendelse.",
      "valid_from": "2018-05-29",
      "valid_to": null
    },
    {
      "provision_ref": "2:17",
      "chapter": "2",
      "section": "17",
      "content": "§ 17. En erklæring med sikkerhed efter § 16 skal i det mindste indeholde 1) en identifikation af det forhold, hvorom der afgives erklæring (erklæringsemnet) og en beskrivelse af erklæringsopgaven (kriterierne), 2) en omtale af revisors ansvar og det udførte arbejde, jf. stk. 2, 3) modifikationer, jf. § 18, 4) en konklusion om det udførte arbejde, jf. stk. 3, og 5) fremhævelser, jf. § 19. Stk. 2. I omtalen af det udførte arbejde skal oplyses om erklæringsopgavens formål og karakter. Herunder skal oplyses om anvendte standarder. Stk. 3. I en erklæringsopgave med høj grad af sikkerhed skal revisors konklusion udtrykke, om erklæringsemnet giver et retvisende billede eller er udarbejdet i overensstemmelse med de anvendte kriterier, den er vurderet eller målt efter. I en erklæringsopgave med begrænset sikkerhed skal revisors konklusion udtrykke, om revisor ved det udførte arbejde er blevet opmærksom på forhold, der giver anledning til at konkludere, at erklæringsemnet ikke giver et retvisende billede eller ikke er udarbejdet i overensstemmelse med de anvendte kriterier, det er vurderet eller målt efter. I en erklæringsopgave om udvidet gennemgang af perioderegnskaber samt regnskaber og balancer i henhold til selskabsloven, som sat i kraft for Grønland ved kongelige anordning, der ikke er omfattet af § 2, skal revisors konklusion, baseret på den udførte udvidede gennemgang, udtrykke, om perioderegnskabet, regnskabet eller balancen giver et retvisende billede i overensstemmelse med den anvendte regnskabsmæssige begrebsramme eller andre tilsvarende, generelle kvalitetskrav. Oplysningerne skal gives i et særskilt afsnit med overskriften »Konklusion«, jf. dog § 18, stk. 3-5. Stk. 4. Erklæringen skal dateres og underskrives af den eller de revisorer, der er udpeget til at foretage erklæringsopgaven. Hvor en revisionsvirksomhed er udpeget, underskrives erklæringen af den eller de revisorer, til hvem erklæringsopgaven er overdraget. Revisionsvirksomhedens navn og revisors navn samt angivelse af, om vedkommende er statsautoriseret eller registreret revisor, jf. dog stk. 5, skal tydeligt fremgå af erklæringen. Stk. 5. En revisor, der er beskikket efter § 4, stk. 1, i lov om statsautorisede og registrerede revisorer, som sat i kraft for Grønland ved kongelig anordning, skal angive den faglige titel, som den pågældende er berettiget til efter godkendelse i henhold til regler, der gennemfører Europa-Parlamentets og Rådets direktiv om lovpligtig revision af årsregnskaber og konsoliderede regnskaber.",
      "valid_from": "2018-05-29",
      "valid_to": null
    },
    {
      "provision_ref": "2:18",
      "chapter": "2",
      "section": "18",
      "content": "§ 18. Revisor skal modificere konklusionen, hvis de oplysninger, der er lagt til grund for det udførte arbejde, er behæftet med væsentlige fejl eller mangler, eller revisor ikke er i stand til at opnå tilstrækkeligt og egnet bevis til at konkludere, at erklæringsemnet er uden væsentlige fejl. Desuden skal revisor modificere konklusionen, hvis usikkerhed ikke er tilstrækkeligt oplyst, og denne usikkerhed ikke er uvæsentlig. Stk. 2. Modificerer revisor konklusionen efter stk. 1, skal revisor afgive en konklusion med forbehold, afgive en afkræftende konklusion, jf. § 6, stk. 7, eller undlade at udtrykke en konklusion. Stk. 3. Afgiver revisor en konklusion med forbehold, skal revisor beskrive forholdet i et særskilt afsnit med overskriften: »Grundlag for konklusion med forbehold«, og overskriften efter § 17, stk. 3, ændres til: »Konklusion med forbehold«. Stk. 4. Afgiver revisor en afkræftende konklusion, skal revisor beskrive forholdet i et særskilt afsnit med overskriften: »Grundlag for afkræftende konklusion«, og overskriften efter § 17, stk. 3, ændres til: »Afkræftende konklusion«. Stk. 5. Kan revisor ikke udtrykke en konklusion, skal revisor beskrive forholdet i et særskilt afsnit med overskriften: »Grundlag for manglende konklusion«, og overskriften efter § 17, stk. 3, ændres til: »Manglende konklusion«. Stk. 6. Revisor skal i erklæringen tydeligt begrunde ethvert forhold, der har ført til en modifikation af konklusionen.",
      "valid_from": "2018-05-29",
      "valid_to": null
    },
    {
      "provision_ref": "2:19",
      "chapter": "2",
      "section": "19",
      "content": "§ 19. Revisor skal i erklæringen give oplysninger om eventuelle forhold, som revisor fremhæver uden at modificere konklusionen. Stk. 2. Oplysninger efter stk. 1 må ikke erstatte en modifikation til konklusionen.",
      "valid_from": "2018-05-29",
      "valid_to": null
    },
    {
      "provision_ref": "3:20",
      "chapter": "3",
      "section": "20",
      "content": "§ 20. Er det foreskrevet i lovgivningen, vedtægter eller aftale, at et regnskab skal revideres, skal revisor tilrettelægge og udføre revisionen i overensstemmelse med god revisionsskik, herunder med henblik på at kunne tage stilling til, om regnskabet er udarbejdet i overensstemmelse med lovgivningens og eventuelle andre bestemmelsers krav til regnskabsaflæggelsen, jf. § 5. I forbindelse hermed skal revisor i rimeligt omfang være opmærksom på forhold, der kan tyde på besvigelser og andre uregelmæssigheder, og som er af betydning for regnskabsbrugerne. Er virksomheden en modervirksomhed, skal revisionen tillige omfatte koncernregnskabet og koncernvirksomhedernes indbyrdes regnskabsmæssige forhold.",
      "valid_from": "2018-05-29",
      "valid_to": null
    },
    {
      "provision_ref": "3:21",
      "chapter": "3",
      "section": "21",
      "content": "§ 21. Revisor må ikke deltage i eller tage medansvar for beslutninger, hvorved vedkommendes stilling som uafhængig revisor kan bringes i fare.",
      "valid_from": "2018-05-29",
      "valid_to": null
    },
    {
      "provision_ref": "3:22",
      "chapter": "3",
      "section": "22",
      "content": "§ 22. Revisor skal føre en revisionsprotokol for udførelse af revision i henhold til §§ 3-8. Er det ikke foreskrevet, til hvis brug protokollen skal føres, skal den udarbejdes til hvervgivers brug. Pligten til at indføre oplysninger i revisionsprotokollen kan ikke erstattes af andre meddelelser. Stk. 2. Når der er foretaget revision, skal der i protokollen i det mindste indføres oplysninger om, 1) hvilke revisionsarbejder der er udført og resultatet heraf, og 2) væsentlig usikkerhed, fejl eller mangler vedrørende virksomhedens bogholderi, regnskabsvæsen eller interne kontrol. Stk. 3. Er der indgået aftaler om udførelse af detaljeret kontrol eller om afgivelse af rapporter eller erklæringer i forbindelse med rådgivning og assistance, skal oplysning om opgavernes udførelse indføres i protokollen. Stk. 4. Protokollatet til regnskabet skal yderligere indeholde oplysninger om forhold, som må forventes normalt at være nødvendige for modtagerens eller hvervgiverens stillingtagen til regnskabet. Stk. 5. I modervirksomheder, der aflægger koncernregnskab, skal protokollen tillige indeholde en omtale af revisionen af koncernregnskabet. Stk. 6. Det skal i protokollatet til årsrapporten eller til et regnskab, der ikke indgår i en sådan årsrapport, jf. § 2, oplyses, 1) hvorvidt revisor opfylder lovgivningens habilitetsbestemmelser, og 2) hvorvidt revisor under revisionen har modtaget alle de oplysninger, der er anmodet om.",
      "valid_from": "2018-05-29",
      "valid_to": null
    },
    {
      "provision_ref": "3:23",
      "chapter": "3",
      "section": "23",
      "content": "§ 23. Selvstændigt praktiserende revisorer og revisionsvirksomheder skal føre en efter forholdene afpasset oversigt over revisions-, gennemgangs-, assistance- og rådgivningsarbejdernes formål og udførelse, og opbevare denne oversigt samt genparter af de afgivne erklæringer, rapporter, revisionsprotokoller og regnskaber i 5 år. Stk. 2. Erhvervsstyrelsen kan forlange oversigten forelagt. Indeholder oversigter oplysninger, om hvilke der påhviler revisor tavshedspligt, kan spørgsmålet om, hvorvidt oversigterne skal forelægges, af revisor begæres indbragt for retten. Retten kan bestemme, at oversigter, med hensyn til hvilke der påhviler revisor tavshedspligt, ikke skal forelægges, hvis hemmeligholdelse har væsentlig betydning for klienten.",
      "valid_from": "2018-05-29",
      "valid_to": null
    },
    {
      "provision_ref": "4:24",
      "chapter": "4",
      "section": "24",
      "content": "§ 24. Der idømmes bøde for overtrædelse af § 1, stk. 2, §§ 3-15, §§ 17-19, § 20, 2. pkt., §§ 21-22 og § 23, stk. 1. Stk. 2. Der kan pålægges selskaber m.v. (juridiske personer) et kriminalretligt ansvar efter reglerne i kapitel 5 i kriminalloven for Grønland.",
      "valid_from": "2018-05-29",
      "valid_to": null
    },
    {
      "provision_ref": "5:25",
      "chapter": "5",
      "section": "25",
      "content": "§ 25. Bekendtgørelsen træder i kraft den 1. juli 2018. Stk. 2. Bekendtgørelse nr. 799 af 28. juli 2008 for Grønland om statsautoriserede og registrerede revisorers erklæringer mv. (erklæringsbekendtgørelsen) ophæves.",
      "valid_from": "2018-05-29",
      "valid_to": null
    }
  ],
  "definitions": [
    {
      "term": "et regnskab",
      "definition": "i denne bekendtgørelse 1) en årsrapport, et årsregnskab, et koncernregnskab, en delårsrapport, et delårsregnskab og et delårskoncernregnskab i henhold til årsregnskabsloven, som sat i kraft for Grønland ved kongelig anordning, og 2) et andet tilsvarende regnskab, som ikke er omfattet af nr",
      "source_provision": "1:2"
    }
  ]
}
