{
  "id": "2025:1391",
  "type": "statute",
  "title": "Bekendtgørelse om forsikring eller anden garanti til dækning af det privatretlige ansvar for olieskader fra skibe",
  "short_name": "BEK H#LOKDOK04",
  "status": "in_force",
  "issued_date": "2025-11-24",
  "url": "https://www.retsinformation.dk/eli/lta/2025/1391/xml",
  "description": "Retsinformation source. DocumentId=CQ003178; AccessionNumber=B20250139105; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Ejeren af et dansk skib, som i bulk som last transporterer over 2000 tons bestandig mineralsk olie med carbonhydrider, skal have en godkendt forsikring eller anden garanti til dækning af det i sølovens § 191, stk. 1, jf. stk. 2, nævnte ansvar og inden for den ansvarsgrænse, der er anført i sølovens § 194. Stk. 2. Bestemmelsen i stk. 1 finder tilsvarende anvendelse for skibe, der ikke er danske, når de anløber eller forlader dansk havn eller andet laste- eller lossested i Danmark eller på den danske kontinentalsokkel, såfremt skibene transporterer over 2000 tons olie i bulk som last. Stk. 3. De i stk. 1 og 2, nævnte skibe skal være forsynet med certifikat, som bekræfter, at der foreligger en forsikring eller garanti, som dækker det i stk. 1 nævnte ansvar. Stk. 4. For skibe, der ejes af danske statsinstitutioner, finder stk. 1 og 3, tilsvarende anvendelse, idet disse skibe til erstatning for den ovennævnte forsikring eller garanti kan være udstyret med et certifikat udstedt af Søfartsstyrelsen, som bekræfter, at skibet er statsejet, og at dets ansvar er dækket inden for den i søloven nævnte ansvarsgrænse. Stk. 5. For skibe, der ejes af en fremmed stat, finder stk. 1-3, tilsvarende anvendelse, idet disse skibe til erstatning for den nævnte forsikring eller garanti kan være udstyret med et certifikat udstedt af vedkommende myndighed, som bekræfter, at skibet er statsejet, og at dets ansvar er dækket inden for den i søloven nævnte ansvarsgrænse."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Ansøgning om udstedelse af certifikater til danske skibe, herunder skibe som ejes af danske statsinstitutioner, indsendes til Søfartsstyrelsen bilagt en erklæring fra forsikringsgiveren eller garanten udfærdiget på særlig dertil godkendt blanket, der fås i Søfartsstyrelsen. Stk. 2. Af erklæringen skal det fremgå, at ejeren af skibet har tegnet forsikring eller stillet anden garanti til dækning af sit ansvar jf. § 1, stk. 1, og at forsikringsgiveren eller den, der har stillet garantien, bekræfter, at forsikringen eller garantien dækker det nævnte ansvar, samt i tilfælde af garanti, hvori denne består. Stk. 3. For at forsikringen eller garantien kan godkendes, skal forsikringsgiveren eller den, der stiller garantien, tillige påtage sig at yde erstatning til den, der har et berettiget krav mod fartøjets ejer i anledning af skader, som skyldes forurening forårsaget af olie. Pligten til at yde erstatning skal gælde i op til 3 måneder efter den dato, hvor Søfartsstyrelsen er underrettet om forsikringens eller garantiens ophør. Dette gælder dog ikke skader, der indtræffer efter udløbet af gyldighedsperioden angivet i certifikatet, eller såfremt certifikatet forinden er blevet tilbagegivet til Søfartsstyrelsen, eller nyt certifikat er udstedt. Stk. 4. Finder Søfartsstyrelsen, at forsikringen eller garantien er tilstrækkelig, udstedes et certifikat til skibet. Certifikatet affattes i overensstemmelse med den i bilaget viste model A. Stk. 5. For skibe, der har certifikat i henhold til stk. 4, kan der i tillæg til den i stk. 1, omtalte erklæring fremlægges erklæring om forsikrings- eller anden garantidækning for ansvar i henhold til den internationale konvention om det privatretlige ansvar for skader ved olieforurening, 1969. Erklæringen fremlægges på dertil særlig godkendt blanket, der fås i Søfartsstyrelsen. Opfylder erklæringen kravene i stk. 3, og finder Søfartsstyrelsen, at forsikringen eller garantien er tilstrækkelig, jf. tillige stk. 4, kan Søfartsstyrelsen på ejerens anmodning tillige udstede et certifikat udfærdiget efter den i bilag viste model B, medmindre dette vil stride mod internationale beslutninger."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. For skibe, der er hjemmehørende i en stat, som har tilsluttet sig konventionen af 1992 om det privatretlige erstatningsansvar for skader ved olieforurening, anerkendes certifikater, der er udstedt af den kompetente myndighed i den pågældende stat. Certifikatet skal være affattet i overensstemmelse med den i bilaget viste model A eller B."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. For skibe, der er hjemmehørende i en stat, som ikke har tiltrådt den i § 3, nævnte konvention, og som ikke har et gyldigt certifikat jf. § 5 og § 6, skal der indsendes en ansøgning til Søfartsstyrelsen om udstedelse af certifikat. Ansøgningen skal vedlægges en erklæring fra forsikringsgiveren eller garanten udfærdiget på særlig dertil godkendt blanket, der fås i Søfartsstyrelsen. Stk. 2. Ansøgningen skal indgives senest 20 dage, før skibet anløber dansk havn eller andet laste- eller lossested i Danmark eller på den danske kontinentalsokkel. § 2, stk. 2-5, finder tilsvarende anvendelse."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. For skibe, der ejes af en fremmed stat, jf. § 1, stk. 5, anerkendes et certifikat udstedt af den kompetente myndighed."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Certifikater, der er udstedt af en kompetent myndighed i en stat, der har tilsluttet sig konventionen af 1992 om det privatretlige erstatningsansvar for skader ved olieforurening, til et skib, der er registreret i en stat, som ikke har tilsluttet sig denne konvention, anerkendes som gyldige. Certifikatet skal være i overensstemmelse med den i bilaget viste model A. Certifikater, der er i overensstemmelse med den i bilaget viste model B, kan også anerkendes, medmindre dette vil stride mod internationale beslutninger."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Certifikater kan udstedes for et bestemt tidsrum eller indtil opsigelse. Certifikater kan dog ikke udstedes for et længere tidsrum end forsikringens eller garantiens gyldighedsperiode. Certifikater i medfør af § 4, udstedes med en gyldighedsperiode på højst 3 måneder. Stk. 2. Der betales et gebyr på 645 kr. for udstedelse af certifikat for gyldig forsikring eller garanti."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Søfartsstyrelsen fremsender kopi af det til skibet udstedte certifikat til skibets ejer, eller den, der på ejerens vegne har indgivet ansøgning om udstedelse af certifikat, samt for skibe, der ikke er danske, til det pågældende lands skibsregister. Stk. 2. Ejeren af et skib, der er forsynet med et certifikat, er forpligtet til straks at tilbagelevere dette til den certifikatudstedende myndighed ved forsikringens eller garantiens ophør, samt når certifikatets gyldighedsperiode er udløbet. Sker der i øvrigt ændringer i forsikringen eller garantien, der har betydning for certifikatets forsatte gyldighed, har ejeren af skibet straks efter, at den pågældende får kendskab til dette, pligt til at underrette Søfartsstyrelsen."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Danske skibe, som medfører over 2000 tons olie i bulk som last, jf. § 1, stk. 1, må ikke benyttes uden gyldigt certifikat. Stk. 2. Søfartsstyrelsen eller andre myndigheder, som af Erhvervsministeriet er bemyndiget hertil, kan nægte et skib adgang til eller forbyde det at forlade dansk havn eller andet laste- og lossested i Danmark eller på den danske kontinentalsokkel eller påbyde, at det bliver losset eller forhalet, såfremt det ikke er udstyret med det påbudte certifikat."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Politi, toldvæsen eller havnemyndighed, som under udøvelsen af deres embedsvirksomhed konstaterer overtrædelser af denne bekendtgørelse, skal i henhold til instruks udfærdiget af vedkommende ministerium straks anmelde dette til Søfartsstyrelsen. Stk. 2. Søfartsstyrelsen kan ved skibets ankomst kontrollere, om det er forsynet med det i § 1, krævede certifikat."
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Overtrædelse af § 1, stk. 1-4, § 4, § 8, stk. 2, § 9 eller § 12, stk. 2, straffes med bøde. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Er forholdet omfattet af anordning om ikrafttræden for Grønland af søloven, kan der i stedet for straf efter § 11, idømmes foranstaltninger efter kriminalloven for Grønland efter reglerne i § 514 a, som sat i kraft for Grønland ved anordning nr. 827 af 15. august 2019. Stk. 2. Såfremt en person ikke er bosat i Grønland, eller personens tilknytning til det grønlandske samfund i øvrigt har en sådan løsere karakter, at forudsætningerne for anvendelse af foranstaltninger ikke er til stede, kan sagen anlægges eller henvises til forfølgning i Danmark, jf. § 7, i kriminalloven for Grønland."
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Bekendtgørelsen træder i kraft den 1. januar 2026. Stk. 2. Bekendtgørelse nr. 217 af 8. april 1998 om forsikring eller anden garanti til dækning af det privatretlige ansvar for olieskader fra skibe ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Ejeren af et dansk skib, som i bulk som last transporterer over 2000 tons bestandig mineralsk olie med carbonhydrider, skal have en godkendt forsikring eller anden garanti til dækning af det i sølovens § 191, stk. 1, jf. stk. 2, nævnte ansvar og inden for den ansvarsgrænse, der er anført i sølovens § 194. Stk. 2. Bestemmelsen i stk. 1 finder tilsvarende anvendelse for skibe, der ikke er danske, når de anløber eller forlader dansk havn eller andet laste- eller lossested i Danmark eller på den danske kontinentalsokkel, såfremt skibene transporterer over 2000 tons olie i bulk som last. Stk. 3. De i stk. 1 og 2, nævnte skibe skal være forsynet med certifikat, som bekræfter, at der foreligger en forsikring eller garanti, som dækker det i stk. 1 nævnte ansvar. Stk. 4. For skibe, der ejes af danske statsinstitutioner, finder stk. 1 og 3, tilsvarende anvendelse, idet disse skibe til erstatning for den ovennævnte forsikring eller garanti kan være udstyret med et certifikat udstedt af Søfartsstyrelsen, som bekræfter, at skibet er statsejet, og at dets ansvar er dækket inden for den i søloven nævnte ansvarsgrænse. Stk. 5. For skibe, der ejes af en fremmed stat, finder stk. 1-3, tilsvarende anvendelse, idet disse skibe til erstatning for den nævnte forsikring eller garanti kan være udstyret med et certifikat udstedt af vedkommende myndighed, som bekræfter, at skibet er statsejet, og at dets ansvar er dækket inden for den i søloven nævnte ansvarsgrænse.",
      "valid_from": "2025-11-24",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Ansøgning om udstedelse af certifikater til danske skibe, herunder skibe som ejes af danske statsinstitutioner, indsendes til Søfartsstyrelsen bilagt en erklæring fra forsikringsgiveren eller garanten udfærdiget på særlig dertil godkendt blanket, der fås i Søfartsstyrelsen. Stk. 2. Af erklæringen skal det fremgå, at ejeren af skibet har tegnet forsikring eller stillet anden garanti til dækning af sit ansvar jf. § 1, stk. 1, og at forsikringsgiveren eller den, der har stillet garantien, bekræfter, at forsikringen eller garantien dækker det nævnte ansvar, samt i tilfælde af garanti, hvori denne består. Stk. 3. For at forsikringen eller garantien kan godkendes, skal forsikringsgiveren eller den, der stiller garantien, tillige påtage sig at yde erstatning til den, der har et berettiget krav mod fartøjets ejer i anledning af skader, som skyldes forurening forårsaget af olie. Pligten til at yde erstatning skal gælde i op til 3 måneder efter den dato, hvor Søfartsstyrelsen er underrettet om forsikringens eller garantiens ophør. Dette gælder dog ikke skader, der indtræffer efter udløbet af gyldighedsperioden angivet i certifikatet, eller såfremt certifikatet forinden er blevet tilbagegivet til Søfartsstyrelsen, eller nyt certifikat er udstedt. Stk. 4. Finder Søfartsstyrelsen, at forsikringen eller garantien er tilstrækkelig, udstedes et certifikat til skibet. Certifikatet affattes i overensstemmelse med den i bilaget viste model A. Stk. 5. For skibe, der har certifikat i henhold til stk. 4, kan der i tillæg til den i stk. 1, omtalte erklæring fremlægges erklæring om forsikrings- eller anden garantidækning for ansvar i henhold til den internationale konvention om det privatretlige ansvar for skader ved olieforurening, 1969. Erklæringen fremlægges på dertil særlig godkendt blanket, der fås i Søfartsstyrelsen. Opfylder erklæringen kravene i stk. 3, og finder Søfartsstyrelsen, at forsikringen eller garantien er tilstrækkelig, jf. tillige stk. 4, kan Søfartsstyrelsen på ejerens anmodning tillige udstede et certifikat udfærdiget efter den i bilag viste model B, medmindre dette vil stride mod internationale beslutninger.",
      "valid_from": "2025-11-24",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. For skibe, der er hjemmehørende i en stat, som har tilsluttet sig konventionen af 1992 om det privatretlige erstatningsansvar for skader ved olieforurening, anerkendes certifikater, der er udstedt af den kompetente myndighed i den pågældende stat. Certifikatet skal være affattet i overensstemmelse med den i bilaget viste model A eller B.",
      "valid_from": "2025-11-24",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. For skibe, der er hjemmehørende i en stat, som ikke har tiltrådt den i § 3, nævnte konvention, og som ikke har et gyldigt certifikat jf. § 5 og § 6, skal der indsendes en ansøgning til Søfartsstyrelsen om udstedelse af certifikat. Ansøgningen skal vedlægges en erklæring fra forsikringsgiveren eller garanten udfærdiget på særlig dertil godkendt blanket, der fås i Søfartsstyrelsen. Stk. 2. Ansøgningen skal indgives senest 20 dage, før skibet anløber dansk havn eller andet laste- eller lossested i Danmark eller på den danske kontinentalsokkel. § 2, stk. 2-5, finder tilsvarende anvendelse.",
      "valid_from": "2025-11-24",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. For skibe, der ejes af en fremmed stat, jf. § 1, stk. 5, anerkendes et certifikat udstedt af den kompetente myndighed.",
      "valid_from": "2025-11-24",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Certifikater, der er udstedt af en kompetent myndighed i en stat, der har tilsluttet sig konventionen af 1992 om det privatretlige erstatningsansvar for skader ved olieforurening, til et skib, der er registreret i en stat, som ikke har tilsluttet sig denne konvention, anerkendes som gyldige. Certifikatet skal være i overensstemmelse med den i bilaget viste model A. Certifikater, der er i overensstemmelse med den i bilaget viste model B, kan også anerkendes, medmindre dette vil stride mod internationale beslutninger.",
      "valid_from": "2025-11-24",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Certifikater kan udstedes for et bestemt tidsrum eller indtil opsigelse. Certifikater kan dog ikke udstedes for et længere tidsrum end forsikringens eller garantiens gyldighedsperiode. Certifikater i medfør af § 4, udstedes med en gyldighedsperiode på højst 3 måneder. Stk. 2. Der betales et gebyr på 645 kr. for udstedelse af certifikat for gyldig forsikring eller garanti.",
      "valid_from": "2025-11-24",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Søfartsstyrelsen fremsender kopi af det til skibet udstedte certifikat til skibets ejer, eller den, der på ejerens vegne har indgivet ansøgning om udstedelse af certifikat, samt for skibe, der ikke er danske, til det pågældende lands skibsregister. Stk. 2. Ejeren af et skib, der er forsynet med et certifikat, er forpligtet til straks at tilbagelevere dette til den certifikatudstedende myndighed ved forsikringens eller garantiens ophør, samt når certifikatets gyldighedsperiode er udløbet. Sker der i øvrigt ændringer i forsikringen eller garantien, der har betydning for certifikatets forsatte gyldighed, har ejeren af skibet straks efter, at den pågældende får kendskab til dette, pligt til at underrette Søfartsstyrelsen.",
      "valid_from": "2025-11-24",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Danske skibe, som medfører over 2000 tons olie i bulk som last, jf. § 1, stk. 1, må ikke benyttes uden gyldigt certifikat. Stk. 2. Søfartsstyrelsen eller andre myndigheder, som af Erhvervsministeriet er bemyndiget hertil, kan nægte et skib adgang til eller forbyde det at forlade dansk havn eller andet laste- og lossested i Danmark eller på den danske kontinentalsokkel eller påbyde, at det bliver losset eller forhalet, såfremt det ikke er udstyret med det påbudte certifikat.",
      "valid_from": "2025-11-24",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Politi, toldvæsen eller havnemyndighed, som under udøvelsen af deres embedsvirksomhed konstaterer overtrædelser af denne bekendtgørelse, skal i henhold til instruks udfærdiget af vedkommende ministerium straks anmelde dette til Søfartsstyrelsen. Stk. 2. Søfartsstyrelsen kan ved skibets ankomst kontrollere, om det er forsynet med det i § 1, krævede certifikat.",
      "valid_from": "2025-11-24",
      "valid_to": null
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Overtrædelse af § 1, stk. 1-4, § 4, § 8, stk. 2, § 9 eller § 12, stk. 2, straffes med bøde. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2025-11-24",
      "valid_to": null
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Er forholdet omfattet af anordning om ikrafttræden for Grønland af søloven, kan der i stedet for straf efter § 11, idømmes foranstaltninger efter kriminalloven for Grønland efter reglerne i § 514 a, som sat i kraft for Grønland ved anordning nr. 827 af 15. august 2019. Stk. 2. Såfremt en person ikke er bosat i Grønland, eller personens tilknytning til det grønlandske samfund i øvrigt har en sådan løsere karakter, at forudsætningerne for anvendelse af foranstaltninger ikke er til stede, kan sagen anlægges eller henvises til forfølgning i Danmark, jf. § 7, i kriminalloven for Grønland.",
      "valid_from": "2025-11-24",
      "valid_to": null
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Bekendtgørelsen træder i kraft den 1. januar 2026. Stk. 2. Bekendtgørelse nr. 217 af 8. april 1998 om forsikring eller anden garanti til dækning af det privatretlige ansvar for olieskader fra skibe ophæves.",
      "valid_from": "2025-11-24",
      "valid_to": null
    }
  ],
  "definitions": []
}
