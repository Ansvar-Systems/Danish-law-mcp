{
  "id": "2023:1132",
  "type": "statute",
  "title": "Bekendtgørelse om tilskud fra Dyrevelfærdspuljen 2023",
  "short_name": "BEK H#LOKDOK04",
  "status": "in_force",
  "issued_date": "2023-08-29",
  "url": "https://www.retsinformation.dk/eli/lta/2023/1132/xml",
  "description": "Retsinformation source. DocumentId=DC001233; AccessionNumber=B20230113205; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse for tilskud til forbedring af dyrevelfærden i Danmark inden for følgende indsatsområder: 1) Transport eller behandling af syge, tilskadekomne, misrøgtede, herreløse eller vilde dyr. 2) Drift af internater for syge, tilskadekomne, misrøgtede, herreløse eller vilde dyr. Stk. 2. Der ydes ikke tilskud efter denne bekendtgørelse til aktiviteter vedrørende produktionsdyr."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Ansøger skal være en non-profit og ikke-erhvervsdrivende forening, organisation eller fond med et gyldigt CVR-nummer, der arbejder med dyrevelfærd i Danmark."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Der kan ydes tilskud til ansøger, hvis følgende betingelser er opfyldt: 1) Ansøger selv kan tilvejebringe en finansiering på minimum 20 pct. af de tilskudsberettigede udgifter. 2) Ansøger skal have betalt eventuelle tilbagebetalingskrav fra de seneste tre års dyrevelfærdspuljer. 3) De tilskudsberettigede udgifter vedrører ét eller flere af indsatsområderne nævnt i § 1, stk. 1, og disse beløber sig til mindst 30.000 kr. 4) De tilskudsberettigede udgifter vedrører aktiviteter i Danmark."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Hvis ansøger udøver økonomiske aktiviteter samtidig med ikke-økonomiske aktiviteter, er tilskud, udover betingelserne, jf. § 3, også betinget af følgende: 1) Tilskuddet kun anvendes til ikke-økonomiske aktiviteter. 2) Tilskuddets anvendelse kan dokumenteres ved et særskilt revisorpåtegnet regnskab udarbejdet efter god regnskabsskik, som kan kræves udleveret, for så vidt angår den del, som vedrører de ikke-økonomiske aktiviteter. 3) Tilskuddet ikke anvendes til at dække omkostninger, som påhviler virksomheder beskæftiget i landbrugssektoren. Stk. 2. Hvis ansøger ikke kan opfylde betingelserne i stk. 1, er tilskud, udover betingelserne, jf. § 3, også betinget af, at tilskuddet kan ydes i overensstemmelse med Kommissionens forordning (EU) nr. 1407/2013 af 18. december 2013, eller Kommissionens forordning (EU) nr. 1408/2013 af 18. december 2013."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Ansøgning om tilskud skal indsendes til Landbrugsstyrelsen ved brug af ansøgningsskemaet, jf. bilag 1. Stk. 2. Ansøgning om tilskud kan indsendes fra den 1. september 2023 til og med den 30. september 2023."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Ansøgning om tilskud skal indeholde følgende: 1) Et udfyldt ansøgningsskema, jf. bilag 1. 2) Et udfyldt budgetskema, som findes på Landbrugsstyrelsens hjemmeside. 3) Dokumentation for at ansøger selv kan tilvejebringe en finansiering på minimum 20 pct. af de tilskudsberettigede udgifter. 4) En kopi af ansøgers gældende vedtægter. Stk. 2. Hvis ansøgers gældende vedtægter ikke dokumenterer, at ansøger arbejder med dyrevelfærd i Danmark, skal anden dokumentation herfor også vedlægges ansøgning om tilskud. Stk. 3. Hvis ansøger er momsregistreret og der søges om tilskud til moms, skal et bindende svar fra Skatteforvaltningen vedlægges ansøgning om tilskud, som dokumentation for, at momsen ikke kan refunderes i henhold til den nationale momslovgivning. Stk. 4. Hvis ansøger udøver økonomiske aktiviteter samtidig med ikke-økonomiske aktiviteter, og ansøger ikke kan opfylde betingelserne nævnt i § 4, stk. 1, skal en udfyldt erklæring om økonomiske aktiviteter og tildelt de minimis-støtte, jf. bilag 2, vedlægges ansøgning om tilskud."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Der kan maksimalt ansøges om tilskud svarende til rammen af den på finansloven 2023 afsatte bevilling. Hvis ansøgningsbeløbet overstiger tilskudsrammen, nedsættes det ansøgte beløb til den afsatte bevilling fastsat ved finansloven 2023."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Der træffes afgørelse om tilskud efter ansøgningsfristens udløb, jf. § 5, stk. 2."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Hvis den afsatte bevilling, fastsat ved finansloven 2023, ikke giver mulighed for at imødekomme alle tilskudsberettigede ansøgninger, nedsættes tilskuddene med lige stor procentdel."
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Tilskudsmodtagers navn og tilskudsbeløb kan offentliggøres på Landbrugsstyrelsens hjemmeside."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Der kan ydes tilskud til udgifter, som afholdes og betales i perioden 1. januar 2024 til og med 31. december 2024, og som er nødvendige for og direkte relateret til aktiviteten eller driften. Udgifterne skal forudgodkendes af Landbrugsstyrelsen som tilskudsberettigede."
    },
    {
      "provision_ref": "3:12",
      "chapter": "3",
      "section": "12",
      "content": "§ 12. De tilskudsberettigede udgifter skal omfatte udgifter, der har til formål at forbedre dyrevelfærden i Danmark, og som vedrører ét eller flere af indsatsområderne nævnt i § 1, stk.1."
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Der kan ikke ydes tilskud til: 1) Almindelige driftsudgifter, herunder husleje. 2) Udgifter til aktiviteter, som ansøger er forpligtet til at gennemføre efter anden lovgivning. 3) Udgifter til aktiviteter, som allerede varetages af offentlige myndigheder. 4) Forsikrings-, finansierings- og pengeinstitutomkostninger. 5) Køb af fast ejendom, køb af grunde og bygninger samt omkostninger forbundet herved. 6) Vedligeholdelse af bygninger, ombygninger og tilbygninger. 7) Lønudgifter. 8) Moms. Stk. 2. Der kan dog ydes tilskud til lønudgifter til dyrepassere, dyrereddere, veterinærsygeplejersker og andre medarbejdere, som er i direkte kontakt med dyrene. Stk. 3. Der kan dog ydes tilskud til moms, hvis ansøger ikke kan få refunderet momsen i henhold til den nationale momslovgivning."
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Tilskuddet kan udgøre op til 80 pct. af de tilskudsberettigede udgifter, jf. dog stk. 2-3 og § 9. Ansøger skal selv tilvejebringe en finansiering på minimum 20 pct. af de tilskudsberettigede udgifter. Stk. 2. Hvis dækningen af de tilskudsberettigede udgifter overstiger 100 pct., nedsættes tilskuddet, der ydes efter denne bekendtgørelse. Stk. 3. Tilskuddet nedsættes, hvis tilskuddet udbetales som de minimis-støtte, jf. § 4, stk. 2, og tilskuddet vil medføre, at de minimis-støtteloftet overskrides."
    },
    {
      "provision_ref": "3:15",
      "chapter": "3",
      "section": "15",
      "content": "§ 15. Udbetaling af tilskud finder sted, når ansøgers accept af tilskuddet er modtaget. Stk. 2. Ansøger skal acceptere tilskuddet inden for fristen angivet i tilskudsbrevet. Hvis Landbrugsstyrelsen ikke modtager accepten rettidigt, bortfalder tilskuddet."
    },
    {
      "provision_ref": "3:16",
      "chapter": "3",
      "section": "16",
      "content": "§ 16. Tilskuddet udbetales som et beløb dækkende kalenderår 2024 svarende til tilskudsperioden."
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Tilskudsmodtager skal: 1) Anvende tilskuddet i overensstemmelse med tilskudsbrevet. 2) Sikre, at den del af de tilskudsberettigede udgifter, der er ydet tilskud til efter denne bekendtgørelse, ikke finansieres af yderligere tilskud fra offentlige myndigheder. 3) Tilvejebringe en finansiering på minimum 20 pct. af de tilskudsberettigede udgifter. 4) Indsende slutrapporten i overensstemmelse med § 20 og § 21. 5) Sikre, at de tilskudsberettigede udgifter enten bogføres på en særskilt konto i tilskudsmodtagers regnskab eller med en særlig regnskabskode i tilskudsmodtagers regnskabssystem. 6) Indsende medarbejdernes ansættelseskontrakt på forlangende. 7) Sikre, at de tilskudsberettigede udgifter afholdes og betales i kalenderåret 2024. 8) Sikre, at alle tilskudsberettigede udgifter afholdes af, faktureres direkte til og betales af tilskudsmodtager. 9) Sikre, at tilskuddet kun anvendes til aktiviteter i Danmark."
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Hvis tilskuddet er ydet efter § 4, stk. 1, skal tilskudsmodtager også: 1) Sikre, at tilskuddet kun anvendes til ikke-økonomiske aktiviteter. 2) Dokumentere tilskuddets anvendelse ved et særskilt revisorpåtegnet regnskab udarbejdet efter god regnskabsskik, som Landbrugsstyrelsen kan kræve udleveret, for så vidt angår den del, som vedrører de ikke-økonomiske aktiviteter. 3) Sikre, at tilskuddet ikke anvendes til at dække omkostninger, som påhviler virksomheder beskæftiget i landbrugssektoren."
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Hvis tilskuddet er ydet efter § 4, stk. 2, skal tilskudsmodtager også opfylde betingelserne i Kommissionens forordning (EU) nr. 1407/2013 af 18. december 2013 eller Kommissionens forordning (EU) nr. 1408/2013 af 18. december 2013."
    },
    {
      "provision_ref": "5:20",
      "chapter": "5",
      "section": "20",
      "content": "§ 20. Tilskudsmodtager skal indsende en slutrapport til Landbrugsstyrelsen ved brug af det skema, som findes på Landbrugsstyrelsens hjemmeside. Stk. 2. Slutrapporten skal indsendes senest den 1. april 2025. Stk. 3. Der kan i særlige tilfælde meddeles dispensation fra fristen i stk. 2."
    },
    {
      "provision_ref": "5:21",
      "chapter": "5",
      "section": "21",
      "content": "§ 21. Slutrapporten, jf. § 20, skal indeholde følgende oplysninger: 1) En beskrivelse af, hvordan tilskuddet er anvendt. 2) En beskrivelse af, hvordan tilskuddet har forbedret dyrevelfærden i Danmark. 3) Om de tilskudsberettigede udgifter er bogført på en særskilt konto i regnskabet eller med en særlig regnskabskode i regnskabssystemet, jf. § 17, nr. 5. Stk. 2. Følgende bilag skal vedlægges slutrapporten: 1) Kopi af fakturaer. 2) Betalingsdokumentation. 3) Dokumentation for tilskudsmodtagers finansiering på minimum 20 pct. af de tilskudsberettigede udgifter, jf. § 17, nr. 3. 4) Et udfyldt skema over indsendte fakturaer og betalingsdokumentation, som findes på Landbrugsstyrelsens hjemmeside. 5) En kontospecifikation, hvis de tilskudsberettigede udgifter er bogført på en særskilt konto i tilskudsmodtagers regnskab, jf. § 17, nr. 5. 6) Et rapportudtræk fra tilskudsmodtagers regnskabssystem, hvis de tilskudsberettigede udgifter er bogført med en særlig regnskabskode i regnskabssystemet, jf. § 17, nr. 5."
    },
    {
      "provision_ref": "6:22",
      "chapter": "6",
      "section": "22",
      "content": "§ 22. Ved manglende opfyldelse af betingelserne fastsat i §§ 17-19, kan der, på baggrund af en konkret vurdering, træffes afgørelse om, at tilskuddet skal tilbagebetales helt eller delvist. Stk. 2. Beløb, der skal tilbagebetales efter stk. 1, som følge af manglende opfyldelse af betingelserne i § 17, tillægges rente beregnet fra tidspunktet for meddelelse af tilbagebetalingskravet og indtil tilbagebetaling sker. Renten beregnes med den referencesats med tillæg, der er fastsat i renteloven. Rentetillægget udgør dog mindst 50 kr . Stk. 3. Beløb, der skal tilbagebetales efter stk. 1, som følge af manglende opfyldelse af betingelserne i § 18 eller § 19, tillægges rente beregnet fra udbetalingstidspunktet. Renten fastsættes efter den metode for rentefastsættelse, der følger af kapitel V i Kommissionens forordning nr. 794 af 21. april 2004 om gennemførelse af Rådets forordning (EU) 2015/1589 om fastlæggelse af regler for anvendelsen af artikel 108 i traktaten om Den Europæiske Unions funktionsmåde med senere ændringer."
    },
    {
      "provision_ref": "7:23",
      "chapter": "7",
      "section": "23",
      "content": "§ 23. Bekendtgørelsen træder i kraft den 1. september 2023."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse for tilskud til forbedring af dyrevelfærden i Danmark inden for følgende indsatsområder: 1) Transport eller behandling af syge, tilskadekomne, misrøgtede, herreløse eller vilde dyr. 2) Drift af internater for syge, tilskadekomne, misrøgtede, herreløse eller vilde dyr. Stk. 2. Der ydes ikke tilskud efter denne bekendtgørelse til aktiviteter vedrørende produktionsdyr.",
      "valid_from": "2023-08-29",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Ansøger skal være en non-profit og ikke-erhvervsdrivende forening, organisation eller fond med et gyldigt CVR-nummer, der arbejder med dyrevelfærd i Danmark.",
      "valid_from": "2023-08-29",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Der kan ydes tilskud til ansøger, hvis følgende betingelser er opfyldt: 1) Ansøger selv kan tilvejebringe en finansiering på minimum 20 pct. af de tilskudsberettigede udgifter. 2) Ansøger skal have betalt eventuelle tilbagebetalingskrav fra de seneste tre års dyrevelfærdspuljer. 3) De tilskudsberettigede udgifter vedrører ét eller flere af indsatsområderne nævnt i § 1, stk. 1, og disse beløber sig til mindst 30.000 kr. 4) De tilskudsberettigede udgifter vedrører aktiviteter i Danmark.",
      "valid_from": "2023-08-29",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Hvis ansøger udøver økonomiske aktiviteter samtidig med ikke-økonomiske aktiviteter, er tilskud, udover betingelserne, jf. § 3, også betinget af følgende: 1) Tilskuddet kun anvendes til ikke-økonomiske aktiviteter. 2) Tilskuddets anvendelse kan dokumenteres ved et særskilt revisorpåtegnet regnskab udarbejdet efter god regnskabsskik, som kan kræves udleveret, for så vidt angår den del, som vedrører de ikke-økonomiske aktiviteter. 3) Tilskuddet ikke anvendes til at dække omkostninger, som påhviler virksomheder beskæftiget i landbrugssektoren. Stk. 2. Hvis ansøger ikke kan opfylde betingelserne i stk. 1, er tilskud, udover betingelserne, jf. § 3, også betinget af, at tilskuddet kan ydes i overensstemmelse med Kommissionens forordning (EU) nr. 1407/2013 af 18. december 2013, eller Kommissionens forordning (EU) nr. 1408/2013 af 18. december 2013.",
      "valid_from": "2023-08-29",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Ansøgning om tilskud skal indsendes til Landbrugsstyrelsen ved brug af ansøgningsskemaet, jf. bilag 1. Stk. 2. Ansøgning om tilskud kan indsendes fra den 1. september 2023 til og med den 30. september 2023.",
      "valid_from": "2023-08-29",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Ansøgning om tilskud skal indeholde følgende: 1) Et udfyldt ansøgningsskema, jf. bilag 1. 2) Et udfyldt budgetskema, som findes på Landbrugsstyrelsens hjemmeside. 3) Dokumentation for at ansøger selv kan tilvejebringe en finansiering på minimum 20 pct. af de tilskudsberettigede udgifter. 4) En kopi af ansøgers gældende vedtægter. Stk. 2. Hvis ansøgers gældende vedtægter ikke dokumenterer, at ansøger arbejder med dyrevelfærd i Danmark, skal anden dokumentation herfor også vedlægges ansøgning om tilskud. Stk. 3. Hvis ansøger er momsregistreret og der søges om tilskud til moms, skal et bindende svar fra Skatteforvaltningen vedlægges ansøgning om tilskud, som dokumentation for, at momsen ikke kan refunderes i henhold til den nationale momslovgivning. Stk. 4. Hvis ansøger udøver økonomiske aktiviteter samtidig med ikke-økonomiske aktiviteter, og ansøger ikke kan opfylde betingelserne nævnt i § 4, stk. 1, skal en udfyldt erklæring om økonomiske aktiviteter og tildelt de minimis-støtte, jf. bilag 2, vedlægges ansøgning om tilskud.",
      "valid_from": "2023-08-29",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Der kan maksimalt ansøges om tilskud svarende til rammen af den på finansloven 2023 afsatte bevilling. Hvis ansøgningsbeløbet overstiger tilskudsrammen, nedsættes det ansøgte beløb til den afsatte bevilling fastsat ved finansloven 2023.",
      "valid_from": "2023-08-29",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Der træffes afgørelse om tilskud efter ansøgningsfristens udløb, jf. § 5, stk. 2.",
      "valid_from": "2023-08-29",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Hvis den afsatte bevilling, fastsat ved finansloven 2023, ikke giver mulighed for at imødekomme alle tilskudsberettigede ansøgninger, nedsættes tilskuddene med lige stor procentdel.",
      "valid_from": "2023-08-29",
      "valid_to": null
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Tilskudsmodtagers navn og tilskudsbeløb kan offentliggøres på Landbrugsstyrelsens hjemmeside.",
      "valid_from": "2023-08-29",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Der kan ydes tilskud til udgifter, som afholdes og betales i perioden 1. januar 2024 til og med 31. december 2024, og som er nødvendige for og direkte relateret til aktiviteten eller driften. Udgifterne skal forudgodkendes af Landbrugsstyrelsen som tilskudsberettigede.",
      "valid_from": "2023-08-29",
      "valid_to": null
    },
    {
      "provision_ref": "3:12",
      "chapter": "3",
      "section": "12",
      "content": "§ 12. De tilskudsberettigede udgifter skal omfatte udgifter, der har til formål at forbedre dyrevelfærden i Danmark, og som vedrører ét eller flere af indsatsområderne nævnt i § 1, stk.1.",
      "valid_from": "2023-08-29",
      "valid_to": null
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Der kan ikke ydes tilskud til: 1) Almindelige driftsudgifter, herunder husleje. 2) Udgifter til aktiviteter, som ansøger er forpligtet til at gennemføre efter anden lovgivning. 3) Udgifter til aktiviteter, som allerede varetages af offentlige myndigheder. 4) Forsikrings-, finansierings- og pengeinstitutomkostninger. 5) Køb af fast ejendom, køb af grunde og bygninger samt omkostninger forbundet herved. 6) Vedligeholdelse af bygninger, ombygninger og tilbygninger. 7) Lønudgifter. 8) Moms. Stk. 2. Der kan dog ydes tilskud til lønudgifter til dyrepassere, dyrereddere, veterinærsygeplejersker og andre medarbejdere, som er i direkte kontakt med dyrene. Stk. 3. Der kan dog ydes tilskud til moms, hvis ansøger ikke kan få refunderet momsen i henhold til den nationale momslovgivning.",
      "valid_from": "2023-08-29",
      "valid_to": null
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Tilskuddet kan udgøre op til 80 pct. af de tilskudsberettigede udgifter, jf. dog stk. 2-3 og § 9. Ansøger skal selv tilvejebringe en finansiering på minimum 20 pct. af de tilskudsberettigede udgifter. Stk. 2. Hvis dækningen af de tilskudsberettigede udgifter overstiger 100 pct., nedsættes tilskuddet, der ydes efter denne bekendtgørelse. Stk. 3. Tilskuddet nedsættes, hvis tilskuddet udbetales som de minimis-støtte, jf. § 4, stk. 2, og tilskuddet vil medføre, at de minimis-støtteloftet overskrides.",
      "valid_from": "2023-08-29",
      "valid_to": null
    },
    {
      "provision_ref": "3:15",
      "chapter": "3",
      "section": "15",
      "content": "§ 15. Udbetaling af tilskud finder sted, når ansøgers accept af tilskuddet er modtaget. Stk. 2. Ansøger skal acceptere tilskuddet inden for fristen angivet i tilskudsbrevet. Hvis Landbrugsstyrelsen ikke modtager accepten rettidigt, bortfalder tilskuddet.",
      "valid_from": "2023-08-29",
      "valid_to": null
    },
    {
      "provision_ref": "3:16",
      "chapter": "3",
      "section": "16",
      "content": "§ 16. Tilskuddet udbetales som et beløb dækkende kalenderår 2024 svarende til tilskudsperioden.",
      "valid_from": "2023-08-29",
      "valid_to": null
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Tilskudsmodtager skal: 1) Anvende tilskuddet i overensstemmelse med tilskudsbrevet. 2) Sikre, at den del af de tilskudsberettigede udgifter, der er ydet tilskud til efter denne bekendtgørelse, ikke finansieres af yderligere tilskud fra offentlige myndigheder. 3) Tilvejebringe en finansiering på minimum 20 pct. af de tilskudsberettigede udgifter. 4) Indsende slutrapporten i overensstemmelse med § 20 og § 21. 5) Sikre, at de tilskudsberettigede udgifter enten bogføres på en særskilt konto i tilskudsmodtagers regnskab eller med en særlig regnskabskode i tilskudsmodtagers regnskabssystem. 6) Indsende medarbejdernes ansættelseskontrakt på forlangende. 7) Sikre, at de tilskudsberettigede udgifter afholdes og betales i kalenderåret 2024. 8) Sikre, at alle tilskudsberettigede udgifter afholdes af, faktureres direkte til og betales af tilskudsmodtager. 9) Sikre, at tilskuddet kun anvendes til aktiviteter i Danmark.",
      "valid_from": "2023-08-29",
      "valid_to": null
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Hvis tilskuddet er ydet efter § 4, stk. 1, skal tilskudsmodtager også: 1) Sikre, at tilskuddet kun anvendes til ikke-økonomiske aktiviteter. 2) Dokumentere tilskuddets anvendelse ved et særskilt revisorpåtegnet regnskab udarbejdet efter god regnskabsskik, som Landbrugsstyrelsen kan kræve udleveret, for så vidt angår den del, som vedrører de ikke-økonomiske aktiviteter. 3) Sikre, at tilskuddet ikke anvendes til at dække omkostninger, som påhviler virksomheder beskæftiget i landbrugssektoren.",
      "valid_from": "2023-08-29",
      "valid_to": null
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Hvis tilskuddet er ydet efter § 4, stk. 2, skal tilskudsmodtager også opfylde betingelserne i Kommissionens forordning (EU) nr. 1407/2013 af 18. december 2013 eller Kommissionens forordning (EU) nr. 1408/2013 af 18. december 2013.",
      "valid_from": "2023-08-29",
      "valid_to": null
    },
    {
      "provision_ref": "5:20",
      "chapter": "5",
      "section": "20",
      "content": "§ 20. Tilskudsmodtager skal indsende en slutrapport til Landbrugsstyrelsen ved brug af det skema, som findes på Landbrugsstyrelsens hjemmeside. Stk. 2. Slutrapporten skal indsendes senest den 1. april 2025. Stk. 3. Der kan i særlige tilfælde meddeles dispensation fra fristen i stk. 2.",
      "valid_from": "2023-08-29",
      "valid_to": null
    },
    {
      "provision_ref": "5:21",
      "chapter": "5",
      "section": "21",
      "content": "§ 21. Slutrapporten, jf. § 20, skal indeholde følgende oplysninger: 1) En beskrivelse af, hvordan tilskuddet er anvendt. 2) En beskrivelse af, hvordan tilskuddet har forbedret dyrevelfærden i Danmark. 3) Om de tilskudsberettigede udgifter er bogført på en særskilt konto i regnskabet eller med en særlig regnskabskode i regnskabssystemet, jf. § 17, nr. 5. Stk. 2. Følgende bilag skal vedlægges slutrapporten: 1) Kopi af fakturaer. 2) Betalingsdokumentation. 3) Dokumentation for tilskudsmodtagers finansiering på minimum 20 pct. af de tilskudsberettigede udgifter, jf. § 17, nr. 3. 4) Et udfyldt skema over indsendte fakturaer og betalingsdokumentation, som findes på Landbrugsstyrelsens hjemmeside. 5) En kontospecifikation, hvis de tilskudsberettigede udgifter er bogført på en særskilt konto i tilskudsmodtagers regnskab, jf. § 17, nr. 5. 6) Et rapportudtræk fra tilskudsmodtagers regnskabssystem, hvis de tilskudsberettigede udgifter er bogført med en særlig regnskabskode i regnskabssystemet, jf. § 17, nr. 5.",
      "valid_from": "2023-08-29",
      "valid_to": null
    },
    {
      "provision_ref": "6:22",
      "chapter": "6",
      "section": "22",
      "content": "§ 22. Ved manglende opfyldelse af betingelserne fastsat i §§ 17-19, kan der, på baggrund af en konkret vurdering, træffes afgørelse om, at tilskuddet skal tilbagebetales helt eller delvist. Stk. 2. Beløb, der skal tilbagebetales efter stk. 1, som følge af manglende opfyldelse af betingelserne i § 17, tillægges rente beregnet fra tidspunktet for meddelelse af tilbagebetalingskravet og indtil tilbagebetaling sker. Renten beregnes med den referencesats med tillæg, der er fastsat i renteloven. Rentetillægget udgør dog mindst 50 kr . Stk. 3. Beløb, der skal tilbagebetales efter stk. 1, som følge af manglende opfyldelse af betingelserne i § 18 eller § 19, tillægges rente beregnet fra udbetalingstidspunktet. Renten fastsættes efter den metode for rentefastsættelse, der følger af kapitel V i Kommissionens forordning nr. 794 af 21. april 2004 om gennemførelse af Rådets forordning (EU) 2015/1589 om fastlæggelse af regler for anvendelsen af artikel 108 i traktaten om Den Europæiske Unions funktionsmåde med senere ændringer.",
      "valid_from": "2023-08-29",
      "valid_to": null
    },
    {
      "provision_ref": "7:23",
      "chapter": "7",
      "section": "23",
      "content": "§ 23. Bekendtgørelsen træder i kraft den 1. september 2023.",
      "valid_from": "2023-08-29",
      "valid_to": null
    }
  ],
  "definitions": []
}
