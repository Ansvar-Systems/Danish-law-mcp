{
  "id": "2009:921",
  "type": "statute",
  "title": "Bekendtgørelse om forretningsorden for adoptionssamrådet",
  "short_name": "BEK H#LOKDOK04",
  "status": "in_force",
  "issued_date": "2009-09-28",
  "url": "https://www.retsinformation.dk/eli/lta/2009/921/xml",
  "description": "Retsinformation source. DocumentId=AA005057; AccessionNumber=B20090092105; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Justitsministeren opretter for hver region et eller flere adoptionssamråd."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Hvert adoptionssamråd består af et medlem med social uddannelse, en jurist og en læge. Stk. 2. Medlemmerne og stedfortrædere for medlemmerne beskikkes af justitsministeren for indtil fire år ad gangen. Genbeskikkelse kan finde sted. En beskikkelse udløber ved udgangen af den måned, hvori den beskikkede fylder 70 år. Stk. 3. Det juridiske medlem af adoptionssamrådet er formand for samrådet og skal være medarbejder i statsforvaltningen. En stedfortræder for det juridiske medlem skal ligeledes være medarbejder i statsforvaltningen. Er et af de øvrige medlemmer også medarbejder i statsforvaltningen, må vedkommende ikke i sit daglige arbejde være beskæftiget med adoptionsområdet i den pågældende statsforvaltning, ligesom vedkommende ikke må have det juridiske medlem eller dennes stedfortræder som chef eller have samme chef som det juridiske medlem eller dennes stedfortræder. Højst to af samrådets medlemmer må være medarbejdere i statsforvaltningen."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Adoptionssamrådets væsentligste opgaver er: 1) at træffe afgørelse om godkendelse som adoptant, jf. adoptionslovens § 25 a, stk. 1, jf. § 4 a, 2) at træffe afgørelse om, hvorvidt ansøgeren opfylder de generelle godkendelseskrav, hvis spørgsmålet herom forelægges af sekretariatet efter § 7, stk. 2, 3) at træffe afgørelse om bortfald af en godkendelse som adoptant, hvis betingelserne for at blive godkendt som adoptant ikke længere er opfyldt, eller hvis ansøgeren i øvrigt ikke kan anses for egnet som adoptant, jf. adoptionslovens § 25 a, stk. 2, 4) at træffe afgørelse om, hvorvidt en person, der tidligere har adopteret et barn, skal deltage i et adoptionsforberedende kursus for på ny at blive godkendt som adoptant, hvis der er behov for det, jf. adoptionslovens § 25 c, stk. 2, 5) at træffe afgørelse om dispensation fra fristen i bekendtgørelse om godkendelse som adoptant § 11, stk. 2, 6) at træffe afgørelse om iværksættelse af medicinsk, psykiatrisk, psykologisk eller anden specialundersøgelse, jf. bekendtgørelse om godkendelse som adoptant § 12, stk. 3, 7) at træffe afgørelse om, hvorvidt en ansøgers ansøgning om udvidelse af godkendelsen til at omfatte det foreslåede barn kan imødekommes, jf. bekendtgørelse om godkendelse som adoptant § 25, stk. 3, 8) at træffe afgørelse om, hvorvidt et barn, der er bragt i forslag, ligger inden for ansøgerens godkendelse, hvis den formidlende organisation er i tvivl herom, jf. bekendtgørelse om godkendelse som adoptant § 27, stk. 2, og 9) at træffe afgørelse om, hvorvidt et barn, der er bragt i forslag, ligger inden for ansøgerens godkendelse, når ansøgeren ikke er tilmeldt en formidlende organisation, jf. bekendtgørelse om godkendelse som adoptant § 28, jf. § 32. Stk. 2. Et adoptionssamråds afgørelse kan inden 6 måneder indbringes for Adoptionsnævnet, jf. adoptionslovens § 25 b, stk. 3."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Adoptionssamrådets formand tilrettelægger samrådets arbejde med bistand fra sekretariatet, jf. kapitel 2."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Statsforvaltningen stiller sekretariatsbistand til rådighed for adoptionssamrådet."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Sekretariatet forbereder sagen til behandling i adoptionssamrådet og oplyser sagen i tilstrækkeligt omfang. Stk. 2. Sekretariatet skal indhente de oplysninger og iværksætte de specialundersøgelser, som adoptionssamrådet træffer afgørelse om. Stk. 3. Til brug for adoptionssamrådets behandling af en konkret sag udarbejder sekretariatet en indstilling til afgørelse og vedlægger sagens akter."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Hvis sekretariatet vurderer, at ansøgeren utvivlsomt opfylder de generelle godkendelseskrav, jf. bekendtgørelse om godkendelse som adoptant §§ 7-9, træffer sekretariatet afgørelse om, at undersøgelses- og godkendelsesforløbet kan fortsætte uden forelæggelse af sagen for adoptionssamrådet. I andre tilfælde forelægges sagen for adoptionssamrådet, der i disse tilfælde tager stilling til, om undersøgelses- og godkendelsesforløbet kan fortsætte."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Adoptionssamrådet træffer afgørelse i møder. Stk. 2. Formanden kan dog i særlige tilfælde beslutte, at sagen kan behandles på skriftligt grundlag, ved telefonmøde el.lign."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Adoptionssamrådet er kun beslutningsdygtigt, når samrådet er fuldtalligt. Stk. 2. Afgørelser træffes ved almindeligt stemmeflertal. Stk. 3. Akterne i de konkrete sager, der behandles af adoptionssamrådet, skal være til rådighed for samrådets medlemmer i god tid inden mødet. I helt særlige tilfælde er det tilstrækkeligt, at akterne foreligger senest på mødet."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Adoptionssamrådets møder er ikke offentlige. Stk. 2. Sekretariatets medarbejdere kan efter formandens bestemmelse deltage som sekretær i et møde i adoptionssamrådet."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. For hver sag føres en protokol, hvori angives: 1) adoptionssamrådets beslutning i sagen, 2) adoptionssamrådets begrundelse for beslutningen samt de enkelte medlemmers standpunkter, hvis der har været uenighed."
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Adoptionssamrådets afgørelse meddeles ansøgeren med angivelse af, hvilke medlemmer der har deltaget i sagens behandling."
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Adoptionssamrådets medlemmer er undergivet lovgivningens almindelige regler om tavshedspligt. Stk. 2. Medlemmerne drager omsorg for, at materiale, der er modtaget i forbindelse med arbejdet i adoptionssamrådet, ikke kommer udenforstående i hænde. Medlemmet skal ved fratræden tilbagegive fortroligt materiale, som den pågældende er i besiddelse af."
    },
    {
      "provision_ref": "5:14",
      "chapter": "5",
      "section": "14",
      "content": "§ 14. Bekendtgørelsen træder i kraft den 1. oktober 2009. Stk. 2. Bekendtgørelse nr. 1304 af 11. december 2006 om forretningsorden for adoptionssamrådet ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Justitsministeren opretter for hver region et eller flere adoptionssamråd.",
      "valid_from": "2009-09-28",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Hvert adoptionssamråd består af et medlem med social uddannelse, en jurist og en læge. Stk. 2. Medlemmerne og stedfortrædere for medlemmerne beskikkes af justitsministeren for indtil fire år ad gangen. Genbeskikkelse kan finde sted. En beskikkelse udløber ved udgangen af den måned, hvori den beskikkede fylder 70 år. Stk. 3. Det juridiske medlem af adoptionssamrådet er formand for samrådet og skal være medarbejder i statsforvaltningen. En stedfortræder for det juridiske medlem skal ligeledes være medarbejder i statsforvaltningen. Er et af de øvrige medlemmer også medarbejder i statsforvaltningen, må vedkommende ikke i sit daglige arbejde være beskæftiget med adoptionsområdet i den pågældende statsforvaltning, ligesom vedkommende ikke må have det juridiske medlem eller dennes stedfortræder som chef eller have samme chef som det juridiske medlem eller dennes stedfortræder. Højst to af samrådets medlemmer må være medarbejdere i statsforvaltningen.",
      "valid_from": "2009-09-28",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Adoptionssamrådets væsentligste opgaver er: 1) at træffe afgørelse om godkendelse som adoptant, jf. adoptionslovens § 25 a, stk. 1, jf. § 4 a, 2) at træffe afgørelse om, hvorvidt ansøgeren opfylder de generelle godkendelseskrav, hvis spørgsmålet herom forelægges af sekretariatet efter § 7, stk. 2, 3) at træffe afgørelse om bortfald af en godkendelse som adoptant, hvis betingelserne for at blive godkendt som adoptant ikke længere er opfyldt, eller hvis ansøgeren i øvrigt ikke kan anses for egnet som adoptant, jf. adoptionslovens § 25 a, stk. 2, 4) at træffe afgørelse om, hvorvidt en person, der tidligere har adopteret et barn, skal deltage i et adoptionsforberedende kursus for på ny at blive godkendt som adoptant, hvis der er behov for det, jf. adoptionslovens § 25 c, stk. 2, 5) at træffe afgørelse om dispensation fra fristen i bekendtgørelse om godkendelse som adoptant § 11, stk. 2, 6) at træffe afgørelse om iværksættelse af medicinsk, psykiatrisk, psykologisk eller anden specialundersøgelse, jf. bekendtgørelse om godkendelse som adoptant § 12, stk. 3, 7) at træffe afgørelse om, hvorvidt en ansøgers ansøgning om udvidelse af godkendelsen til at omfatte det foreslåede barn kan imødekommes, jf. bekendtgørelse om godkendelse som adoptant § 25, stk. 3, 8) at træffe afgørelse om, hvorvidt et barn, der er bragt i forslag, ligger inden for ansøgerens godkendelse, hvis den formidlende organisation er i tvivl herom, jf. bekendtgørelse om godkendelse som adoptant § 27, stk. 2, og 9) at træffe afgørelse om, hvorvidt et barn, der er bragt i forslag, ligger inden for ansøgerens godkendelse, når ansøgeren ikke er tilmeldt en formidlende organisation, jf. bekendtgørelse om godkendelse som adoptant § 28, jf. § 32. Stk. 2. Et adoptionssamråds afgørelse kan inden 6 måneder indbringes for Adoptionsnævnet, jf. adoptionslovens § 25 b, stk. 3.",
      "valid_from": "2009-09-28",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Adoptionssamrådets formand tilrettelægger samrådets arbejde med bistand fra sekretariatet, jf. kapitel 2.",
      "valid_from": "2009-09-28",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Statsforvaltningen stiller sekretariatsbistand til rådighed for adoptionssamrådet.",
      "valid_from": "2009-09-28",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Sekretariatet forbereder sagen til behandling i adoptionssamrådet og oplyser sagen i tilstrækkeligt omfang. Stk. 2. Sekretariatet skal indhente de oplysninger og iværksætte de specialundersøgelser, som adoptionssamrådet træffer afgørelse om. Stk. 3. Til brug for adoptionssamrådets behandling af en konkret sag udarbejder sekretariatet en indstilling til afgørelse og vedlægger sagens akter.",
      "valid_from": "2009-09-28",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Hvis sekretariatet vurderer, at ansøgeren utvivlsomt opfylder de generelle godkendelseskrav, jf. bekendtgørelse om godkendelse som adoptant §§ 7-9, træffer sekretariatet afgørelse om, at undersøgelses- og godkendelsesforløbet kan fortsætte uden forelæggelse af sagen for adoptionssamrådet. I andre tilfælde forelægges sagen for adoptionssamrådet, der i disse tilfælde tager stilling til, om undersøgelses- og godkendelsesforløbet kan fortsætte.",
      "valid_from": "2009-09-28",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Adoptionssamrådet træffer afgørelse i møder. Stk. 2. Formanden kan dog i særlige tilfælde beslutte, at sagen kan behandles på skriftligt grundlag, ved telefonmøde el.lign.",
      "valid_from": "2009-09-28",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Adoptionssamrådet er kun beslutningsdygtigt, når samrådet er fuldtalligt. Stk. 2. Afgørelser træffes ved almindeligt stemmeflertal. Stk. 3. Akterne i de konkrete sager, der behandles af adoptionssamrådet, skal være til rådighed for samrådets medlemmer i god tid inden mødet. I helt særlige tilfælde er det tilstrækkeligt, at akterne foreligger senest på mødet.",
      "valid_from": "2009-09-28",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Adoptionssamrådets møder er ikke offentlige. Stk. 2. Sekretariatets medarbejdere kan efter formandens bestemmelse deltage som sekretær i et møde i adoptionssamrådet.",
      "valid_from": "2009-09-28",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. For hver sag føres en protokol, hvori angives: 1) adoptionssamrådets beslutning i sagen, 2) adoptionssamrådets begrundelse for beslutningen samt de enkelte medlemmers standpunkter, hvis der har været uenighed.",
      "valid_from": "2009-09-28",
      "valid_to": null
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Adoptionssamrådets afgørelse meddeles ansøgeren med angivelse af, hvilke medlemmer der har deltaget i sagens behandling.",
      "valid_from": "2009-09-28",
      "valid_to": null
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Adoptionssamrådets medlemmer er undergivet lovgivningens almindelige regler om tavshedspligt. Stk. 2. Medlemmerne drager omsorg for, at materiale, der er modtaget i forbindelse med arbejdet i adoptionssamrådet, ikke kommer udenforstående i hænde. Medlemmet skal ved fratræden tilbagegive fortroligt materiale, som den pågældende er i besiddelse af.",
      "valid_from": "2009-09-28",
      "valid_to": null
    },
    {
      "provision_ref": "5:14",
      "chapter": "5",
      "section": "14",
      "content": "§ 14. Bekendtgørelsen træder i kraft den 1. oktober 2009. Stk. 2. Bekendtgørelse nr. 1304 af 11. december 2006 om forretningsorden for adoptionssamrådet ophæves.",
      "valid_from": "2009-09-28",
      "valid_to": null
    }
  ],
  "definitions": []
}
