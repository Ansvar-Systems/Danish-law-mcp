{
  "id": "2025:1346",
  "type": "statute",
  "title": "Bekendtgørelse om krav til offentlige finansielle aktiviteter, som målrettes energirenoveringer, samt om prioritering af lavindkomsthusholdninger med en vis energibyrde ved visse aktiviteter til fremme af energieffektivitet",
  "short_name": "BEK H#LOKDOK04",
  "status": "in_force",
  "issued_date": "2025-11-20",
  "url": "https://www.retsinformation.dk/eli/lta/2025/1346/xml",
  "description": "Retsinformation source. DocumentId=DB001268; AccessionNumber=B20250134605; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. I denne bekendtgørelse fastsættes krav til offentlige finansielle aktiviteter, som målrettes energirenoveringer af bygninger, samt om prioritering af lavindkomst husholdninger med en vis energibyrde ved visse aktiviteter til fremme af energieffektivitet."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Den offentlige forvaltning m.v.: a) Staten, kommuner og regioner. b) Institutioner, selskaber, foreninger m.v., hvis mere end 50 pct. af udgifterne ved deres virksomhed dækkes af offentlige midler, eller hvis de ved eller i henhold til lov har fået tillagt beføjelser til at træffe afgørelse på det offentliges vegne. c) Virksomheder, der ejes af det offentlige, eller hvor det offentlige har bestemmende indflydelse. 2) Finansielle aktiviteter: Alle typer af finansielle aktiviteter som hidrører fra offentlige midler, såsom direkte tilskud, skattefordele, afgiftsfritagelser eller andre foranstaltninger, som giver modtageren en økonomisk fordel. 3) Energirenoveringer i bygninger: Forøgelse af bygningers energieffektivitet som følge af alle former for forbedringer, fornyelser og øvrige renoveringer i bygninger, uanset om de skyldes teknologiske, adfærdsmæssige eller økonomiske ændringer m.v. 4) Lavindkomsthusholdninger med en vis energibyrde: a) Husholdninger (e-familier jf. definition i Danmarks Statistik), hvis ækvivalerede disponible indkomst er mindre end 50 pct. af medianindkomsten i befolkningen i tre sammenhængende år, og som samtidig er bosat i bygninger med lav energimæssig ydeevne, defineret som energimærke E eller lavere, eller b) Husholdninger (e-familier jf. definition i Danmarks Statistik), hvis ækvivalerede disponible indkomst er mindre end 50 pct. af medianindkomsten i befolkningen i tre sammenhængende år, og som samtidig er bosat i bygninger med lav energimæssig ydeevne, defineret som energimærke E eller lavere, og har et højt energiforbrug (målt i energienheder). Højt energiforbrug er opgjort som de husholdninger (e-familier jf. definition i Danmarks Statistik), hvor forbruget er opgjort som højere end to gange det danske medianforbrug."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Når den offentlige forvaltning m.v. fastsætter finansielle aktiviteter, som målrettes energirenoveringer i bygninger, så skal minimum ét af følgende kriterier indarbejdes i aktiviteten for, at der kan gives modtageren en økonomisk fordel: 1) Den energimæssige ydeevne for det udstyr eller materiale, der anvendes til renoveringen, i hvilke tilfælde det udstyr eller materiale, der anvendes til renoveringen, skal installeres af en installatør med det relevante certificerings- eller færdighedsniveau. 2) Standardværdier til beregning af energibesparelser i bygninger. 3) De forbedringer, der er opnået som følge af en sådan energirenovering, ved at sammenligne energiattester udstedt før og efter renoveringen. 4) Resultatet af et energisyn. 5) Resultatet af en anden relevant, gennemsigtig og forholdsmæssig metode, som viser forbedringen af den energimæssige ydeevne."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Såfremt det vurderes uproportionelt at sammenkæde offentlige finansielle aktiviteter til energirenoveringer i bygninger med planlagte eller gennemførte energibesparelser, f.eks. når støtteforanstaltningens nettoværdi er meget begrænset, så kan der konkret fraviges fra bestemmelserne i denne bekendtgørelse."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Når der efter § 14 c, stk. 2, i lov om fremme af effektiv energianvendelse og drivhusgasreduktion fastsættes aktiviteter til fremme af energieffektivitet, hvorved lavindkomsthusholdninger med en vis energibyrde prioriteres, så skal der tages udgangspunkt i én af de i § 2, nr. 4, nævnte definitioner."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Bekendtgørelsen træder i kraft den 1. december 2025. Stk. 2. Bekendtgørelse nr. 1014 af 21. maj 2021 om sammenkædning af offentlige finansielle foranstaltninger til energieffektive renoveringer i bygninger med planlagte eller gennemførte energibesparelser ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. I denne bekendtgørelse fastsættes krav til offentlige finansielle aktiviteter, som målrettes energirenoveringer af bygninger, samt om prioritering af lavindkomst husholdninger med en vis energibyrde ved visse aktiviteter til fremme af energieffektivitet.",
      "valid_from": "2025-11-20",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Den offentlige forvaltning m.v.: a) Staten, kommuner og regioner. b) Institutioner, selskaber, foreninger m.v., hvis mere end 50 pct. af udgifterne ved deres virksomhed dækkes af offentlige midler, eller hvis de ved eller i henhold til lov har fået tillagt beføjelser til at træffe afgørelse på det offentliges vegne. c) Virksomheder, der ejes af det offentlige, eller hvor det offentlige har bestemmende indflydelse. 2) Finansielle aktiviteter: Alle typer af finansielle aktiviteter som hidrører fra offentlige midler, såsom direkte tilskud, skattefordele, afgiftsfritagelser eller andre foranstaltninger, som giver modtageren en økonomisk fordel. 3) Energirenoveringer i bygninger: Forøgelse af bygningers energieffektivitet som følge af alle former for forbedringer, fornyelser og øvrige renoveringer i bygninger, uanset om de skyldes teknologiske, adfærdsmæssige eller økonomiske ændringer m.v. 4) Lavindkomsthusholdninger med en vis energibyrde: a) Husholdninger (e-familier jf. definition i Danmarks Statistik), hvis ækvivalerede disponible indkomst er mindre end 50 pct. af medianindkomsten i befolkningen i tre sammenhængende år, og som samtidig er bosat i bygninger med lav energimæssig ydeevne, defineret som energimærke E eller lavere, eller b) Husholdninger (e-familier jf. definition i Danmarks Statistik), hvis ækvivalerede disponible indkomst er mindre end 50 pct. af medianindkomsten i befolkningen i tre sammenhængende år, og som samtidig er bosat i bygninger med lav energimæssig ydeevne, defineret som energimærke E eller lavere, og har et højt energiforbrug (målt i energienheder). Højt energiforbrug er opgjort som de husholdninger (e-familier jf. definition i Danmarks Statistik), hvor forbruget er opgjort som højere end to gange det danske medianforbrug.",
      "valid_from": "2025-11-20",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Når den offentlige forvaltning m.v. fastsætter finansielle aktiviteter, som målrettes energirenoveringer i bygninger, så skal minimum ét af følgende kriterier indarbejdes i aktiviteten for, at der kan gives modtageren en økonomisk fordel: 1) Den energimæssige ydeevne for det udstyr eller materiale, der anvendes til renoveringen, i hvilke tilfælde det udstyr eller materiale, der anvendes til renoveringen, skal installeres af en installatør med det relevante certificerings- eller færdighedsniveau. 2) Standardværdier til beregning af energibesparelser i bygninger. 3) De forbedringer, der er opnået som følge af en sådan energirenovering, ved at sammenligne energiattester udstedt før og efter renoveringen. 4) Resultatet af et energisyn. 5) Resultatet af en anden relevant, gennemsigtig og forholdsmæssig metode, som viser forbedringen af den energimæssige ydeevne.",
      "valid_from": "2025-11-20",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Såfremt det vurderes uproportionelt at sammenkæde offentlige finansielle aktiviteter til energirenoveringer i bygninger med planlagte eller gennemførte energibesparelser, f.eks. når støtteforanstaltningens nettoværdi er meget begrænset, så kan der konkret fraviges fra bestemmelserne i denne bekendtgørelse.",
      "valid_from": "2025-11-20",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Når der efter § 14 c, stk. 2, i lov om fremme af effektiv energianvendelse og drivhusgasreduktion fastsættes aktiviteter til fremme af energieffektivitet, hvorved lavindkomsthusholdninger med en vis energibyrde prioriteres, så skal der tages udgangspunkt i én af de i § 2, nr. 4, nævnte definitioner.",
      "valid_from": "2025-11-20",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Bekendtgørelsen træder i kraft den 1. december 2025. Stk. 2. Bekendtgørelse nr. 1014 af 21. maj 2021 om sammenkædning af offentlige finansielle foranstaltninger til energieffektive renoveringer i bygninger med planlagte eller gennemførte energibesparelser ophæves.",
      "valid_from": "2025-11-20",
      "valid_to": null
    }
  ],
  "definitions": []
}
