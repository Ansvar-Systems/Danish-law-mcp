{
  "id": "2008:21",
  "type": "statute",
  "title": "Bekendtgørelse om krydsoverensstemmelse",
  "short_name": "BEK H#LOKDOK04",
  "status": "in_force",
  "issued_date": "2008-01-21",
  "url": "https://www.retsinformation.dk/eli/lta/2008/21/xml",
  "description": "Retsinformation source. DocumentId=AH002745; AccessionNumber=B20080002105; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen fastlægger de krav, der er omfattet af reglerne om krydsoverensstemmelse i forbindelse med støtteordninger til landbrugere, samt kontrol heraf. Stk. 2. De krav, der indgår i krydsoverensstemmelse, fremgår af bilag 1 til denne bekendtgørelse. Stk. 3. Hvor der i det følgende henvises til manglende overholdelse, forstås manglende overholdelse af krydsoverensstemmelseskravene i bilag 1 til denne bekendtgørelse. Stk. 4. Hvor der i det følgende henvises til støtte, forstås støtte til landbrugere efter enkeltbetalingsordningen og andre direkte betalinger, jf. bilag I til Rådets forordning (EF) nr. 1782/2003 af 29. september 2003 og støtte til landbrugere vedrørende foranstaltninger for bæredygtig anvendelse af landbrugsarealer og skovbrugsarealer, jf. artikel 36, litra a), nr. i) til v) og litra b), nr. i), iv) og v), jf. artikel 51, stk. 1, i Rådets forordning (EF) nr. 1698/2005 af 21. september 2005. Stk. 5. Hvor der i det følgende henvises til støtteordning, forstås de støtteordninger, der er nævnt i bilag I til Rådets forordning (EF) nr. 1782/2003 af 29. september 2003 samt de støtteordninger, der er nævnt i artikel 51, stk. 1 i Rådets forordning (EF) nr. 1698/2005 af 21. september 2005. Stk. 6. Hvor der i det følgende henvises til ansøgning om støtte, forstås de ansøgninger, der indgives med henblik på udbetaling af støtte efter enkeltbetalingsordningen og andre direkte betalinger, jf. bilag I til Rådets forordning (EF) nr. 1782/2003 af 29. september 2003 samt de betalingsanmodninger, der indsendes for at få udbetalt støtte i henhold til artikel 36 litra a), nr. i) til v) og litra b), nr. i), iv) og v), jf. artikel 51, stk. 1, i Rådets forordning (EF) nr. 1698/2005 af 21. september 2005. Stk. 7. Hvor der i det følgende henvises til lovgivningsbestemte forvaltningskrav, forstås de lovgivningsbestemte forvaltningskrav, der er nævnt i bilag III til Rådets forordning (EF) nr. 1782/2003 af 29. september 2003. Stk. 8. Hvor der i det følgende henvises til normer, forstås de normer, der er nævnt i artikel 5 og bilag IV til Rådets forordning (EF) nr. 1782/2003 af 29. september 2003."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Landbrugere, der ansøger om støtte, skal overholde kravene i bilag 1 på bedriften. Stk. 2. Kontrollen med overholdelse af kravene i bilag 1 foretages af de kontrolmyndigheder, der efter gældende regler er udpeget hertil, jf. bilag 2. Stk. 3. Ressortmyndigheden for de love og bekendtgørelser, der danner hjemmel for krydsoverensstemmelseskravene, fremgår af bilag 2."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. De i § 2, stk. 2 nævnte kontrolmyndigheder indberetter manglende overholdelse af kravene i bilag 1 hos landbrugere, der ansøger om støtte, til Direktoratet for FødevareErhverv. For støtte efter enkeltbetalingsordningen og andre direkte betalinger, jf. bilag I til Rådets forordning (EF) nr. 1782/2003 af 29. september 2003, gælder, at den manglende overholdelse skal vedrøre en landbrugsaktivitet eller være foregået på et landbrugsareal. For støtte efter artikel 36, litra a), nr. i) til v) og litra b), nr. i), iv) og v), jf. artikel 51, stk. 1, i Rådets forordning (EF) nr. 1698/2005 af 21. september 2005, omfatter krydsoverensstemmelseskravene hele bedriften. Stk. 2. Manglende overholdelse af kravene i bilag 1 kan føre til en procentvis nedsættelse af støtten vedrørende det kalenderår, i hvilket den manglende overholdelse konstateres. Direktoratet træffer i overensstemmelse med fællesskabets bestemmelser herom afgørelse om størrelsen af nedsættelsen. Stk. 3. Hvis den manglende overholdelse er forsætlig, kan direktoratet træffe afgørelse om bortfald af støtten i det kalenderår, hvor den manglende overholdelse konstateres. Vedrører den forsætlige manglende overholdelse en bestemt støtteordning, kan direktoratet træffe afgørelse om at udelukke landbrugeren fra denne støtteordning i det pågældende kalenderår. I tilfælde af meget alvorlig, omfattende, varig eller hyppig, forsætlig manglende overholdelse, kan direktoratet desuden træffe afgørelse om at udelukke landbrugeren fra støtteordningen i det efterfølgende år. Stk. 4. Flere overtrædelser af samme krav inden for 3 år betragtes som gentagelse ved direktoratets afgørelse om nedsættelse af støtten. Stk. 5. I tilfælde af gentagelse beregnes nedsættelsesprocenten første gang som nedsættelsesprocenten for den foreliggende overtrædelse ganget med 3. Ved efterfølgende gentagelse beregnes nedsættelsesprocenten som den foregående nedsættelsesprocent ganget med 3. Stk. 6. Det påhviler landbrugeren at yde den nødvendige bistand ved kontrolbesøg, så kontrollen kan gennemføres i overensstemmelse med denne bekendtgørelse."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Kontrollen gennemføres i perioden fra den 1. januar til den 31. december."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Kontrolmyndigheden udtager årligt på baggrund af en risikoanalyse, jf. bilag 3 til denne bekendtgørelse, minimum én pct. af de bedrifter, for hvilke der er indgivet ansøgning om støtte, og som befinder sig inden for kontrolmyndighedens geografiske område til krydsoverensstemmelseskontrol. Udtagningen sker på basis af de bedrifter, der ansøger om støtte, og som Direktoratet for FødevareErhverv stiller oplysninger til rådighed om fra 1. januar. Stk. 2. Bortset fra kommunerne, kan en kontrolmyndighed i stedet årligt på baggrund af en risikoanalyse, jf. bilag 3 vælge at udtage det antal bedrifter til kontrol, der svarer til minimum én pct. af de bedrifter, for hvilke der er indgivet ansøgning om støtte, og som er omfattet af de kontrolordninger, der hører under den pågældende myndigheds kompetence. Stk. 3. Kontrolfrekvensen efter stk. 1 og 2 anvendes ikke, hvor en anden minimumsprocent fremgår af eksisterende lovgivning i øvrigt. Stk. 4. Minimumskontrolprocenten, jf. stk. 1 og 2 kan dog også udregnes på kontrolmyndighedsniveau eller på niveau for hvert lovgivningsbestemt forvaltningskrav eller norm eller grupper af sådanne. Såfremt kontrolmyndigheden udregner minimumskontrolprocenten for hvert lovgivningsbestemt forvaltningskrav eller norm eller grupper af sådanne skal Direktoratet for FødevareErhverv i hvert enkelte tilfælde forinden godkende dette. Stk. 5. Minimumskontrolprocenten, jf. stk. 1 og 2 kan endvidere udregnes på udbetalingsorganniveau af Direktoratet for FødevareErhverv. I så fald meddeler direktoratet senest den 1. januar i det pågældende kalenderår, om direktoratet gør brug af muligheden herfor. Stk. 6. De bedrifter, for hvilke der er indgivet ansøgning om støtte, og som direktoratet stiller oplysninger til rådighed om efter stk. 1, fastlægges endeligt efter udløbet af fristen for indgivelse af ansøgninger om støtte, jf. § 1, stk. 6. Kontrolmyndigheden kan ved udtagning til kontrol efter stk. 1 og stk. 2 på baggrund af en risikoanalyse foretage udskiftninger i de bedrifter, der er udtaget til kontrol mod behørig begrundelse og dokumentation. Stk. 7. Bedrifter, for hvilke der er indgivet ansøgning om støtte, og som omfatter produktionsenheder beliggende inden for mere end én kommunes geografiske område, indgår i beregningen af kontrolomfanget efter stk. 1, hos den kommune, der har udtaget bedriften til kontrol. Stk. 8. Kontrolmyndigheden skal hvert år senest den 15. maj meddele direktoratet, hvilke bedrifter kontrolmyndigheden foreløbigt har udtaget til kontrol. Stk. 9. Kontrolmyndigheden forhøjer kontrolfrekvensen det efterfølgende kalenderår, jf. bestemmelserne i Kommissionens forordning (EF) nr. 796/2004, artikel 44, hvis kontrollen viser, at der er en betydelig grad af manglende overholdelse med et givet lovgivningsbestemt forvaltningskrav eller en norm. Stk. 10. Kontrolmyndigheden indberetter den anvendte kontrolfrekvens til Direktoratet for FødevareErhverv umiddelbart efter kontroludtagningen, ligesom det ved årets udgang skal indberettes til direktoratet, hvor stor den endelige kontrolfrekvens var."
    },
    {
      "provision_ref": "3:6",
      "chapter": "3",
      "section": "6",
      "content": "§ 6 . Kontrolmyndigheden kan udføre kontrollen på stedet ved at anvende en objektiv indikatorkontrol. Indikatorkontrollen skal være lige så effektiv som kontrol uden brug af indikatorer. Ved brug af indikatorkontrol skal indikatoren have direkte forbindelse til de krav, som den kontrollerer, samt dække alle elementer, der skal kontrolleres. Stk. 2. Direktoratet for FødevareErhverv skal i hvert enkelt tilfælde forinden anvendelse af indikatorkontrol godkende kontrolmyndighedens forslag til indikatorkontrol."
    },
    {
      "provision_ref": "3:7",
      "chapter": "3",
      "section": "7",
      "content": "§ 7 . For bedrifter, der er udtaget til kontrol efter § 5, skal kontrolmyndigheden gennemføre kontrol af samtlige krav, der indgår i krydsoverensstemmelse, som kontrolmyndigheden er udpeget til at kontrollere, og som kan kontrolleres på den udtagne bedrift. Kontrol efter denne bekendtgørelse og anden lovgivning i henhold til andre EF-bestemmelser foretages samtidigt, hvor dette er hensigtsmæssigt. Stk. 2. Kommuner, der som kontrolmyndighed udtager en bedrift til kontrol, og som bliver opmærksom på, at bedriften omfatter produktionsenheder beliggende uden for kommunens geografiske område, orienterer Direktoratet for FødevareErhverv herom. Direktoratet pålægger herefter den eller de andre kommuner, hvor produktionsenhederne er beliggende, at gennemføre kontrol i forhold til disse produktionsenheder. Stk. 3. Ved valg af kontroltidspunkt skal der tages hensyn til, at der er mulighed for at kontrollere flest mulige af de krav, der var grundlag for udvælgelsen. Stk. 4. Kontrolbesøg kan varsles, såfremt formålet med kontrollen ikke bringes i fare. Et sådant varsel skal begrænses til det absolutte minimum og må ikke overstige 14 dage. Stk. 5. Ved kontrolbesøg skal hele bedriftens areal kontrolleres for krydsoverensstemmelse. Den fysiske kontrol i marken, kan dog begrænses til en stikprøve på mindst halvdelen af landbrugsparcellerne på bedriften, hvis stikprøven sikrer en pålidelig og repræsentativ kontrol af kravene eller normerne. Stk. 6. Kontrollen med overholdelsen af krav kan begrænses til en repræsentativ stikprøve af de sager, der skal kontrolleres, hvis det er tilladt ifølge den eksisterende lovgivning i øvrigt. Endvidere kan kontrol på bedriftsniveau erstattes med administrativ kontrol eller kontrol på virksomheder, som anført i bilag 3, såfremt det kan garanteres, at kontrollen er mindst lige så effektiv, som ved et kontrolbesøg. Stk. 7. Ved anvendelse af fremgangsmåderne i stk. 5, 2. pkt. og 6, skal kontrollen godkendes af Direktoratet for FødevareErhverv, forinden kontrollen gennemføres."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Direktoratet for FødevareErhverv udarbejder i samarbejde med kontrolmyndighederne, samt i fornødent omfang ressortmyndighederne, en vejledning til landbrugerne, der beskriver de krav, der er omfattet af krydsoverensstemmelse."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. For at sikre en ensartet kontrol af krydsoverensstemmelseskravene og en ensartet vurdering af eventuel manglende overholdelse heraf, udarbejder Direktoratet for FødevareErhverv i samarbejde med kontrolmyndighederne, samt i fornødent omfang ressortmyndighederne, en vejledning til kontrolmyndighederne om bedømmelse af kontrolresultater, herunder vurdering af manglende overholdelse, med udgangspunkt i kravene. Stk. 2. Kontrolmyndigheden anvender for hvert af de tre kriterier alvor, omfang og varighed karaktererne efter stk. 3 ved bedømmelse af de konstaterede forhold. Ved bedømmelsen af kontrolresultaterne anvender kontrolmyndigheden den i stk. 1 nævnte vejledning om kontrol med krydsoverensstemmelse. Stk. 3. De tre kriterier bliver bedømt af kontrolmyndigheden efter følgende 4 trins skala: 1) Karakteren 1: Anvendes, hvor den manglende overholdelse af et krav ligger inden for en tolerancegrænse, fastlagt i retsgrundlaget for det pågældende krav. 2) Karakteren 2: Anvendes, hvor det vurderes, at den manglende overholdelse af et krav kun har lille betydning i forhold til formålet med det pågældende krav. 3) Karakteren 3: Anvendes, hvor det vurderes, at den manglende overholdelse af et krav har væsentlig betydning i forhold til formålet med det pågældende krav. 4) Karakteren 4: Anvendes, hvor det vurderes, at den manglende overholdelse af et krav har meget stor betydning i forhold til formålet med det pågældende krav."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Forud for indberetningen foretager kontrolmyndigheden høring af landbrugeren om resultaterne af kontrollen, herunder bedømmelsen i henhold til § 9. Kontrolmyndigheden oplyser i den forbindelse ansøgeren om, at alle oplysninger fremkommet i forbindelse med kontrollen, herunder ansøgerens eventuelle høringssvar, vil blive indberettet til Direktoratet for FødevareErhverv og indgå ved direktoratets beregning af støtten. Før kontrolresultatet indberettes til direktoratet, korrigerer kontrolmyndigheden, under hensynstagen til høringssvaret, i relevant omfang kontrolresultatet. Stk. 2. Kontrolresultatet skal fremgå af en kontrolrapport vedlagt relevant dokumentation. Kontrolrapporten skal indeholde de oplysninger, der fremgår af bilag 4 til denne bekendtgørelse. Stk. 3. Direktoratet for FødevareErhverv udarbejder en standardkontrolrapport. Kommunalbestyrelsen anvender denne standardkontrolrapport ved udførelsen af kontrollen. Stk. 4. Landbrugeren skal underrettes om kontrollens resultat inden 3 måneder efter kontrollens afslutning."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Kontrolmyndigheden indberetter kontrolresultater for alle krydsoverensstemmelseskrav, den er kontrolmyndighed for, til Direktoratet for FødevareErhverv. Stk. 2. Hvor bedriften på forhånd er udtaget til kontrol efter § 5, indberetter kontrolmyndigheden alle resultater af kontrollen til direktoratet, også i de tilfælde, hvor kravene er overholdt. Stk. 3. Hvor kontrolmyndigheden i forbindelse med anden kontrol end kontrol udtaget efter § 5 bliver bekendt med manglende overholdelse af krav, der indgår i krydsoverensstemmelse, indberetter kontrolmyndigheden alene den manglende overholdelse til direktoratet. Stk. 4. Kontrolresultater indberettes på web-adressen www.dffe.dk. Indberetningen af kontrolresultater skal ske senest 2 måneder efter afslutningen af kontrollen. Høringssvar fra ansøgeren, jf. § 10, stk. 1, skal indsendes til direktoratet. Stk. 5. Kontrolmyndigheden skal indsende kontrolrapporten til Direktoratet for FødevareErhverv i de tilfælde, hvor et eller flere krav ikke er overholdt. Stk. 6. Hvis kontrolmyndigheden er blevet nægtet adgang til kontrol vedrørende krydsoverensstemmelse, indberetter kontrolmyndigheden dette til direktoratet."
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Kontrolmyndigheden skal have et kvalitetssikringssystem for kontrollen med krydsoverensstemmelse. Kvalitetssikringssystemet skal opfylde kravene, der fremgår af bilag 5 til denne bekendtgørelse. Stk. 2. Dokumentation for kontrolmyndighedens kvalitetssikringssystem skal forelægges Direktoratet for FødevareErhverv, såfremt direktoratet anmoder herom."
    },
    {
      "provision_ref": "5:13",
      "chapter": "5",
      "section": "13",
      "content": "§ 13. Afgørelser, truffet af Direktoratet for FødevareErhverv i medfør af denne bekendtgørelse, jf. § 3, stk. 2, kan påklages til ministeren for fødevarer, landbrug og fiskeri. Klagen skal indgives gennem Direktoratet for FødevareErhverv. Klagen skal være direktoratet i hænde senest 4 uger efter modtagelsen af den afgørelse, klagen vedrører. Stk. 2. Direktoratet kan genoptage en sag, efter der er indgivet klage. Stk. 3. Fødevareministeriet hører, i forbindelse med klager over afgørelser om reduktion af støtten som følge af manglende overholdelse, de myndigheder, der er ansvarlige for kontrollen eller implementeringen af bestemmelserne nævnt i bilag III og IV til Rådets forordning (EF) nr. 1782/2003 af 29. september 2003 og artikel 51, stk. 1, i Rådets forordning (EF) nr. 1698/2005 af 21. september 2005."
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Bekendtgørelsen træder i kraft den 24. januar 2008. Stk. 2. Bekendtgørelse nr. 279 af 22. marts 2007 om krydsoverensstemmelse ophæves. Bekendtgørelsen finder dog fortsat anvendelse for perioden 31. marts 2007, og indtil nærværende bekendtgørelse træder i kraft."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen fastlægger de krav, der er omfattet af reglerne om krydsoverensstemmelse i forbindelse med støtteordninger til landbrugere, samt kontrol heraf. Stk. 2. De krav, der indgår i krydsoverensstemmelse, fremgår af bilag 1 til denne bekendtgørelse. Stk. 3. Hvor der i det følgende henvises til manglende overholdelse, forstås manglende overholdelse af krydsoverensstemmelseskravene i bilag 1 til denne bekendtgørelse. Stk. 4. Hvor der i det følgende henvises til støtte, forstås støtte til landbrugere efter enkeltbetalingsordningen og andre direkte betalinger, jf. bilag I til Rådets forordning (EF) nr. 1782/2003 af 29. september 2003 og støtte til landbrugere vedrørende foranstaltninger for bæredygtig anvendelse af landbrugsarealer og skovbrugsarealer, jf. artikel 36, litra a), nr. i) til v) og litra b), nr. i), iv) og v), jf. artikel 51, stk. 1, i Rådets forordning (EF) nr. 1698/2005 af 21. september 2005. Stk. 5. Hvor der i det følgende henvises til støtteordning, forstås de støtteordninger, der er nævnt i bilag I til Rådets forordning (EF) nr. 1782/2003 af 29. september 2003 samt de støtteordninger, der er nævnt i artikel 51, stk. 1 i Rådets forordning (EF) nr. 1698/2005 af 21. september 2005. Stk. 6. Hvor der i det følgende henvises til ansøgning om støtte, forstås de ansøgninger, der indgives med henblik på udbetaling af støtte efter enkeltbetalingsordningen og andre direkte betalinger, jf. bilag I til Rådets forordning (EF) nr. 1782/2003 af 29. september 2003 samt de betalingsanmodninger, der indsendes for at få udbetalt støtte i henhold til artikel 36 litra a), nr. i) til v) og litra b), nr. i), iv) og v), jf. artikel 51, stk. 1, i Rådets forordning (EF) nr. 1698/2005 af 21. september 2005. Stk. 7. Hvor der i det følgende henvises til lovgivningsbestemte forvaltningskrav, forstås de lovgivningsbestemte forvaltningskrav, der er nævnt i bilag III til Rådets forordning (EF) nr. 1782/2003 af 29. september 2003. Stk. 8. Hvor der i det følgende henvises til normer, forstås de normer, der er nævnt i artikel 5 og bilag IV til Rådets forordning (EF) nr. 1782/2003 af 29. september 2003.",
      "valid_from": "2008-01-21",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Landbrugere, der ansøger om støtte, skal overholde kravene i bilag 1 på bedriften. Stk. 2. Kontrollen med overholdelse af kravene i bilag 1 foretages af de kontrolmyndigheder, der efter gældende regler er udpeget hertil, jf. bilag 2. Stk. 3. Ressortmyndigheden for de love og bekendtgørelser, der danner hjemmel for krydsoverensstemmelseskravene, fremgår af bilag 2.",
      "valid_from": "2008-01-21",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. De i § 2, stk. 2 nævnte kontrolmyndigheder indberetter manglende overholdelse af kravene i bilag 1 hos landbrugere, der ansøger om støtte, til Direktoratet for FødevareErhverv. For støtte efter enkeltbetalingsordningen og andre direkte betalinger, jf. bilag I til Rådets forordning (EF) nr. 1782/2003 af 29. september 2003, gælder, at den manglende overholdelse skal vedrøre en landbrugsaktivitet eller være foregået på et landbrugsareal. For støtte efter artikel 36, litra a), nr. i) til v) og litra b), nr. i), iv) og v), jf. artikel 51, stk. 1, i Rådets forordning (EF) nr. 1698/2005 af 21. september 2005, omfatter krydsoverensstemmelseskravene hele bedriften. Stk. 2. Manglende overholdelse af kravene i bilag 1 kan føre til en procentvis nedsættelse af støtten vedrørende det kalenderår, i hvilket den manglende overholdelse konstateres. Direktoratet træffer i overensstemmelse med fællesskabets bestemmelser herom afgørelse om størrelsen af nedsættelsen. Stk. 3. Hvis den manglende overholdelse er forsætlig, kan direktoratet træffe afgørelse om bortfald af støtten i det kalenderår, hvor den manglende overholdelse konstateres. Vedrører den forsætlige manglende overholdelse en bestemt støtteordning, kan direktoratet træffe afgørelse om at udelukke landbrugeren fra denne støtteordning i det pågældende kalenderår. I tilfælde af meget alvorlig, omfattende, varig eller hyppig, forsætlig manglende overholdelse, kan direktoratet desuden træffe afgørelse om at udelukke landbrugeren fra støtteordningen i det efterfølgende år. Stk. 4. Flere overtrædelser af samme krav inden for 3 år betragtes som gentagelse ved direktoratets afgørelse om nedsættelse af støtten. Stk. 5. I tilfælde af gentagelse beregnes nedsættelsesprocenten første gang som nedsættelsesprocenten for den foreliggende overtrædelse ganget med 3. Ved efterfølgende gentagelse beregnes nedsættelsesprocenten som den foregående nedsættelsesprocent ganget med 3. Stk. 6. Det påhviler landbrugeren at yde den nødvendige bistand ved kontrolbesøg, så kontrollen kan gennemføres i overensstemmelse med denne bekendtgørelse.",
      "valid_from": "2008-01-21",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Kontrollen gennemføres i perioden fra den 1. januar til den 31. december.",
      "valid_from": "2008-01-21",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Kontrolmyndigheden udtager årligt på baggrund af en risikoanalyse, jf. bilag 3 til denne bekendtgørelse, minimum én pct. af de bedrifter, for hvilke der er indgivet ansøgning om støtte, og som befinder sig inden for kontrolmyndighedens geografiske område til krydsoverensstemmelseskontrol. Udtagningen sker på basis af de bedrifter, der ansøger om støtte, og som Direktoratet for FødevareErhverv stiller oplysninger til rådighed om fra 1. januar. Stk. 2. Bortset fra kommunerne, kan en kontrolmyndighed i stedet årligt på baggrund af en risikoanalyse, jf. bilag 3 vælge at udtage det antal bedrifter til kontrol, der svarer til minimum én pct. af de bedrifter, for hvilke der er indgivet ansøgning om støtte, og som er omfattet af de kontrolordninger, der hører under den pågældende myndigheds kompetence. Stk. 3. Kontrolfrekvensen efter stk. 1 og 2 anvendes ikke, hvor en anden minimumsprocent fremgår af eksisterende lovgivning i øvrigt. Stk. 4. Minimumskontrolprocenten, jf. stk. 1 og 2 kan dog også udregnes på kontrolmyndighedsniveau eller på niveau for hvert lovgivningsbestemt forvaltningskrav eller norm eller grupper af sådanne. Såfremt kontrolmyndigheden udregner minimumskontrolprocenten for hvert lovgivningsbestemt forvaltningskrav eller norm eller grupper af sådanne skal Direktoratet for FødevareErhverv i hvert enkelte tilfælde forinden godkende dette. Stk. 5. Minimumskontrolprocenten, jf. stk. 1 og 2 kan endvidere udregnes på udbetalingsorganniveau af Direktoratet for FødevareErhverv. I så fald meddeler direktoratet senest den 1. januar i det pågældende kalenderår, om direktoratet gør brug af muligheden herfor. Stk. 6. De bedrifter, for hvilke der er indgivet ansøgning om støtte, og som direktoratet stiller oplysninger til rådighed om efter stk. 1, fastlægges endeligt efter udløbet af fristen for indgivelse af ansøgninger om støtte, jf. § 1, stk. 6. Kontrolmyndigheden kan ved udtagning til kontrol efter stk. 1 og stk. 2 på baggrund af en risikoanalyse foretage udskiftninger i de bedrifter, der er udtaget til kontrol mod behørig begrundelse og dokumentation. Stk. 7. Bedrifter, for hvilke der er indgivet ansøgning om støtte, og som omfatter produktionsenheder beliggende inden for mere end én kommunes geografiske område, indgår i beregningen af kontrolomfanget efter stk. 1, hos den kommune, der har udtaget bedriften til kontrol. Stk. 8. Kontrolmyndigheden skal hvert år senest den 15. maj meddele direktoratet, hvilke bedrifter kontrolmyndigheden foreløbigt har udtaget til kontrol. Stk. 9. Kontrolmyndigheden forhøjer kontrolfrekvensen det efterfølgende kalenderår, jf. bestemmelserne i Kommissionens forordning (EF) nr. 796/2004, artikel 44, hvis kontrollen viser, at der er en betydelig grad af manglende overholdelse med et givet lovgivningsbestemt forvaltningskrav eller en norm. Stk. 10. Kontrolmyndigheden indberetter den anvendte kontrolfrekvens til Direktoratet for FødevareErhverv umiddelbart efter kontroludtagningen, ligesom det ved årets udgang skal indberettes til direktoratet, hvor stor den endelige kontrolfrekvens var.",
      "valid_from": "2008-01-21",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6 . Kontrolmyndigheden kan udføre kontrollen på stedet ved at anvende en objektiv indikatorkontrol. Indikatorkontrollen skal være lige så effektiv som kontrol uden brug af indikatorer. Ved brug af indikatorkontrol skal indikatoren have direkte forbindelse til de krav, som den kontrollerer, samt dække alle elementer, der skal kontrolleres. Stk. 2. Direktoratet for FødevareErhverv skal i hvert enkelt tilfælde forinden anvendelse af indikatorkontrol godkende kontrolmyndighedens forslag til indikatorkontrol.",
      "valid_from": "2008-01-21",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7 . For bedrifter, der er udtaget til kontrol efter § 5, skal kontrolmyndigheden gennemføre kontrol af samtlige krav, der indgår i krydsoverensstemmelse, som kontrolmyndigheden er udpeget til at kontrollere, og som kan kontrolleres på den udtagne bedrift. Kontrol efter denne bekendtgørelse og anden lovgivning i henhold til andre EF-bestemmelser foretages samtidigt, hvor dette er hensigtsmæssigt. Stk. 2. Kommuner, der som kontrolmyndighed udtager en bedrift til kontrol, og som bliver opmærksom på, at bedriften omfatter produktionsenheder beliggende uden for kommunens geografiske område, orienterer Direktoratet for FødevareErhverv herom. Direktoratet pålægger herefter den eller de andre kommuner, hvor produktionsenhederne er beliggende, at gennemføre kontrol i forhold til disse produktionsenheder. Stk. 3. Ved valg af kontroltidspunkt skal der tages hensyn til, at der er mulighed for at kontrollere flest mulige af de krav, der var grundlag for udvælgelsen. Stk. 4. Kontrolbesøg kan varsles, såfremt formålet med kontrollen ikke bringes i fare. Et sådant varsel skal begrænses til det absolutte minimum og må ikke overstige 14 dage. Stk. 5. Ved kontrolbesøg skal hele bedriftens areal kontrolleres for krydsoverensstemmelse. Den fysiske kontrol i marken, kan dog begrænses til en stikprøve på mindst halvdelen af landbrugsparcellerne på bedriften, hvis stikprøven sikrer en pålidelig og repræsentativ kontrol af kravene eller normerne. Stk. 6. Kontrollen med overholdelsen af krav kan begrænses til en repræsentativ stikprøve af de sager, der skal kontrolleres, hvis det er tilladt ifølge den eksisterende lovgivning i øvrigt. Endvidere kan kontrol på bedriftsniveau erstattes med administrativ kontrol eller kontrol på virksomheder, som anført i bilag 3, såfremt det kan garanteres, at kontrollen er mindst lige så effektiv, som ved et kontrolbesøg. Stk. 7. Ved anvendelse af fremgangsmåderne i stk. 5, 2. pkt. og 6, skal kontrollen godkendes af Direktoratet for FødevareErhverv, forinden kontrollen gennemføres.",
      "valid_from": "2008-01-21",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Direktoratet for FødevareErhverv udarbejder i samarbejde med kontrolmyndighederne, samt i fornødent omfang ressortmyndighederne, en vejledning til landbrugerne, der beskriver de krav, der er omfattet af krydsoverensstemmelse.",
      "valid_from": "2008-01-21",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. For at sikre en ensartet kontrol af krydsoverensstemmelseskravene og en ensartet vurdering af eventuel manglende overholdelse heraf, udarbejder Direktoratet for FødevareErhverv i samarbejde med kontrolmyndighederne, samt i fornødent omfang ressortmyndighederne, en vejledning til kontrolmyndighederne om bedømmelse af kontrolresultater, herunder vurdering af manglende overholdelse, med udgangspunkt i kravene. Stk. 2. Kontrolmyndigheden anvender for hvert af de tre kriterier alvor, omfang og varighed karaktererne efter stk. 3 ved bedømmelse af de konstaterede forhold. Ved bedømmelsen af kontrolresultaterne anvender kontrolmyndigheden den i stk. 1 nævnte vejledning om kontrol med krydsoverensstemmelse. Stk. 3. De tre kriterier bliver bedømt af kontrolmyndigheden efter følgende 4 trins skala: 1) Karakteren 1: Anvendes, hvor den manglende overholdelse af et krav ligger inden for en tolerancegrænse, fastlagt i retsgrundlaget for det pågældende krav. 2) Karakteren 2: Anvendes, hvor det vurderes, at den manglende overholdelse af et krav kun har lille betydning i forhold til formålet med det pågældende krav. 3) Karakteren 3: Anvendes, hvor det vurderes, at den manglende overholdelse af et krav har væsentlig betydning i forhold til formålet med det pågældende krav. 4) Karakteren 4: Anvendes, hvor det vurderes, at den manglende overholdelse af et krav har meget stor betydning i forhold til formålet med det pågældende krav.",
      "valid_from": "2008-01-21",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Forud for indberetningen foretager kontrolmyndigheden høring af landbrugeren om resultaterne af kontrollen, herunder bedømmelsen i henhold til § 9. Kontrolmyndigheden oplyser i den forbindelse ansøgeren om, at alle oplysninger fremkommet i forbindelse med kontrollen, herunder ansøgerens eventuelle høringssvar, vil blive indberettet til Direktoratet for FødevareErhverv og indgå ved direktoratets beregning af støtten. Før kontrolresultatet indberettes til direktoratet, korrigerer kontrolmyndigheden, under hensynstagen til høringssvaret, i relevant omfang kontrolresultatet. Stk. 2. Kontrolresultatet skal fremgå af en kontrolrapport vedlagt relevant dokumentation. Kontrolrapporten skal indeholde de oplysninger, der fremgår af bilag 4 til denne bekendtgørelse. Stk. 3. Direktoratet for FødevareErhverv udarbejder en standardkontrolrapport. Kommunalbestyrelsen anvender denne standardkontrolrapport ved udførelsen af kontrollen. Stk. 4. Landbrugeren skal underrettes om kontrollens resultat inden 3 måneder efter kontrollens afslutning.",
      "valid_from": "2008-01-21",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Kontrolmyndigheden indberetter kontrolresultater for alle krydsoverensstemmelseskrav, den er kontrolmyndighed for, til Direktoratet for FødevareErhverv. Stk. 2. Hvor bedriften på forhånd er udtaget til kontrol efter § 5, indberetter kontrolmyndigheden alle resultater af kontrollen til direktoratet, også i de tilfælde, hvor kravene er overholdt. Stk. 3. Hvor kontrolmyndigheden i forbindelse med anden kontrol end kontrol udtaget efter § 5 bliver bekendt med manglende overholdelse af krav, der indgår i krydsoverensstemmelse, indberetter kontrolmyndigheden alene den manglende overholdelse til direktoratet. Stk. 4. Kontrolresultater indberettes på web-adressen www.dffe.dk. Indberetningen af kontrolresultater skal ske senest 2 måneder efter afslutningen af kontrollen. Høringssvar fra ansøgeren, jf. § 10, stk. 1, skal indsendes til direktoratet. Stk. 5. Kontrolmyndigheden skal indsende kontrolrapporten til Direktoratet for FødevareErhverv i de tilfælde, hvor et eller flere krav ikke er overholdt. Stk. 6. Hvis kontrolmyndigheden er blevet nægtet adgang til kontrol vedrørende krydsoverensstemmelse, indberetter kontrolmyndigheden dette til direktoratet.",
      "valid_from": "2008-01-21",
      "valid_to": null
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Kontrolmyndigheden skal have et kvalitetssikringssystem for kontrollen med krydsoverensstemmelse. Kvalitetssikringssystemet skal opfylde kravene, der fremgår af bilag 5 til denne bekendtgørelse. Stk. 2. Dokumentation for kontrolmyndighedens kvalitetssikringssystem skal forelægges Direktoratet for FødevareErhverv, såfremt direktoratet anmoder herom.",
      "valid_from": "2008-01-21",
      "valid_to": null
    },
    {
      "provision_ref": "5:13",
      "chapter": "5",
      "section": "13",
      "content": "§ 13. Afgørelser, truffet af Direktoratet for FødevareErhverv i medfør af denne bekendtgørelse, jf. § 3, stk. 2, kan påklages til ministeren for fødevarer, landbrug og fiskeri. Klagen skal indgives gennem Direktoratet for FødevareErhverv. Klagen skal være direktoratet i hænde senest 4 uger efter modtagelsen af den afgørelse, klagen vedrører. Stk. 2. Direktoratet kan genoptage en sag, efter der er indgivet klage. Stk. 3. Fødevareministeriet hører, i forbindelse med klager over afgørelser om reduktion af støtten som følge af manglende overholdelse, de myndigheder, der er ansvarlige for kontrollen eller implementeringen af bestemmelserne nævnt i bilag III og IV til Rådets forordning (EF) nr. 1782/2003 af 29. september 2003 og artikel 51, stk. 1, i Rådets forordning (EF) nr. 1698/2005 af 21. september 2005.",
      "valid_from": "2008-01-21",
      "valid_to": null
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Bekendtgørelsen træder i kraft den 24. januar 2008. Stk. 2. Bekendtgørelse nr. 279 af 22. marts 2007 om krydsoverensstemmelse ophæves. Bekendtgørelsen finder dog fortsat anvendelse for perioden 31. marts 2007, og indtil nærværende bekendtgørelse træder i kraft.",
      "valid_from": "2008-01-21",
      "valid_to": null
    }
  ],
  "definitions": []
}
