{
  "id": "2009:1136",
  "type": "statute",
  "title": "Bekendtgørelse om den samlede danske nummerplan",
  "short_name": "BEK H#LOKDOK04",
  "status": "in_force",
  "issued_date": "2009-12-01",
  "url": "https://www.retsinformation.dk/eli/lta/2009/1136/xml",
  "description": "Retsinformation source. DocumentId=BD000511; AccessionNumber=B20090113605; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på den nummerering og adressering, der baserer sig på Den Internationale Telekommunikationsunions (ITU's) anbefalinger og anvendes i 1) grænsefladen ved adgang til elektroniske kommunikationsnet og 2) grænsefladen mellem de enkelte elektroniske kommunikationsnet. Stk. 2. Bekendtgørelsen finder ikke anvendelse på nummerering og adressering i lukkede net, der anvender egne nummerplaner, herunder internt i VPN-tjenester og centrale eller decentrale PABC-net."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Ved den samlede danske nummerplan forstås de dele af internationale nummer- og adresseplaner, der er tildelt Danmark af ITU, herunder den nationale nummerplan for telefoni, ISDN og mobilkommunikation og planer for datakommunikation."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. For den nationale nummerplan for telefoni, ISDN og mobilkommunikation gælder de i stk. 2-8 nævnte definitioner. Stk. 2. Ved nummerserie forstås en blok af numre fra nummerplanen, der har samme begyndelsescifre. En nummerserie defineres i blokke af numre af 100, 1.000, 10.000, 100.000 eller 1.000.000. Stk. 3. Ved udlandspræfiks forstås en cifferkombination, der vælges af den kaldende slutbruger ved opkald til net, og som efterfølges af en landekode. Stk. 4. Ved landekode forstås det unikke 1-, 2- eller 3-cifrede nummer, som tildeles af ITU i overensstemmelse med ITU’s anbefaling E.164. Stk. 5. Ved operatørforvalgskode forstås den særlige cifferkombination, der anvendes i forbindelse med fast operatørvalg og operatørforvalg, jf. § 35, stk. 2, i lov om konkurrence- og forbrugerforhold på telemarkedet. Stk. 6. Ved alarmnummer forstås et nummer, der i en nød- eller katastrofesituation sætter offentligheden i stand til at kalde den offentlige alarmtjeneste. Stk. 7. Ved kortnummer forstås et 3-, 4-, 5- eller 6-cifret nummer, der giver adgang til tjenester med de i § 26 i lov om konkurrence- og forbrugerforhold på telemarkedet nævnte formål, jf. dog stk. 5. Stk. 8. Ved netinterne tjenesteudbud forstås funktioner, der sætter en slutbruger i stand til at foretage valg/styring af netbaserede faciliteter og tjenester, eksempelvis »tryk-selv-tjenester« (spærring, A-nummeroverføring, takstvalg m.v.) eller tjenester svarende til de i § 14 beskrevne tjenester."
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Numre, nummerserier eller adresser, jf. dog stk. 3-5, tildeles til enhver, der udbyder eller agter at udbyde elektroniske kommunikationsnet eller -tjenester, og som anmoder om at få nummerressourcer tildelt, herunder dels til udbydere af offentlige elektroniske kommunikationsnet eller -tjenester, dels til udbydere af lukkede net eller tjenester. Numre, nummerserier eller adresser tildeles ikke til slutbrugere, herunder til storkunder, udbydere af informations- eller indholdstjenester, lukkede net etableret direkte af en eller flere slutbrugere til eget brug m.v. Stk. 2. Forsyningspligtudbydere kan dog uanset stk. 1 tildeles nummerressourcer, som særligt er afsat til at opfylde den pågældende forsyningspligtudbyders forsyningspligt. Stk. 3. Koder til forsøgs- eller prøvedrift kan tildeles de i stk. 1 nævnte udbydere af elektroniske kommunikationsnet- og tjenester. IT- og Telestyrelsen kan i forbindelse med tildeling af koder til forsøgs- eller prøvedrift fastsætte vilkår som nævnt i § 7. Stk. 4. Den pågældende udbyder af elektroniske kommunikationsnet eller -tjenester skal afgive oplysninger om kvantitative og kvalitative karakteristika for de enkelte elektroniske kommunikationstjenester, der ønskes tildelt numre, nummerserier eller adresser, med henblik på at give IT- og Telestyrelsen mulighed for at sikre nummerplanlægningshensyn ved den konkrete tildeling af numre, nummerserier eller adresser og for at kunne vurdere, i hvilket omfang nummer- og adressetildeling skal ske. Stk. 5. Ansøgning om nummerserier, der forventes inddraget som følge af kommende omlægninger af den samlede nummerplan eller som er afsat til reserve, jf. bilag 1, vil som udgangspunkt blive afvist. Stk. 6. Ansøgning om tildeling af mere end ét eller et begrænset antal kortnumre pr. udbyder af elektroniske kommunikationstjenester vil blive afvist i det omfang hensynet til at sikre, at der inden for den i nummerplanen afsatte delmængde af numre samlet set er tilstrækkelige kortnummerressourcer til rådighed, nødvendiggør dette. Stk. 7. Ansøgning om nummerserier af 8-cifrede numre, der tilsigter at give en udbyder af elektroniske kommunikationstjenester mulighed for i sin videretildeling af numre til slutbrugere at foretage yderligere segmentering i selvstændige nummerserier, end den segmentering der fremgår af kapitel 4, vil blive afvist, i det omfang hensynet til en optimal udnyttelse af nummerressourcen nødvendiggør dette. Stk. 8. Ansøgning om tildeling af nummerressourcer vil blive afvist, hvis IT- og Telestyrelsen modtager ansøgningen tidligere end tre måneder før det ønskede tildelingstidspunkt. Stk. 9. IT- og Telestyrelsen træffer senest 3 uger efter modtagelse af ansøgning, dog først at regne fra sagen er fuldt belyst, afgørelse om, hvorvidt der skal ske tildeling af det ansøgte."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. 8-cifrede numre inden for den nationale nummerplan tildeles til udbydere af elektroniske kommunikationsnet eller -tjenester i nummerserier på 10.000. Endvidere tildeles nummerserier på 1.000 i udvalgte nummerserier til udbydere med et minimalt nummerbehov. I de i §§ 19-21 nævnte nummerserier tildeles nummerserier på 1.000 eller 100. Stk. 2. Kortnumre, DNIC, ADMD-adresser samt andre numre eller adresser end de i stk.1 nævnte tildeles til udbydere af elektroniske kommunikationsnet eller -tjenester eller forsyningspligtudbydere enkeltvis."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. I forbindelse med ibrugtagning af nummerserier til brug for kortnumre som nævnt i § 26 i lov om konkurrence- og forbrugerforhold på telemarkedet indhenter IT- og Telestyrelsen gennem offentlig annoncering eventuelle ønsker om kortnumre fra udbydere af elektroniske kommunikationsnet eller -tjenester. Såfremt der i denne forbindelse måtte forekomme sammenfald af ønsker, vil tildeling ske på baggrund af lodtrækning ved notarius publicus. Stk. 2. I forbindelse med ibrugtagning af 6-cifrede kortnumre i 116-nummerserien, jf. § 16, informerer IT- og Telestyrelsen gennem offentlig annoncering om, at ansøgning herom kan indsendes til IT- og Telestyrelsen samt inden for hvilken frist, IT- og Telestyrelsen skal have modtaget ansøgningen. Såfremt der modtages mere end én ansøgning om det samme nummer, vil tildeling ske på baggrund af lodtrækning ved notarius publicus. Stk. 3. Ved tildeling af numre, nummerserier eller adresser herunder kortnumre, som ikke er omfattet af stk. 1 eller 2, foretager IT- og Telestyrelsen tildeling i den rækkefølge, udbydernes anmodninger registreres i IT- og Telestyrelsens journal. Stk. 4. Hvis ansøgningen om tildeling af nummerressourcer ikke indeholder de nødvendige oplysninger, meddeler IT- og Telestyrelsen skriftligt ansøgeren dette med nærmere angivelse af, hvilke oplysninger ansøgeren skal fremsende, før der kan træffes en afgørelse i sagen. IT- og Telestyrelsen kan fastsætte en frist for, hvornår oplysningerne senest skal være modtaget i IT- og Telestyrelsen med tilkendegivelse af, hvorvidt ansøgningen anses for bortfaldet, såfremt oplysningerne ikke er modtaget inden den fastsatte frists udløb."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. IT- og Telestyrelsen kan fastsætte nærmere vilkår for tildelingen af numre, nummerserier eller adresser om: 1) Afgrænsning af, hvilken tjeneste numre, nummerserier eller adresser må bruges til, samt eventuelle krav i tilknytning til udbuddet af denne tjeneste. 2) Faktisk og effektiv anvendelse af numre, nummerserier eller adresser. 3) Seneste ibrugtagningstidspunkt. 4) Maksimal gyldighedsperiode med forbehold for eventuelle ændringer af den nationale nummerplan. 5) Forpligtelser i henhold til relevante internationale aftaler om brug af numre, nummerserier eller adresser."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Numre, nummerserier eller adresser, der baserer sig på ITU’s anbefalinger, og hvor administrationen heraf er lagt ud til de enkelte medlemslande, må kun anvendes efter tildeling til den pågældende udbyder af IT- og Telestyrelsen, jf. kapitel 3. Stk. 2. Udbydere af elektroniske kommunikationsnet eller -tjenester eller forsyningspligtudbydere, der er tildelt numre, nummerserier eller adresser, er ansvarlige for, at disse anvendes i overensstemmelse med reglerne i kapitel 4 og vilkår fastsat i medfør af § 7, og herunder i respekt af den tildeling, der er foretaget til andre udbydere af elektroniske kommunikationsnet eller -tjenester eller forsyningspligtudbydere."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Videretildeling af numre, nummerserier eller adresser til andre udbydere af elektroniske kommunikationsnet eller -tjenester må ikke ske til udbydere, der, begrundet i knaphed inden for de samlede nummerressourcer, ikke på anden vis har kunnet få tildelt nummerserier direkte. Stk. 2. Overdragelse af numre, nummerserier eller adresser til andre udbydere af elektroniske kommunikationsnet eller -tjenester eller forsyningspligtudbydere, må ikke ske uden IT- og Telestyrelsens godkendelse heraf. Stk. 3. IT- og Telestyrelsen kan i forbindelse med godkendelser af overdragelser af nummerressourcer, jf. stk. 2, fastsætte vilkår som nævnt i § 7."
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Numre, nummerserier eller adresser tildelt af IT- og Telestyrelsen skal anvendes i overensstemmelse med de anbefalinger, som ITU eller ETSI har givet herfor."
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Den overordnede disponering og anvendelse af den nationale nummerplan for telefoni, ISDN og mobilkommunikation fremgår af bilag 1. Stk. 2. De dele af planen, der starter med 1) cifrene 2-9 er afsat til 8-cifrede numre, og 2) cifrene 0-1 er afsat til numre på 2, 3, 4, 5 eller 6 cifre afpasset til de formål, til hvilke de enkelte nummerserier anvendes."
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Nummeret 00 må alene anvendes som udlandspræfiks. Stk. 2. Som nummer til brug for udlandspræfiks må alene 00 anvendes."
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Nummeret 112 må alene anvendes som alarmnummer."
    },
    {
      "provision_ref": "4:14",
      "chapter": "4",
      "section": "14",
      "content": "§ 14. 4-cifrede numre i nummerserierne 100-109 må alene anvendes som operatørforvalgskoder."
    },
    {
      "provision_ref": "4:15",
      "chapter": "4",
      "section": "15",
      "content": "§ 15. 3-cifrede numre i nummerserien 11 må alene anvendes til de i § 26, nr. 1 og 3, i lov om konkurrence- og forbrugerforhold på telemarkedet nævnte tjenester. Stk. 2. 3-cifrede numre i nummerserien 12 må alene anvendes til de i § 26, nr. 2, i lov om konkurrence- og forbrugerforhold på telemarkedet nævnte tjenester."
    },
    {
      "provision_ref": "4:16",
      "chapter": "4",
      "section": "16",
      "content": "§ 16. 6-cifrede numre i nummerserien 116 må alene anvendes til harmoniserede tjenester af samfundsmæssig betydning i overensstemmelse med det til enhver tid gældende bilag til EU-Kommissionens beslutning af 15. februar 2007 (K(2007)249). Ansøgning om tildeling af numre i nummerserien 116, som ikke er anført i dette bilag, vil blive afvist."
    },
    {
      "provision_ref": "4:17",
      "chapter": "4",
      "section": "17",
      "content": "§ 17. 5-cifrede numre i nummerserierne 160-169 må alene anvendes til opkald for slutbrugere, der ønsker at anvende eller komme i forbindelse med de i § 26, nr. 5, i lov om konkurrence- og forbrugerforhold på telemarkedet nævnte net og tjenester."
    },
    {
      "provision_ref": "4:18",
      "chapter": "4",
      "section": "18",
      "content": "§ 18. 4-cifrede numre i nummerserien 18 må alene anvendes for adgang til en samlet indgangsportal til offentlige myndigheder, nummeroplysningstjenester, for udbud af tjenester af særlig samfundsmæssig betydning samt til udbud af fælles tjenester af særlig forbrugermæssig eller samfundsrelateret karakter, der knytter sig til udbuddet af elektroniske kommunikationsnet eller -tjenester, jf. § 26, nr. 2, nr. 3, nr. 4 og nr. 6, i lov om konkurrence- og forbrugerforhold på telemarkedet."
    },
    {
      "provision_ref": "4:19",
      "chapter": "4",
      "section": "19",
      "content": "§ 19. 8-cifrede numre i nummerserierne 801-809 må alene anvendes for tjenester, hvor opkald sker uden opkalds- eller minutbaseret taksering af slutbrugeren, jf. § 27, stk. 1, nr. 1, i lov om konkurrence- og forbrugerforhold på telemarkedet."
    },
    {
      "provision_ref": "4:20",
      "chapter": "4",
      "section": "20",
      "content": "§ 20. 8-cifrede numre i nummerserierne 901-905 må alene anvendes for service 900-tjenester, jf. § 27, stk. 1, nr. 2, i lov om konkurrence- og forbrugerforhold på telemarkedet. Stk. 2. Som numre til brug for tjenester nævnt i stk. 1 må alene anvendes nummerserierne 901-905."
    },
    {
      "provision_ref": "4:21",
      "chapter": "4",
      "section": "21",
      "content": "§ 21. 8-cifrede numre i nummerserien 909 må alene anvendes til brug for en udbyders overtakserede tjenester under forudsætning af, at disse tjenester ikke er service 900-tjenester."
    },
    {
      "provision_ref": "4:22",
      "chapter": "4",
      "section": "22",
      "content": "§ 22. Opkald fra en slutbruger i net, der anvender den nationale nummerplan for telefoni, ISDN og mobilkommunikation, skal ske ved valg af 8-cifrede numre, jf. dog § 11, stk. 2, nr. 2. Stk. 2. Opkald med udlandspræfiks efterfulgt af landekode 45 efterfulgt af et nummer i den danske nummerplan betragtes som en tilladt opkaldsform for et indlandskald. Stk. 3. Opkald fra en slutbruger til dennes udbyder i forbindelse med netinterne tjenesteudbud kan indledes med en kombination af cifre og tegn, begyndende med et tegn (* eller #). Stk. 4. Opkald i offentlige telefoni-, ISDN- og mobilkommunikationsnet uden for landekode 45 skal ske ved valg af udlandspræfiks efterfulgt af den pågældende landekode samt det kaldte nummer, jf. dog § 23, stk. 2-3."
    },
    {
      "provision_ref": "4:23",
      "chapter": "4",
      "section": "23",
      "content": "§ 23. Operatørforvalgskoder kan kun anvendes umiddelbart foran de opkaldsprocedurer, der er beskrevet i § 22, jf. dog stk. 2 og 3. Stk. 2. Hvis der efter valg af udbyder i henhold til stk. 1, tilbydes adgang til flere tjenester, kan den kaldende slutbruger ved valg af en kode, der består af en kombination af tegn og cifre, begyndende med et tegn, jf. § 22, stk. 3, vælge en afbrydelse eller et ophold i ciffervalget forinden det videre valg af nummer, med henblik på etablering af en dialog mellem den kaldende slutbruger og dennes udbyder. Stk. 3. Hvis en eller flere af de tjenester, der tilbydes adgang til efter valg af udbyder i henhold til stk. 1-2, forudsætter udveksling af debiterings- eller valideringsoplysninger eller lignende, kan den valgte udbyder afbryde ciffervalget forinden det videre valg af nummer, med henblik på at etablere en dialog mellem den kaldende slutbruger og dennes udbyder."
    },
    {
      "provision_ref": "4:24",
      "chapter": "4",
      "section": "24",
      "content": "§ 24. For datanet, der anvender en nummerplan baseret på ITU’s anbefaling X.121, må alene anvendes Data Network Identification Code (DNIC) inden for de nummerressourcer, som Danmark får stillet til rådighed af ITU. Stk. 2. For datatjenester, der anvender en adresseplan baseret på ITU´s anbefalinger X.400/F.401, må alene anvendes Administration Management Domain-adresser (ADMD-adresser)."
    },
    {
      "provision_ref": "4:25",
      "chapter": "4",
      "section": "25",
      "content": "§ 25. For elektroniske kommunikationsnet, der opbygges på grundlag af anbefalinger fra ITU og standarder udarbejdet af European Telecommunications Standards Institute (ETSI), må alene anvendes de nummer- og adressesystemer, som ITU og ETSI har specificeret med henblik på sammenkobling og identifikation. Stk. 2. Som International Signalling Point Code (ISPC) må alene anvendes nummerressourcer, der følger ITU’s anbefaling Q.708. Stk. 3. Som National Signalling Point Code (NSPC) må alene anvendes nummerressourcer, der følger ITU’s anbefaling Q.708. Stk. 4. Som Mobile Network Code (MNC), der er en del af International Mobile Subscriber Identity (IMSI), må alene anvendes nummerressourcer, der følger ITU's anbefaling E.212 og ETSI’s standard ETS 300 523. Stk. 5. Som Operator Identity (OPID), der er en del af Radio Identity Code (RIC), må alene anvendes nummerressourcer, der følger ITU’s anbefaling E.212 og ETSI’s standard ETS 300 133-4. Stk. 6. Som Issuer Identification Number (IIN) må alene anvendes nummerressourcer, der følger ITU’s anbefaling E.118."
    },
    {
      "provision_ref": "5:26",
      "chapter": "5",
      "section": "26",
      "content": "§ 26. Numre, nummerserier eller adresser kan tilbagekaldes ved alvorlige og gentagne overtrædelser af bestemmelserne i kapitel 6 i lov om konkurrence- og forbrugerforhold på telemarkedet, bestemmelserne i nærværende bekendtgørelse eller vilkår for tildelingen."
    },
    {
      "provision_ref": "5:27",
      "chapter": "5",
      "section": "27",
      "content": "§ 27. Allerede tildelte numre, nummerserier eller adresser kan inddrages 1) hvis det er nødvendigt som følge af ændringer i den samlede danske nummerplan, eller 2) hvis det ud fra kapacitetsmæssige hensyn eller generelle nummerplanlægningshensyn skønnes nødvendigt, og de tildelte numre, nummerserier eller adresser ikke er taget i anvendelse eller ikke længere er i brug. Stk. 2. Inddragelse som følge af ændringer i den samlede danske nummerplan, jf. stk. 1, nr. 1, sker med 3 års varsel. Stk. 3. Nummerserier eller adresser, der ikke er taget i anvendelse eller ikke længere er i brug, jf. stk. 1, nr. 2, kan inddrages med 6 måneders varsel."
    },
    {
      "provision_ref": "5:28",
      "chapter": "5",
      "section": "28",
      "content": "§ 28. Allerede tildelte numre, nummerserier eller adresser kan ændres eller erstattes med andre 1) hvis det ud fra kapacitetsmæssige hensyn eller generelle nummerplanlægningshensyn skønnes nødvendigt, eller 2) hvis det af hensyn til at sikre en effektiv udnyttelse af den samlede kapacitet i de til enhver tid værende danske nummerplaner ud fra en helhedsbetragtning skønnes formålstjenligt. Stk. 2. Ændring eller erstatning af tildelte numre, nummerserier eller adresser sker med 3 års varsel. Stk. 3. Numre, nummerserier eller adresser, der ikke er taget i anvendelse eller ikke længere er i brug, kan ændres eller erstattes med 6 måneders varsel."
    },
    {
      "provision_ref": "5:29",
      "chapter": "5",
      "section": "29",
      "content": "§ 29. Staten kan ikke gøres økonomisk ansvarlig for de omkostninger, udbydere af elektroniske kommunikationsnet eller -tjenester eller forsyningspligtudbydere måtte have som følge af tilbagekaldelser, inddragelser, ændringer eller erstatning, jf. denne bekendtgørelse."
    },
    {
      "provision_ref": "6:30",
      "chapter": "6",
      "section": "30",
      "content": "§ 30. Bekendtgørelsen træder i kraft den 18. december 2009. Stk. 2. Bekendtgørelse nr. 404 af 23. maj 2008 om den samlede danske nummerplan ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på den nummerering og adressering, der baserer sig på Den Internationale Telekommunikationsunions (ITU's) anbefalinger og anvendes i 1) grænsefladen ved adgang til elektroniske kommunikationsnet og 2) grænsefladen mellem de enkelte elektroniske kommunikationsnet. Stk. 2. Bekendtgørelsen finder ikke anvendelse på nummerering og adressering i lukkede net, der anvender egne nummerplaner, herunder internt i VPN-tjenester og centrale eller decentrale PABC-net.",
      "valid_from": "2009-12-01",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Ved den samlede danske nummerplan forstås de dele af internationale nummer- og adresseplaner, der er tildelt Danmark af ITU, herunder den nationale nummerplan for telefoni, ISDN og mobilkommunikation og planer for datakommunikation.",
      "valid_from": "2009-12-01",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. For den nationale nummerplan for telefoni, ISDN og mobilkommunikation gælder de i stk. 2-8 nævnte definitioner. Stk. 2. Ved nummerserie forstås en blok af numre fra nummerplanen, der har samme begyndelsescifre. En nummerserie defineres i blokke af numre af 100, 1.000, 10.000, 100.000 eller 1.000.000. Stk. 3. Ved udlandspræfiks forstås en cifferkombination, der vælges af den kaldende slutbruger ved opkald til net, og som efterfølges af en landekode. Stk. 4. Ved landekode forstås det unikke 1-, 2- eller 3-cifrede nummer, som tildeles af ITU i overensstemmelse med ITU’s anbefaling E.164. Stk. 5. Ved operatørforvalgskode forstås den særlige cifferkombination, der anvendes i forbindelse med fast operatørvalg og operatørforvalg, jf. § 35, stk. 2, i lov om konkurrence- og forbrugerforhold på telemarkedet. Stk. 6. Ved alarmnummer forstås et nummer, der i en nød- eller katastrofesituation sætter offentligheden i stand til at kalde den offentlige alarmtjeneste. Stk. 7. Ved kortnummer forstås et 3-, 4-, 5- eller 6-cifret nummer, der giver adgang til tjenester med de i § 26 i lov om konkurrence- og forbrugerforhold på telemarkedet nævnte formål, jf. dog stk. 5. Stk. 8. Ved netinterne tjenesteudbud forstås funktioner, der sætter en slutbruger i stand til at foretage valg/styring af netbaserede faciliteter og tjenester, eksempelvis »tryk-selv-tjenester« (spærring, A-nummeroverføring, takstvalg m.v.) eller tjenester svarende til de i § 14 beskrevne tjenester.",
      "valid_from": "2009-12-01",
      "valid_to": null
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Numre, nummerserier eller adresser, jf. dog stk. 3-5, tildeles til enhver, der udbyder eller agter at udbyde elektroniske kommunikationsnet eller -tjenester, og som anmoder om at få nummerressourcer tildelt, herunder dels til udbydere af offentlige elektroniske kommunikationsnet eller -tjenester, dels til udbydere af lukkede net eller tjenester. Numre, nummerserier eller adresser tildeles ikke til slutbrugere, herunder til storkunder, udbydere af informations- eller indholdstjenester, lukkede net etableret direkte af en eller flere slutbrugere til eget brug m.v. Stk. 2. Forsyningspligtudbydere kan dog uanset stk. 1 tildeles nummerressourcer, som særligt er afsat til at opfylde den pågældende forsyningspligtudbyders forsyningspligt. Stk. 3. Koder til forsøgs- eller prøvedrift kan tildeles de i stk. 1 nævnte udbydere af elektroniske kommunikationsnet- og tjenester. IT- og Telestyrelsen kan i forbindelse med tildeling af koder til forsøgs- eller prøvedrift fastsætte vilkår som nævnt i § 7. Stk. 4. Den pågældende udbyder af elektroniske kommunikationsnet eller -tjenester skal afgive oplysninger om kvantitative og kvalitative karakteristika for de enkelte elektroniske kommunikationstjenester, der ønskes tildelt numre, nummerserier eller adresser, med henblik på at give IT- og Telestyrelsen mulighed for at sikre nummerplanlægningshensyn ved den konkrete tildeling af numre, nummerserier eller adresser og for at kunne vurdere, i hvilket omfang nummer- og adressetildeling skal ske. Stk. 5. Ansøgning om nummerserier, der forventes inddraget som følge af kommende omlægninger af den samlede nummerplan eller som er afsat til reserve, jf. bilag 1, vil som udgangspunkt blive afvist. Stk. 6. Ansøgning om tildeling af mere end ét eller et begrænset antal kortnumre pr. udbyder af elektroniske kommunikationstjenester vil blive afvist i det omfang hensynet til at sikre, at der inden for den i nummerplanen afsatte delmængde af numre samlet set er tilstrækkelige kortnummerressourcer til rådighed, nødvendiggør dette. Stk. 7. Ansøgning om nummerserier af 8-cifrede numre, der tilsigter at give en udbyder af elektroniske kommunikationstjenester mulighed for i sin videretildeling af numre til slutbrugere at foretage yderligere segmentering i selvstændige nummerserier, end den segmentering der fremgår af kapitel 4, vil blive afvist, i det omfang hensynet til en optimal udnyttelse af nummerressourcen nødvendiggør dette. Stk. 8. Ansøgning om tildeling af nummerressourcer vil blive afvist, hvis IT- og Telestyrelsen modtager ansøgningen tidligere end tre måneder før det ønskede tildelingstidspunkt. Stk. 9. IT- og Telestyrelsen træffer senest 3 uger efter modtagelse af ansøgning, dog først at regne fra sagen er fuldt belyst, afgørelse om, hvorvidt der skal ske tildeling af det ansøgte.",
      "valid_from": "2009-12-01",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. 8-cifrede numre inden for den nationale nummerplan tildeles til udbydere af elektroniske kommunikationsnet eller -tjenester i nummerserier på 10.000. Endvidere tildeles nummerserier på 1.000 i udvalgte nummerserier til udbydere med et minimalt nummerbehov. I de i §§ 19-21 nævnte nummerserier tildeles nummerserier på 1.000 eller 100. Stk. 2. Kortnumre, DNIC, ADMD-adresser samt andre numre eller adresser end de i stk.1 nævnte tildeles til udbydere af elektroniske kommunikationsnet eller -tjenester eller forsyningspligtudbydere enkeltvis.",
      "valid_from": "2009-12-01",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. I forbindelse med ibrugtagning af nummerserier til brug for kortnumre som nævnt i § 26 i lov om konkurrence- og forbrugerforhold på telemarkedet indhenter IT- og Telestyrelsen gennem offentlig annoncering eventuelle ønsker om kortnumre fra udbydere af elektroniske kommunikationsnet eller -tjenester. Såfremt der i denne forbindelse måtte forekomme sammenfald af ønsker, vil tildeling ske på baggrund af lodtrækning ved notarius publicus. Stk. 2. I forbindelse med ibrugtagning af 6-cifrede kortnumre i 116-nummerserien, jf. § 16, informerer IT- og Telestyrelsen gennem offentlig annoncering om, at ansøgning herom kan indsendes til IT- og Telestyrelsen samt inden for hvilken frist, IT- og Telestyrelsen skal have modtaget ansøgningen. Såfremt der modtages mere end én ansøgning om det samme nummer, vil tildeling ske på baggrund af lodtrækning ved notarius publicus. Stk. 3. Ved tildeling af numre, nummerserier eller adresser herunder kortnumre, som ikke er omfattet af stk. 1 eller 2, foretager IT- og Telestyrelsen tildeling i den rækkefølge, udbydernes anmodninger registreres i IT- og Telestyrelsens journal. Stk. 4. Hvis ansøgningen om tildeling af nummerressourcer ikke indeholder de nødvendige oplysninger, meddeler IT- og Telestyrelsen skriftligt ansøgeren dette med nærmere angivelse af, hvilke oplysninger ansøgeren skal fremsende, før der kan træffes en afgørelse i sagen. IT- og Telestyrelsen kan fastsætte en frist for, hvornår oplysningerne senest skal være modtaget i IT- og Telestyrelsen med tilkendegivelse af, hvorvidt ansøgningen anses for bortfaldet, såfremt oplysningerne ikke er modtaget inden den fastsatte frists udløb.",
      "valid_from": "2009-12-01",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. IT- og Telestyrelsen kan fastsætte nærmere vilkår for tildelingen af numre, nummerserier eller adresser om: 1) Afgrænsning af, hvilken tjeneste numre, nummerserier eller adresser må bruges til, samt eventuelle krav i tilknytning til udbuddet af denne tjeneste. 2) Faktisk og effektiv anvendelse af numre, nummerserier eller adresser. 3) Seneste ibrugtagningstidspunkt. 4) Maksimal gyldighedsperiode med forbehold for eventuelle ændringer af den nationale nummerplan. 5) Forpligtelser i henhold til relevante internationale aftaler om brug af numre, nummerserier eller adresser.",
      "valid_from": "2009-12-01",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Numre, nummerserier eller adresser, der baserer sig på ITU’s anbefalinger, og hvor administrationen heraf er lagt ud til de enkelte medlemslande, må kun anvendes efter tildeling til den pågældende udbyder af IT- og Telestyrelsen, jf. kapitel 3. Stk. 2. Udbydere af elektroniske kommunikationsnet eller -tjenester eller forsyningspligtudbydere, der er tildelt numre, nummerserier eller adresser, er ansvarlige for, at disse anvendes i overensstemmelse med reglerne i kapitel 4 og vilkår fastsat i medfør af § 7, og herunder i respekt af den tildeling, der er foretaget til andre udbydere af elektroniske kommunikationsnet eller -tjenester eller forsyningspligtudbydere.",
      "valid_from": "2009-12-01",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Videretildeling af numre, nummerserier eller adresser til andre udbydere af elektroniske kommunikationsnet eller -tjenester må ikke ske til udbydere, der, begrundet i knaphed inden for de samlede nummerressourcer, ikke på anden vis har kunnet få tildelt nummerserier direkte. Stk. 2. Overdragelse af numre, nummerserier eller adresser til andre udbydere af elektroniske kommunikationsnet eller -tjenester eller forsyningspligtudbydere, må ikke ske uden IT- og Telestyrelsens godkendelse heraf. Stk. 3. IT- og Telestyrelsen kan i forbindelse med godkendelser af overdragelser af nummerressourcer, jf. stk. 2, fastsætte vilkår som nævnt i § 7.",
      "valid_from": "2009-12-01",
      "valid_to": null
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Numre, nummerserier eller adresser tildelt af IT- og Telestyrelsen skal anvendes i overensstemmelse med de anbefalinger, som ITU eller ETSI har givet herfor.",
      "valid_from": "2009-12-01",
      "valid_to": null
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Den overordnede disponering og anvendelse af den nationale nummerplan for telefoni, ISDN og mobilkommunikation fremgår af bilag 1. Stk. 2. De dele af planen, der starter med 1) cifrene 2-9 er afsat til 8-cifrede numre, og 2) cifrene 0-1 er afsat til numre på 2, 3, 4, 5 eller 6 cifre afpasset til de formål, til hvilke de enkelte nummerserier anvendes.",
      "valid_from": "2009-12-01",
      "valid_to": null
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Nummeret 00 må alene anvendes som udlandspræfiks. Stk. 2. Som nummer til brug for udlandspræfiks må alene 00 anvendes.",
      "valid_from": "2009-12-01",
      "valid_to": null
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Nummeret 112 må alene anvendes som alarmnummer.",
      "valid_from": "2009-12-01",
      "valid_to": null
    },
    {
      "provision_ref": "4:14",
      "chapter": "4",
      "section": "14",
      "content": "§ 14. 4-cifrede numre i nummerserierne 100-109 må alene anvendes som operatørforvalgskoder.",
      "valid_from": "2009-12-01",
      "valid_to": null
    },
    {
      "provision_ref": "4:15",
      "chapter": "4",
      "section": "15",
      "content": "§ 15. 3-cifrede numre i nummerserien 11 må alene anvendes til de i § 26, nr. 1 og 3, i lov om konkurrence- og forbrugerforhold på telemarkedet nævnte tjenester. Stk. 2. 3-cifrede numre i nummerserien 12 må alene anvendes til de i § 26, nr. 2, i lov om konkurrence- og forbrugerforhold på telemarkedet nævnte tjenester.",
      "valid_from": "2009-12-01",
      "valid_to": null
    },
    {
      "provision_ref": "4:16",
      "chapter": "4",
      "section": "16",
      "content": "§ 16. 6-cifrede numre i nummerserien 116 må alene anvendes til harmoniserede tjenester af samfundsmæssig betydning i overensstemmelse med det til enhver tid gældende bilag til EU-Kommissionens beslutning af 15. februar 2007 (K(2007)249). Ansøgning om tildeling af numre i nummerserien 116, som ikke er anført i dette bilag, vil blive afvist.",
      "valid_from": "2009-12-01",
      "valid_to": null
    },
    {
      "provision_ref": "4:17",
      "chapter": "4",
      "section": "17",
      "content": "§ 17. 5-cifrede numre i nummerserierne 160-169 må alene anvendes til opkald for slutbrugere, der ønsker at anvende eller komme i forbindelse med de i § 26, nr. 5, i lov om konkurrence- og forbrugerforhold på telemarkedet nævnte net og tjenester.",
      "valid_from": "2009-12-01",
      "valid_to": null
    },
    {
      "provision_ref": "4:18",
      "chapter": "4",
      "section": "18",
      "content": "§ 18. 4-cifrede numre i nummerserien 18 må alene anvendes for adgang til en samlet indgangsportal til offentlige myndigheder, nummeroplysningstjenester, for udbud af tjenester af særlig samfundsmæssig betydning samt til udbud af fælles tjenester af særlig forbrugermæssig eller samfundsrelateret karakter, der knytter sig til udbuddet af elektroniske kommunikationsnet eller -tjenester, jf. § 26, nr. 2, nr. 3, nr. 4 og nr. 6, i lov om konkurrence- og forbrugerforhold på telemarkedet.",
      "valid_from": "2009-12-01",
      "valid_to": null
    },
    {
      "provision_ref": "4:19",
      "chapter": "4",
      "section": "19",
      "content": "§ 19. 8-cifrede numre i nummerserierne 801-809 må alene anvendes for tjenester, hvor opkald sker uden opkalds- eller minutbaseret taksering af slutbrugeren, jf. § 27, stk. 1, nr. 1, i lov om konkurrence- og forbrugerforhold på telemarkedet.",
      "valid_from": "2009-12-01",
      "valid_to": null
    },
    {
      "provision_ref": "4:20",
      "chapter": "4",
      "section": "20",
      "content": "§ 20. 8-cifrede numre i nummerserierne 901-905 må alene anvendes for service 900-tjenester, jf. § 27, stk. 1, nr. 2, i lov om konkurrence- og forbrugerforhold på telemarkedet. Stk. 2. Som numre til brug for tjenester nævnt i stk. 1 må alene anvendes nummerserierne 901-905.",
      "valid_from": "2009-12-01",
      "valid_to": null
    },
    {
      "provision_ref": "4:21",
      "chapter": "4",
      "section": "21",
      "content": "§ 21. 8-cifrede numre i nummerserien 909 må alene anvendes til brug for en udbyders overtakserede tjenester under forudsætning af, at disse tjenester ikke er service 900-tjenester.",
      "valid_from": "2009-12-01",
      "valid_to": null
    },
    {
      "provision_ref": "4:22",
      "chapter": "4",
      "section": "22",
      "content": "§ 22. Opkald fra en slutbruger i net, der anvender den nationale nummerplan for telefoni, ISDN og mobilkommunikation, skal ske ved valg af 8-cifrede numre, jf. dog § 11, stk. 2, nr. 2. Stk. 2. Opkald med udlandspræfiks efterfulgt af landekode 45 efterfulgt af et nummer i den danske nummerplan betragtes som en tilladt opkaldsform for et indlandskald. Stk. 3. Opkald fra en slutbruger til dennes udbyder i forbindelse med netinterne tjenesteudbud kan indledes med en kombination af cifre og tegn, begyndende med et tegn (* eller #). Stk. 4. Opkald i offentlige telefoni-, ISDN- og mobilkommunikationsnet uden for landekode 45 skal ske ved valg af udlandspræfiks efterfulgt af den pågældende landekode samt det kaldte nummer, jf. dog § 23, stk. 2-3.",
      "valid_from": "2009-12-01",
      "valid_to": null
    },
    {
      "provision_ref": "4:23",
      "chapter": "4",
      "section": "23",
      "content": "§ 23. Operatørforvalgskoder kan kun anvendes umiddelbart foran de opkaldsprocedurer, der er beskrevet i § 22, jf. dog stk. 2 og 3. Stk. 2. Hvis der efter valg af udbyder i henhold til stk. 1, tilbydes adgang til flere tjenester, kan den kaldende slutbruger ved valg af en kode, der består af en kombination af tegn og cifre, begyndende med et tegn, jf. § 22, stk. 3, vælge en afbrydelse eller et ophold i ciffervalget forinden det videre valg af nummer, med henblik på etablering af en dialog mellem den kaldende slutbruger og dennes udbyder. Stk. 3. Hvis en eller flere af de tjenester, der tilbydes adgang til efter valg af udbyder i henhold til stk. 1-2, forudsætter udveksling af debiterings- eller valideringsoplysninger eller lignende, kan den valgte udbyder afbryde ciffervalget forinden det videre valg af nummer, med henblik på at etablere en dialog mellem den kaldende slutbruger og dennes udbyder.",
      "valid_from": "2009-12-01",
      "valid_to": null
    },
    {
      "provision_ref": "4:24",
      "chapter": "4",
      "section": "24",
      "content": "§ 24. For datanet, der anvender en nummerplan baseret på ITU’s anbefaling X.121, må alene anvendes Data Network Identification Code (DNIC) inden for de nummerressourcer, som Danmark får stillet til rådighed af ITU. Stk. 2. For datatjenester, der anvender en adresseplan baseret på ITU´s anbefalinger X.400/F.401, må alene anvendes Administration Management Domain-adresser (ADMD-adresser).",
      "valid_from": "2009-12-01",
      "valid_to": null
    },
    {
      "provision_ref": "4:25",
      "chapter": "4",
      "section": "25",
      "content": "§ 25. For elektroniske kommunikationsnet, der opbygges på grundlag af anbefalinger fra ITU og standarder udarbejdet af European Telecommunications Standards Institute (ETSI), må alene anvendes de nummer- og adressesystemer, som ITU og ETSI har specificeret med henblik på sammenkobling og identifikation. Stk. 2. Som International Signalling Point Code (ISPC) må alene anvendes nummerressourcer, der følger ITU’s anbefaling Q.708. Stk. 3. Som National Signalling Point Code (NSPC) må alene anvendes nummerressourcer, der følger ITU’s anbefaling Q.708. Stk. 4. Som Mobile Network Code (MNC), der er en del af International Mobile Subscriber Identity (IMSI), må alene anvendes nummerressourcer, der følger ITU's anbefaling E.212 og ETSI’s standard ETS 300 523. Stk. 5. Som Operator Identity (OPID), der er en del af Radio Identity Code (RIC), må alene anvendes nummerressourcer, der følger ITU’s anbefaling E.212 og ETSI’s standard ETS 300 133-4. Stk. 6. Som Issuer Identification Number (IIN) må alene anvendes nummerressourcer, der følger ITU’s anbefaling E.118.",
      "valid_from": "2009-12-01",
      "valid_to": null
    },
    {
      "provision_ref": "5:26",
      "chapter": "5",
      "section": "26",
      "content": "§ 26. Numre, nummerserier eller adresser kan tilbagekaldes ved alvorlige og gentagne overtrædelser af bestemmelserne i kapitel 6 i lov om konkurrence- og forbrugerforhold på telemarkedet, bestemmelserne i nærværende bekendtgørelse eller vilkår for tildelingen.",
      "valid_from": "2009-12-01",
      "valid_to": null
    },
    {
      "provision_ref": "5:27",
      "chapter": "5",
      "section": "27",
      "content": "§ 27. Allerede tildelte numre, nummerserier eller adresser kan inddrages 1) hvis det er nødvendigt som følge af ændringer i den samlede danske nummerplan, eller 2) hvis det ud fra kapacitetsmæssige hensyn eller generelle nummerplanlægningshensyn skønnes nødvendigt, og de tildelte numre, nummerserier eller adresser ikke er taget i anvendelse eller ikke længere er i brug. Stk. 2. Inddragelse som følge af ændringer i den samlede danske nummerplan, jf. stk. 1, nr. 1, sker med 3 års varsel. Stk. 3. Nummerserier eller adresser, der ikke er taget i anvendelse eller ikke længere er i brug, jf. stk. 1, nr. 2, kan inddrages med 6 måneders varsel.",
      "valid_from": "2009-12-01",
      "valid_to": null
    },
    {
      "provision_ref": "5:28",
      "chapter": "5",
      "section": "28",
      "content": "§ 28. Allerede tildelte numre, nummerserier eller adresser kan ændres eller erstattes med andre 1) hvis det ud fra kapacitetsmæssige hensyn eller generelle nummerplanlægningshensyn skønnes nødvendigt, eller 2) hvis det af hensyn til at sikre en effektiv udnyttelse af den samlede kapacitet i de til enhver tid værende danske nummerplaner ud fra en helhedsbetragtning skønnes formålstjenligt. Stk. 2. Ændring eller erstatning af tildelte numre, nummerserier eller adresser sker med 3 års varsel. Stk. 3. Numre, nummerserier eller adresser, der ikke er taget i anvendelse eller ikke længere er i brug, kan ændres eller erstattes med 6 måneders varsel.",
      "valid_from": "2009-12-01",
      "valid_to": null
    },
    {
      "provision_ref": "5:29",
      "chapter": "5",
      "section": "29",
      "content": "§ 29. Staten kan ikke gøres økonomisk ansvarlig for de omkostninger, udbydere af elektroniske kommunikationsnet eller -tjenester eller forsyningspligtudbydere måtte have som følge af tilbagekaldelser, inddragelser, ændringer eller erstatning, jf. denne bekendtgørelse.",
      "valid_from": "2009-12-01",
      "valid_to": null
    },
    {
      "provision_ref": "6:30",
      "chapter": "6",
      "section": "30",
      "content": "§ 30. Bekendtgørelsen træder i kraft den 18. december 2009. Stk. 2. Bekendtgørelse nr. 404 af 23. maj 2008 om den samlede danske nummerplan ophæves.",
      "valid_from": "2009-12-01",
      "valid_to": null
    }
  ],
  "definitions": [
    {
      "term": "den samlede danske nummerplan",
      "definition": "de dele af internationale nummer- og adresseplaner, der er tildelt Danmark af ITU, herunder den nationale nummerplan for telefoni, ISDN og mobilkommunikation og planer for datakommunikation",
      "source_provision": "2:2"
    },
    {
      "term": "nummerserie",
      "definition": "en blok af numre fra nummerplanen, der har samme begyndelsescifre",
      "source_provision": "2:3"
    }
  ]
}
