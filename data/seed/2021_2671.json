{
  "id": "2021:2671",
  "type": "statute",
  "title": "Bekendtgørelse om udførelse af syn af motorcykler ved vejsiden",
  "short_name": "BEK H#LOKDOK04",
  "status": "in_force",
  "issued_date": "2021-12-28",
  "url": "https://www.retsinformation.dk/eli/lta/2021/2671/xml",
  "description": "Retsinformation source. DocumentId=DG000300; AccessionNumber=B20210267105; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse finder anvendelse på motorcykler på 2 hjul, med eller uden sidevogn, og motorkøretøjer på 3 hjul, hvis egenvægt ikke overstiger 400 kg."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Vejsiden: Ethvert sted indenfor færdselslovens område. 2) Syn ved vejsiden: En uvarslet teknisk kontrol af en motorcykel, som gennemføres af Færdselsstyrelsen eller under dennes direkte tilsyn. 3) Teknisk kontrol (syn): Inspektion i overensstemmelse med artikel 3, stk. 9, i direktiv nr. 2014/45/EU. 2) Europa-Parlamentets og Rådets direktiv 2014/45/EU af 3. april 2014 om periodisk teknisk kontrol med motorkøretøjer og påhængskøretøjer dertil og om ophævelse af direktiv 2009/40/EF. 4) Rapport: En rapport, som udstedes af Færdselsstyrelsen i forbindelse med syn ved vejsiden, med oplysning af resultat af kontrollen. 5) Synsinspektør: En person, der er ansat af Færdselsstyrelsen til at foretage syn ved vejsiden. 6) Mangler: Tekniske defekter og andre tilfælde af manglende overensstemmelse, der er konstateret under et syn ved vejsiden. 7) Mobil synsenhed: Et transportabelt system af synsudstyr, som er nødvendigt for at udføre syn ved vejsiden, og som er bemandet med synsinspektører, der er kompetente til at foretage syn ved vejsiden. 8) Særligt udpeget kontrolsted ved vejsiden: Et særligt udpeget/bestemt/fast område til foretagelse af syn ved vejsiden, som også kan være udstyret med permanent installeret kontroludstyr. 9) LED-skilt: Er et skilt med dioder eller LED-skærm, der kan lyse med en rød tekstanvisning og som er udstyret køretøjet, så det er synligt bagfra. 10) Stopskilt: Et håndholdt skilt med tekst i hvid farve på rød baggrund."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Synsinspektører skal have viden om betydningen af anvendelse af signalgivning m.v., i forbindelse med anvisning og ledsagelse af motorcykler til særligt udpegede kontrolsteder, samt forståelse for færdselsregulering i almindelighed. Stk. 2. Synsinspektører skal ved udførelsen af det tekniske syn ved vejsiden være fri for enhver interessekonflikt, der vil kunne påvirke uvildigheden eller objektiviteten af deres afgørelser. Stk. 3. Aflønningen af synsinspektører må ikke være direkte forbundet med resultaterne af syn ved vejsiden. Stk. 4. Synsinspektører, som foretager syn ved vejsiden, skal være i besiddelse af kørekort til kategori A1, A2 og A."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Synsinspektører, som foretager syn ved vejsiden, skal have forståelse for motorcykler og have relevant køretøjsteknisk viden, som gør dem i stand til at foretage en korrekt bedømmelse af motorcykler ved vejsiden, og skal opfylde mindstekravene vedrørende kompetence- og uddannelseskrav, herunder krav til efteruddannelse til synsinspektører, som fastsat i bekendtgørelse om synsvirksomheder."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Syn af motorcykler ved vejsiden efter § 11 b, stk. 1, i lov om godkendelse og syn af køretøjer, omfatter syn, jf. §§ 9-12, som udføres af synsinspektører efter reglerne i denne bekendtgørelse. Stk. 2. Synsinspektører kan anvise og ledsage motorcykler til et særligt udpeget kontrolsted med henblik på at gennemføre syn ved vejsiden, jf. §§ 9-12."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Synsinspektører kan ved anvisning og ledsagelse af motorcykler til særligt udpegede kontrolsteder, jf. § 5, stk. 2, anvende stopskilte og LED-skilte. Stk. 2. Særligt udpegede kontrolsteder afmærkes efter behov med synlige afmærkningskegler. Stk. 3. Færdselsstyrelsen offentliggør på styrelsens hjemmeside oplysninger om de køretøjer, herunder om krav til udstyr, farve, logo m.v. samt synsinspektørers påklædning, der anvendes i forbindelse med anvisning og ledsagelse af motorcykler til særligt udpegede kontrolsteder med henblik på gennemførelse af syn ved vejsiden."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Ved udvælgelsen af motorcykler kan synsinspektører udvælge en motorcykel til syn ved vejsiden vilkårligt eller ved mistanke om, at motorcyklen udgør en risiko for trafiksikkerheden eller miljøet. Stk. 2. Synsinspektører skal ved udvælgelse af motorcykler og foretagelse af syn ved vejsiden afholde sig fra enhver forskelsbehandling på grund af førerens baggrund, nationalitet eller motorcyklens registrerings- eller ibrugtagningsland."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Førere af motorcykler, omfattet af § 1, skal ved syn ved vejsiden samarbejde med synsinspektøren, herunder give adgang til motorcyklen, dets dele og al relevant dokumentation med henblik på at foretage synet."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Motorcykler, udvalgt i medfør af § 7, underkastes et syn ved vejsiden. Stk. 2. Ved et syn ved vejsiden skal synsinspektøren: 1) Kontrollere eventuel seneste synsrapport og rapport om syn ved vejsiden. 2) Foretage en vurdering af den tekniske tilstand af motorcyklen, herunder vurdere om køretøjet opfylder støjkrav. 3) Kontrollere om eventuelle mangler, der er anført i den foregående rapport om syn ved vejsiden, er blevet udbedret."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Et syn ved vejsiden skal omfatte punkterne i bilag 1, som anses for nødvendige og relevante under hensyntagen til især bremser, hjul, stel og gener. Stk. 2. Synsinspektører kan foretage kontrol ved hjælp af enhver metode, der skønnes egnet med henblik på undersøgelse af motorcyklen, eller for at kræve, at manglerne omgående udbedres, jf. § 15."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Et syn ved vejsiden kan foretages under anvendelse af en mobil synsenhed, på et særligt udpeget kontrolsted ved vejsiden eller i en synsvirksomhed. Stk. 2. Mobile synsenheder og særligt udpegede kontrolsteder ved vejsiden skal råde over udstyr, som egner sig til at foretage et syn ved vejsiden. Stk. 3. Hvor mobile synsenheder eller særligt udpegede kontrolsteder ved vejsiden ikke råder over det udstyr, der er nødvendigt for at kontrollere et punkt, kan synsinspektøren træffe beslutning om, at motorcyklen skal føres til et andet særligt udpeget kontrolsted, hvor et syn af dette punkt kan udføres. Synsinspektøren ledsager motorcyklen til kontrolstedet."
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Træffer synsinspektøren beslutning om, at synet skal foretages i en synsvirksomhed eller et andet særligt udpeget kontrolsted ved vejsiden, skal det foretages hurtigst muligt på et sted, der i praktisk henseende er nærmest beliggende."
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Ved afslutningen af synet udarbejder synsinspektøren en rapport, som udleveres til føreren af motorcyklen i kopiform."
    },
    {
      "provision_ref": "4:14",
      "chapter": "4",
      "section": "14",
      "content": "§ 14. De mangler, der konstateres under et syn, klassificeres i en af følgende grupper: 1) Mindre mangler, som ikke har væsentlig indflydelse på motorcyklens sikkerhed eller indvirkning på miljøet, og andre mindre uoverensstemmelser. 2) Væsentlige mangler, som kan påvirke motorcyklens sikkerhed eller have indvirkning på miljøet eller udsætte andre trafikanter for risiko, og andre mere alvorlige uoverensstemmelser. 3) Farlige mangler, som udgør en direkte og umiddelbar risiko for trafiksikkerheden eller har indvirkning på miljøet. Stk. 2. En motorcykel med mangler i mere end én gruppe af de mangler, der er omtalt i stk. 1, klassificeres i den gruppe, der svarer til den alvorligste mangel. Stk. 3. En motorcykel med adskillige mangler inden for samme inspektionsområder som defineret i anvendelsesområdet for kontrollen omhandlet i bilag 1, punkt 2, kan klassificeres i den næstfølgende gruppe af mangler, hvis det kan påvises, at den kombinerede virkning af disse mangler resulterer i en højere risiko for trafiksikkerheden."
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Konstaterer synsinspektøren væsentlige eller farlige mangler ved et syn efter §§ 9-12, skal disse udbedres, inden motorcyklen igen må benyttes på færdselslovens område, jf. dog stk. 2-4. Stk. 2. Konstaterer synsinspektøren i forbindelse med et syn mangler, der ikke kræver øjeblikkelig udbedring, kan synsinspektøren træffe afgørelse om betingelserne for brug af motorcyklen, indtil manglerne er udbedret. Stk. 3. Konstaterer synsinspektøren mangler på en motorcykel, der kræver hurtig eller omgående udbedring som følge af, at manglerne udgør direkte eller umiddelbar fare for trafiksikkerheden, kan synsinspektøren fastsætte påbud om indskrænkning af eller forbud mod brug af den pågældende motorcykel, indtil disse mangler er udbedret. Stk. 4. Brugen af den i stk. 3 nævnte motorcykel kan tillades, så motorcyklen kan nå frem til et nært beliggende reparationssted, hvor de konstaterede mangler kan udbedres på betingelse af, at det på kontrolstedet er muligt at udbedre manglerne på en sådan måde, at motorcyklen kan nå frem til reparationsstedet uden at udgøre en umiddelbar risiko for personer på motorcyklen eller andre trafikanter."
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Hvis der for en registreret motorcykel konstateres væsentlige eller farlige mangler, jf. § 14, kan synsinspektøren beslutte, at motorcyklen skal underkastes et syn inden for en nærmere fastsat frist, jf. § 2, stk. 2, i lov om godkendelse og syn af køretøjer."
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Færdselsstyrelsens afgørelser truffet efter denne bekendtgørelse kan ikke indbringes for transportministeren eller anden administrativ myndighed, jf. § 12 i lov om godkendelse og syn af køretøjer."
    },
    {
      "provision_ref": "5:18",
      "chapter": "5",
      "section": "18",
      "content": "§ 18. Med bøde straffes den, der undlader at efterkomme påbud om indskrænkning af eller forbud mod brug af et køretøj udstedt i medfør af § 15. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "6:19",
      "chapter": "6",
      "section": "19",
      "content": "§ 19. Bekendtgørelsen træder i kraft den 1. januar 2022."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse finder anvendelse på motorcykler på 2 hjul, med eller uden sidevogn, og motorkøretøjer på 3 hjul, hvis egenvægt ikke overstiger 400 kg.",
      "valid_from": "2021-12-28",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Vejsiden: Ethvert sted indenfor færdselslovens område. 2) Syn ved vejsiden: En uvarslet teknisk kontrol af en motorcykel, som gennemføres af Færdselsstyrelsen eller under dennes direkte tilsyn. 3) Teknisk kontrol (syn): Inspektion i overensstemmelse med artikel 3, stk. 9, i direktiv nr. 2014/45/EU. 2) Europa-Parlamentets og Rådets direktiv 2014/45/EU af 3. april 2014 om periodisk teknisk kontrol med motorkøretøjer og påhængskøretøjer dertil og om ophævelse af direktiv 2009/40/EF. 4) Rapport: En rapport, som udstedes af Færdselsstyrelsen i forbindelse med syn ved vejsiden, med oplysning af resultat af kontrollen. 5) Synsinspektør: En person, der er ansat af Færdselsstyrelsen til at foretage syn ved vejsiden. 6) Mangler: Tekniske defekter og andre tilfælde af manglende overensstemmelse, der er konstateret under et syn ved vejsiden. 7) Mobil synsenhed: Et transportabelt system af synsudstyr, som er nødvendigt for at udføre syn ved vejsiden, og som er bemandet med synsinspektører, der er kompetente til at foretage syn ved vejsiden. 8) Særligt udpeget kontrolsted ved vejsiden: Et særligt udpeget/bestemt/fast område til foretagelse af syn ved vejsiden, som også kan være udstyret med permanent installeret kontroludstyr. 9) LED-skilt: Er et skilt med dioder eller LED-skærm, der kan lyse med en rød tekstanvisning og som er udstyret køretøjet, så det er synligt bagfra. 10) Stopskilt: Et håndholdt skilt med tekst i hvid farve på rød baggrund.",
      "valid_from": "2021-12-28",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Synsinspektører skal have viden om betydningen af anvendelse af signalgivning m.v., i forbindelse med anvisning og ledsagelse af motorcykler til særligt udpegede kontrolsteder, samt forståelse for færdselsregulering i almindelighed. Stk. 2. Synsinspektører skal ved udførelsen af det tekniske syn ved vejsiden være fri for enhver interessekonflikt, der vil kunne påvirke uvildigheden eller objektiviteten af deres afgørelser. Stk. 3. Aflønningen af synsinspektører må ikke være direkte forbundet med resultaterne af syn ved vejsiden. Stk. 4. Synsinspektører, som foretager syn ved vejsiden, skal være i besiddelse af kørekort til kategori A1, A2 og A.",
      "valid_from": "2021-12-28",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Synsinspektører, som foretager syn ved vejsiden, skal have forståelse for motorcykler og have relevant køretøjsteknisk viden, som gør dem i stand til at foretage en korrekt bedømmelse af motorcykler ved vejsiden, og skal opfylde mindstekravene vedrørende kompetence- og uddannelseskrav, herunder krav til efteruddannelse til synsinspektører, som fastsat i bekendtgørelse om synsvirksomheder.",
      "valid_from": "2021-12-28",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Syn af motorcykler ved vejsiden efter § 11 b, stk. 1, i lov om godkendelse og syn af køretøjer, omfatter syn, jf. §§ 9-12, som udføres af synsinspektører efter reglerne i denne bekendtgørelse. Stk. 2. Synsinspektører kan anvise og ledsage motorcykler til et særligt udpeget kontrolsted med henblik på at gennemføre syn ved vejsiden, jf. §§ 9-12.",
      "valid_from": "2021-12-28",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Synsinspektører kan ved anvisning og ledsagelse af motorcykler til særligt udpegede kontrolsteder, jf. § 5, stk. 2, anvende stopskilte og LED-skilte. Stk. 2. Særligt udpegede kontrolsteder afmærkes efter behov med synlige afmærkningskegler. Stk. 3. Færdselsstyrelsen offentliggør på styrelsens hjemmeside oplysninger om de køretøjer, herunder om krav til udstyr, farve, logo m.v. samt synsinspektørers påklædning, der anvendes i forbindelse med anvisning og ledsagelse af motorcykler til særligt udpegede kontrolsteder med henblik på gennemførelse af syn ved vejsiden.",
      "valid_from": "2021-12-28",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Ved udvælgelsen af motorcykler kan synsinspektører udvælge en motorcykel til syn ved vejsiden vilkårligt eller ved mistanke om, at motorcyklen udgør en risiko for trafiksikkerheden eller miljøet. Stk. 2. Synsinspektører skal ved udvælgelse af motorcykler og foretagelse af syn ved vejsiden afholde sig fra enhver forskelsbehandling på grund af førerens baggrund, nationalitet eller motorcyklens registrerings- eller ibrugtagningsland.",
      "valid_from": "2021-12-28",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Førere af motorcykler, omfattet af § 1, skal ved syn ved vejsiden samarbejde med synsinspektøren, herunder give adgang til motorcyklen, dets dele og al relevant dokumentation med henblik på at foretage synet.",
      "valid_from": "2021-12-28",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Motorcykler, udvalgt i medfør af § 7, underkastes et syn ved vejsiden. Stk. 2. Ved et syn ved vejsiden skal synsinspektøren: 1) Kontrollere eventuel seneste synsrapport og rapport om syn ved vejsiden. 2) Foretage en vurdering af den tekniske tilstand af motorcyklen, herunder vurdere om køretøjet opfylder støjkrav. 3) Kontrollere om eventuelle mangler, der er anført i den foregående rapport om syn ved vejsiden, er blevet udbedret.",
      "valid_from": "2021-12-28",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Et syn ved vejsiden skal omfatte punkterne i bilag 1, som anses for nødvendige og relevante under hensyntagen til især bremser, hjul, stel og gener. Stk. 2. Synsinspektører kan foretage kontrol ved hjælp af enhver metode, der skønnes egnet med henblik på undersøgelse af motorcyklen, eller for at kræve, at manglerne omgående udbedres, jf. § 15.",
      "valid_from": "2021-12-28",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Et syn ved vejsiden kan foretages under anvendelse af en mobil synsenhed, på et særligt udpeget kontrolsted ved vejsiden eller i en synsvirksomhed. Stk. 2. Mobile synsenheder og særligt udpegede kontrolsteder ved vejsiden skal råde over udstyr, som egner sig til at foretage et syn ved vejsiden. Stk. 3. Hvor mobile synsenheder eller særligt udpegede kontrolsteder ved vejsiden ikke råder over det udstyr, der er nødvendigt for at kontrollere et punkt, kan synsinspektøren træffe beslutning om, at motorcyklen skal føres til et andet særligt udpeget kontrolsted, hvor et syn af dette punkt kan udføres. Synsinspektøren ledsager motorcyklen til kontrolstedet.",
      "valid_from": "2021-12-28",
      "valid_to": null
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Træffer synsinspektøren beslutning om, at synet skal foretages i en synsvirksomhed eller et andet særligt udpeget kontrolsted ved vejsiden, skal det foretages hurtigst muligt på et sted, der i praktisk henseende er nærmest beliggende.",
      "valid_from": "2021-12-28",
      "valid_to": null
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Ved afslutningen af synet udarbejder synsinspektøren en rapport, som udleveres til føreren af motorcyklen i kopiform.",
      "valid_from": "2021-12-28",
      "valid_to": null
    },
    {
      "provision_ref": "4:14",
      "chapter": "4",
      "section": "14",
      "content": "§ 14. De mangler, der konstateres under et syn, klassificeres i en af følgende grupper: 1) Mindre mangler, som ikke har væsentlig indflydelse på motorcyklens sikkerhed eller indvirkning på miljøet, og andre mindre uoverensstemmelser. 2) Væsentlige mangler, som kan påvirke motorcyklens sikkerhed eller have indvirkning på miljøet eller udsætte andre trafikanter for risiko, og andre mere alvorlige uoverensstemmelser. 3) Farlige mangler, som udgør en direkte og umiddelbar risiko for trafiksikkerheden eller har indvirkning på miljøet. Stk. 2. En motorcykel med mangler i mere end én gruppe af de mangler, der er omtalt i stk. 1, klassificeres i den gruppe, der svarer til den alvorligste mangel. Stk. 3. En motorcykel med adskillige mangler inden for samme inspektionsområder som defineret i anvendelsesområdet for kontrollen omhandlet i bilag 1, punkt 2, kan klassificeres i den næstfølgende gruppe af mangler, hvis det kan påvises, at den kombinerede virkning af disse mangler resulterer i en højere risiko for trafiksikkerheden.",
      "valid_from": "2021-12-28",
      "valid_to": null
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Konstaterer synsinspektøren væsentlige eller farlige mangler ved et syn efter §§ 9-12, skal disse udbedres, inden motorcyklen igen må benyttes på færdselslovens område, jf. dog stk. 2-4. Stk. 2. Konstaterer synsinspektøren i forbindelse med et syn mangler, der ikke kræver øjeblikkelig udbedring, kan synsinspektøren træffe afgørelse om betingelserne for brug af motorcyklen, indtil manglerne er udbedret. Stk. 3. Konstaterer synsinspektøren mangler på en motorcykel, der kræver hurtig eller omgående udbedring som følge af, at manglerne udgør direkte eller umiddelbar fare for trafiksikkerheden, kan synsinspektøren fastsætte påbud om indskrænkning af eller forbud mod brug af den pågældende motorcykel, indtil disse mangler er udbedret. Stk. 4. Brugen af den i stk. 3 nævnte motorcykel kan tillades, så motorcyklen kan nå frem til et nært beliggende reparationssted, hvor de konstaterede mangler kan udbedres på betingelse af, at det på kontrolstedet er muligt at udbedre manglerne på en sådan måde, at motorcyklen kan nå frem til reparationsstedet uden at udgøre en umiddelbar risiko for personer på motorcyklen eller andre trafikanter.",
      "valid_from": "2021-12-28",
      "valid_to": null
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Hvis der for en registreret motorcykel konstateres væsentlige eller farlige mangler, jf. § 14, kan synsinspektøren beslutte, at motorcyklen skal underkastes et syn inden for en nærmere fastsat frist, jf. § 2, stk. 2, i lov om godkendelse og syn af køretøjer.",
      "valid_from": "2021-12-28",
      "valid_to": null
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Færdselsstyrelsens afgørelser truffet efter denne bekendtgørelse kan ikke indbringes for transportministeren eller anden administrativ myndighed, jf. § 12 i lov om godkendelse og syn af køretøjer.",
      "valid_from": "2021-12-28",
      "valid_to": null
    },
    {
      "provision_ref": "5:18",
      "chapter": "5",
      "section": "18",
      "content": "§ 18. Med bøde straffes den, der undlader at efterkomme påbud om indskrænkning af eller forbud mod brug af et køretøj udstedt i medfør af § 15. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2021-12-28",
      "valid_to": null
    },
    {
      "provision_ref": "6:19",
      "chapter": "6",
      "section": "19",
      "content": "§ 19. Bekendtgørelsen træder i kraft den 1. januar 2022.",
      "valid_from": "2021-12-28",
      "valid_to": null
    }
  ],
  "definitions": []
}
