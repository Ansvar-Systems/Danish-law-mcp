{
  "id": "2024:1703",
  "type": "statute",
  "title": "Lov om ændring af lov om social service, lov om retssikkerhed og administration på det sociale område, lov om socialtilsyn og forskellige andre love (Ændringer som følge af ældreloven, lov om ældretilsyn og lov om lokalplejehjem og udskillelse af reglerne om madservice fra bestemmelsen om personlig og praktisk hjælp i lov om social service)",
  "short_name": "LOV Æ#LOKDOK02",
  "status": "in_force",
  "issued_date": "2024-12-30",
  "url": "https://www.retsinformation.dk/eli/lta/2024/1703/xml",
  "description": "Retsinformation source. DocumentId=DN000024; AccessionNumber=A20240170330; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "83b",
      "section": "83b",
      "content": "§ 83 b. Kommunalbestyrelsen skal tilbyde madservice til personer, som på grund af midlertidigt eller varigt nedsat fysisk eller psykisk funktionsevne eller særlige sociale problemer ikke selv kan udføre madlavningen. Stk. 2. Kommunalbestyrelsen kan vælge at tilbyde ydelsen efter stk. 1 som hjælp eller støtte til madlavning i hjemmet. Stk. 3. Forud for vurderingen af behovet for hjælp efter stk. 1 skal kommunalbestyrelsen vurdere, om et tilbud efter § 83 a vil kunne forbedre personens funktionsevne og dermed nedsætte behovet for hjælp efter stk. 1. Stk. 4. I forbindelse med afslutning af et rehabiliteringsforløb efter § 83 a skal kommunalbestyrelsen vurdere modtagerens behov for hjælp efter stk. 1. Stk. 5. Vurderer kommunalbestyrelsen efter gennemførelse af et rehabiliteringsforløb efter § 83 a, at personen kan blive selvhjulpen i forhold til madlavning, kan kommunalbestyrelsen tilbyde et undervisningsforløb. Undervisningsforløb kan tilrettelægges som kollektive forløb. Stk. 6. § 81 finder ikke anvendelse ved vurderingen af behovet for hjælp efter denne bestemmelse. Stk. 7. Tilbuddene efter stk. 1 og 5 kan ikke gives som generelle tilbud efter § 79 eller som hjælp efter § 83, stk. 1, nr. 2. Stk. 8. Vælger kommunalbestyrelsen at tilbyde ydelsen efter stk. 1 som hjælp eller støtte til madlavning i hjemmet, har modtageren ret til selv at udpege en person til at udføre opgaverne, jf. § 94."
    }
  ],
  "provision_versions": [
    {
      "provision_ref": "83b",
      "section": "83b",
      "content": "§ 83 b. Kommunalbestyrelsen skal tilbyde madservice til personer, som på grund af midlertidigt eller varigt nedsat fysisk eller psykisk funktionsevne eller særlige sociale problemer ikke selv kan udføre madlavningen. Stk. 2. Kommunalbestyrelsen kan vælge at tilbyde ydelsen efter stk. 1 som hjælp eller støtte til madlavning i hjemmet. Stk. 3. Forud for vurderingen af behovet for hjælp efter stk. 1 skal kommunalbestyrelsen vurdere, om et tilbud efter § 83 a vil kunne forbedre personens funktionsevne og dermed nedsætte behovet for hjælp efter stk. 1. Stk. 4. I forbindelse med afslutning af et rehabiliteringsforløb efter § 83 a skal kommunalbestyrelsen vurdere modtagerens behov for hjælp efter stk. 1. Stk. 5. Vurderer kommunalbestyrelsen efter gennemførelse af et rehabiliteringsforløb efter § 83 a, at personen kan blive selvhjulpen i forhold til madlavning, kan kommunalbestyrelsen tilbyde et undervisningsforløb. Undervisningsforløb kan tilrettelægges som kollektive forløb. Stk. 6. § 81 finder ikke anvendelse ved vurderingen af behovet for hjælp efter denne bestemmelse. Stk. 7. Tilbuddene efter stk. 1 og 5 kan ikke gives som generelle tilbud efter § 79 eller som hjælp efter § 83, stk. 1, nr. 2. Stk. 8. Vælger kommunalbestyrelsen at tilbyde ydelsen efter stk. 1 som hjælp eller støtte til madlavning i hjemmet, har modtageren ret til selv at udpege en person til at udføre opgaverne, jf. § 94.",
      "valid_from": "2024-12-30",
      "valid_to": null
    }
  ],
  "definitions": []
}
