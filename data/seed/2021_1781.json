{
  "id": "2021:1781",
  "type": "statute",
  "title": "Bekendtgørelse om endelig skinderstatning m.v. ved aflivning af mink som følge af COVID-19",
  "short_name": "BEK H#LOKDOK04",
  "status": "in_force",
  "issued_date": "2021-09-07",
  "url": "https://www.retsinformation.dk/eli/lta/2021/1781/xml",
  "description": "Retsinformation source. DocumentId=DC000322; AccessionNumber=B20210178105; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på Fødevarestyrelsens tildeling og udbetaling af erstatning til ejere af minkbesætninger for værdien af mink, som er anskaffet før den 30. december 2020 og aflivet som følge af COVID-19. Bekendtgørelsen finder endvidere anvendelse på tildeling og udbetaling af kompensation for andre tab som følge af aflivningen samt for afholdelse af ekstraordinære, rimelige omkostninger i forbindelse med aflivningen til ejere af minkbesætninger. Stk. 2. Fødevarestyrelsens tildeling af erstatning og kompensation samt afholdelse af omkostninger sker i overensstemmelse med kapitel I og artikel 26 i Europa-Kommissionens forordning (EU) nr. 702/2014 af 25. juni 2014 om forenelighed med det indre marked i henhold til artikel 107 og 108 i traktaten om Den Europæiske Unions funktionsmåde af visse kategorier af støtte i landbrugs- og skovbrugssektoren og i landdistrikter, EU-Tidende 2014, nr. L 193, s. 1, med senere ændringer. Fødevarestyrelsen kan endvidere tildele erstatning m.v., såfremt dette på anden vis kan ske inden for rammerne af EU-statsstøttereglerne. Stk. 3. Bekendtgørelsen finder ikke anvendelse for minkbesætninger, hvor erstatning og kompensation er udbetalt på grundlag af taksation efter reglerne i bekendtgørelse nr. 1323 af 26. november 2015 om erstatning og udgifter ved bekæmpelse og forebyggelse af husdyrsygdomme."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Fødevarestyrelsen tildeler og udbetaler erstatning til besætningsejere for skindværdien af mink, der er aflivet som følge af COVID-19, og som er destrueret med pels. Stk. 2. Besætningsejerens erstatning efter stk. 1 opgøres på grundlag af den beregnede afregningspris baseret på de gennemsnitlige priser for danske minkskind, som realiseres ved Kopenhagen Furs samlede auktioner i 2021, dog minimum 160 kr. pr. skind og maksimalt 250 kr. pr. skind, jf. dog stk. 3. Stk. 3. Besætningsejeren kan uanset stk. 2 tilkendegive over for Fødevarestyrelsen, at opgørelse af erstatning efter stk. 1 opgøres på grundlag af den beregnede afregningspris på 177 kr. pr. skind baseret på de gennemsnitlige priser for danske minkskind fra Kopenhagen Furs afholdte auktioner i 2019 og 2020. Stk. 4. Opgørelsen af erstatning efter stk. 2 og 3 korrigeres for den enkelte besætning i henhold til det af Dansk Pelsdyravlerforening a.m.b.a. udarbejdede pelsindeks for auktioner i 2019-2020 med en erklæring uden væsentlige forbehold fra en godkendt revisor, som er udpeget af Fødevarestyrelsen, jf. dog stk. 5 og 6. Stk. 5. Hvis besætningsejeren dokumenterer, at det i stk. 4 nævnte pelsindeks afviger væsentligt i forhold til skindkvaliteten af de mink, der er aflivet som følge af COVID-19, og som er destrueret med pels, kan Fødevarestyrelsen efter en konkret vurdering korrigere pelsindekset. Stk. 6. Hvis der for en besætning ikke foreligger et pelsindeks som nævnt i stk. 4, foretager Fødevarestyrelsen efter en konkret vurdering korrektion i forhold til besætningens gennemsnitlige afregningspris i 2019-2020. Besætningsejeren skal til brug for Fødevarestyrelsens vurdering indsende oplysninger og dokumentation for besætningens afregningspriser for minkskind realiseret ved auktioner i 2019 og 2020. Har besætningen ikke afregningspriser fra 2019-2020, foretager Fødevarestyrelsen korrektionen efter en konkret vurdering."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Opgørelse af erstatning efter § 2 reduceres med sparede omkostninger pr. skind. Stk. 2. Reduktionen, jf. stk. 1, beregnes som 14,50 kr. pr. mink, der ikke er avlstæver, og som er destrueret med pels som følge af COVID-19, samt 0,51 kr. pr. dag for de nævnte mink fra det af Fødevarestyrelsen registrerede aflivningstidspunkt fratrukket 7 dage og frem til og med den 15. november 2020. Stk. 3. For avlstæver, der er destrueret med pels som følge af COVID-19, beregnes reduktionen, jf. stk. 1, som 0,27 kr. pr. dag fra det registrerede aflivningstidspunkt fratrukket 7 dage og frem til og med den 15. november 2020. Stk. 4. Forholdet mellem antallet af avlstæver efter stk. 3 og andre mink efter stk. 2 fastsættes ud fra avlstævernes forholdsmæssige andel af den samlede besætning som det af Fødevarestyrelsen opgjorte antal mink i forbindelse med nedslagningen af mink som følge af COVID-19. Stk. 5. Fødevarestyrelsen kan nedsætte reduktionen efter stk. 2 og 3, hvis besætningsejeren dokumenterer, at de samlede sparede omkostninger har udgjort et mindre beløb."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Fødevarestyrelsen nedsætter den opgjorte erstatning efter § 2 i det omfang der på anden måde er opnået hel eller delvis dækning for skindværdien for de aflivede mink, herunder ved forsikringsdækning eller ved forskud på erstatning af skindværdi udbetalt efter § 2, stk. 1, i bekendtgørelse nr. 165 af 3. februar 2021 om forskud på erstatning og tempobonus ved aflivning af mink som følge af COVID-19."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Fødevarestyrelsen kan efter anmodning tildele og udbetale kompensation for ekstraordinære, rimelige omkostninger, som besætningsejeren har afholdt i forbindelse med aflivning af mink som følge af COVID-19, samt eventuelle tab som følge af aflivningen , herunder for 1) bortskaffelse og destruktion af aflivede mink, der ikke er pelset, 2) ekstraordinære udgifter til personale, leje af container og frysekapacitet, der har direkte tilknytning til aflivningen, og 3) øvrigt dokumenteret tab, der har direkte tilknytning til aflivningen. Stk. 2. Anmodningen skal være vedlagt dokumentation for de omkostninger eller tab, som der søges kompensation for. Stk. 3. Fødevarestyrelsen tildeler og udbetaler ikke kompensation efter stk. 1, i det omfang der på anden måde er opnået hel eller delvis dækning for omkostningerne m.v., herunder ved forsikringsdækning."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Fødevarestyrelsen tildeler og udbetaler erstatning til besætningsejeren for skind fra mink, som ikke er aflivet som følge af COVID-19, men som er destrueret som følge af COVID-19, og mink, der er døde af anden årsag end aflivning som følge af COVID-19, og som er destrueret med pels som følge af COVID-19 fra og med den 1. oktober 2020, på 84 kr. pr. skind eller pr. mink. Stk. 2. Fødevarestyrelsen kan tildele og udbetale højere beløb end angivet i stk. 1, hvis besætningsejeren fremsender fornøden dokumentation til Fødevarestyrelsen for, at værdien af de destruerede skind eller mink overstiger 84 kr. pr. skind eller pr. mink. Stk. 3. Fødevarestyrelsen tildeler og udbetaler ikke erstatning efter stk. 1 eller 2, i det omfang der på anden måde er opnået hel eller delvis dækning for tabet, herunder ved forsikringsdækning."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Fødevarestyrelsen tildeler og udbetaler kompensation for besætningsejerens eget arbejde i forbindelse med aflivning af mink, der er aflivet og destrueret med pels, i besætninger, som ikke er meddelt påbud om aflivning efter bekendtgørelse om COVID-19 hos pelsdyr eller efter § 30 i lov om hold af dyr, eller i øvrigt ikke på andet grundlag modtager kompensation for eget arbejde med aflivning af mink, der er aflivet og destrueret med pels. Stk. 2. Værdien af eget arbejde opgøres til 5,96 kr. pr. mink, der er aflivet som følge af COVID-19, og som er destrueret med pels. Stk. 3. Fødevarestyrelsen tildeler og udbetaler ikke kompensation efter stk. 1, i det omfang der på anden måde er opnået hel eller delvis dækning for omkostningerne m.v. herunder ved forsikringsdækning."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Tildeling af erstatning for skindværdi og kompensation efter §§ 2-7 forudsætter, at Fødevarestyrelsen har gennemført et afslutningssyn, hvor det er konstateret, at der ikke længere holdes mink på besætningen."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Tildeling og udbetaling af erstatning for skindværdi og kompensation efter §§ 2-7 forudsætter: 1) At besætningsejerens virksomhed er en SMV (mikro-virksomhed, lille eller mellemstor virksomhed), som defineret i bilag I til forordning nr. 702/2014. 2) At besætningsejerens virksomhed har efterkommet eventuelle tilbagebetalingspåbud udstedt af Europa-Kommissionen i en eller flere afgørelser, hvor statsstøtte ydet af de danske myndigheder er fundet ulovlig og uforenelig med det indre marked. 3) At besætningsejerens virksomhed ikke har fået eller agter at få dækning for samme omkostninger m.v. fra anden side, herunder ved betalinger modtaget under andre nationale eller EU-foranstaltninger eller forsikringer. Stk. 2. Tildeling og udbetaling af erstatning for skindværdi og tab efter § 2, § 5, stk. 1, nr. 3, og § 6 forudsætter endvidere, at besætningsejerens virksomhed ikke allerede var kriseramt som defineret i artikel 2, stk. 14, i forordning nr. 702/2014, pr. den 31. december 2019. Stk. 3. Hvis besætningsejerens virksomhed ikke opfylder betingelserne i stk. 1, nr. 1-2, eller stk. 2, kan Fødevarestyrelsen tildele og udbetale erstatning for skindværdi og kompensation, såfremt dette på anden vis kan ske inden for rammerne af EU-statsstøttereglerne. Stk. 4. Tildeling og udbetaling af erstatning for skindværdi og kompensation efter §§ 2-7 forudsætter, at besætningsejeren erklærer sig om de i stk. 1 og 2 nævnte forhold til Fødevarestyrelsen ved anvendelse af blanketten ”Erklæring til brug for tildeling af erstatning, kompensation og tempobonus ved aflivning af mink som følge af COVID-19” på virk.dk. Hvis besætningsejeren tidligere har afgivet erklæring ved anvendelse af denne blanket i henhold til § 5 i bekendtgørelse nr. 165 af 3. februar 2021 om forskud på erstatning og tempobonus ved aflivning af mink som følge af COVID-19, kan besætningsejeren undlade at erklære sig igen. Stk. 5. Besætningsejeren skal oplyse Fødevarestyrelsen om ændringer i de erklærede forhold efter stk. 4, og såfremt besætningsejerens virksomhed bliver kriseramt som defineret i artikel 2, stk. 14, i forordning nr. 702/2014 efter 30. juni 2021, indtil tildelingen af erstatning for skindværdi og kompensation efter §§ 2-7 er sket."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Krav, der omfattes af lov om inddrivelse af gæld til det offentlige, modregnes ikke ved udbetaling efter denne bekendtgørelse."
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Uretmæssigt modtagne beløb efter denne bekendtgørelse, herunder beløb modtaget i strid med forordning nr. 702/2014, skal tilbagebetales af besætningsejeren til Fødevarestyrelsen. Stk. 2. Beløb, der skal tilbagebetales efter stk. 1, tillægges rente beregnet fra udbetalingstidspunktet. Renten fastsættes efter den metode for rentefastsættelse, der følger af kapitel V i EU-Kommissionens forordning nr. 794 af 21. april 2004 om gennemførelse af Rådets forordning (EU) 2015/1589 om fastlæggelse af regler for anvendelsen af artikel 108 i traktaten om Den Europæiske Unions funktionsmåde med senere ændringer."
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Bekendtgørelsen træder i kraft den 1. oktober 2021. Stk. 2. Bekendtgørelse nr. 1323 af 26. november 2015 om erstatning og udgifter ved bekæmpelse og forebyggelse af husdyrsygdomme finder ikke anvendelse på forhold, som er omfattet af denne bekendtgørelse."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på Fødevarestyrelsens tildeling og udbetaling af erstatning til ejere af minkbesætninger for værdien af mink, som er anskaffet før den 30. december 2020 og aflivet som følge af COVID-19. Bekendtgørelsen finder endvidere anvendelse på tildeling og udbetaling af kompensation for andre tab som følge af aflivningen samt for afholdelse af ekstraordinære, rimelige omkostninger i forbindelse med aflivningen til ejere af minkbesætninger. Stk. 2. Fødevarestyrelsens tildeling af erstatning og kompensation samt afholdelse af omkostninger sker i overensstemmelse med kapitel I og artikel 26 i Europa-Kommissionens forordning (EU) nr. 702/2014 af 25. juni 2014 om forenelighed med det indre marked i henhold til artikel 107 og 108 i traktaten om Den Europæiske Unions funktionsmåde af visse kategorier af støtte i landbrugs- og skovbrugssektoren og i landdistrikter, EU-Tidende 2014, nr. L 193, s. 1, med senere ændringer. Fødevarestyrelsen kan endvidere tildele erstatning m.v., såfremt dette på anden vis kan ske inden for rammerne af EU-statsstøttereglerne. Stk. 3. Bekendtgørelsen finder ikke anvendelse for minkbesætninger, hvor erstatning og kompensation er udbetalt på grundlag af taksation efter reglerne i bekendtgørelse nr. 1323 af 26. november 2015 om erstatning og udgifter ved bekæmpelse og forebyggelse af husdyrsygdomme.",
      "valid_from": "2021-09-07",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Fødevarestyrelsen tildeler og udbetaler erstatning til besætningsejere for skindværdien af mink, der er aflivet som følge af COVID-19, og som er destrueret med pels. Stk. 2. Besætningsejerens erstatning efter stk. 1 opgøres på grundlag af den beregnede afregningspris baseret på de gennemsnitlige priser for danske minkskind, som realiseres ved Kopenhagen Furs samlede auktioner i 2021, dog minimum 160 kr. pr. skind og maksimalt 250 kr. pr. skind, jf. dog stk. 3. Stk. 3. Besætningsejeren kan uanset stk. 2 tilkendegive over for Fødevarestyrelsen, at opgørelse af erstatning efter stk. 1 opgøres på grundlag af den beregnede afregningspris på 177 kr. pr. skind baseret på de gennemsnitlige priser for danske minkskind fra Kopenhagen Furs afholdte auktioner i 2019 og 2020. Stk. 4. Opgørelsen af erstatning efter stk. 2 og 3 korrigeres for den enkelte besætning i henhold til det af Dansk Pelsdyravlerforening a.m.b.a. udarbejdede pelsindeks for auktioner i 2019-2020 med en erklæring uden væsentlige forbehold fra en godkendt revisor, som er udpeget af Fødevarestyrelsen, jf. dog stk. 5 og 6. Stk. 5. Hvis besætningsejeren dokumenterer, at det i stk. 4 nævnte pelsindeks afviger væsentligt i forhold til skindkvaliteten af de mink, der er aflivet som følge af COVID-19, og som er destrueret med pels, kan Fødevarestyrelsen efter en konkret vurdering korrigere pelsindekset. Stk. 6. Hvis der for en besætning ikke foreligger et pelsindeks som nævnt i stk. 4, foretager Fødevarestyrelsen efter en konkret vurdering korrektion i forhold til besætningens gennemsnitlige afregningspris i 2019-2020. Besætningsejeren skal til brug for Fødevarestyrelsens vurdering indsende oplysninger og dokumentation for besætningens afregningspriser for minkskind realiseret ved auktioner i 2019 og 2020. Har besætningen ikke afregningspriser fra 2019-2020, foretager Fødevarestyrelsen korrektionen efter en konkret vurdering.",
      "valid_from": "2021-09-07",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Opgørelse af erstatning efter § 2 reduceres med sparede omkostninger pr. skind. Stk. 2. Reduktionen, jf. stk. 1, beregnes som 14,50 kr. pr. mink, der ikke er avlstæver, og som er destrueret med pels som følge af COVID-19, samt 0,51 kr. pr. dag for de nævnte mink fra det af Fødevarestyrelsen registrerede aflivningstidspunkt fratrukket 7 dage og frem til og med den 15. november 2020. Stk. 3. For avlstæver, der er destrueret med pels som følge af COVID-19, beregnes reduktionen, jf. stk. 1, som 0,27 kr. pr. dag fra det registrerede aflivningstidspunkt fratrukket 7 dage og frem til og med den 15. november 2020. Stk. 4. Forholdet mellem antallet af avlstæver efter stk. 3 og andre mink efter stk. 2 fastsættes ud fra avlstævernes forholdsmæssige andel af den samlede besætning som det af Fødevarestyrelsen opgjorte antal mink i forbindelse med nedslagningen af mink som følge af COVID-19. Stk. 5. Fødevarestyrelsen kan nedsætte reduktionen efter stk. 2 og 3, hvis besætningsejeren dokumenterer, at de samlede sparede omkostninger har udgjort et mindre beløb.",
      "valid_from": "2021-09-07",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Fødevarestyrelsen nedsætter den opgjorte erstatning efter § 2 i det omfang der på anden måde er opnået hel eller delvis dækning for skindværdien for de aflivede mink, herunder ved forsikringsdækning eller ved forskud på erstatning af skindværdi udbetalt efter § 2, stk. 1, i bekendtgørelse nr. 165 af 3. februar 2021 om forskud på erstatning og tempobonus ved aflivning af mink som følge af COVID-19.",
      "valid_from": "2021-09-07",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Fødevarestyrelsen kan efter anmodning tildele og udbetale kompensation for ekstraordinære, rimelige omkostninger, som besætningsejeren har afholdt i forbindelse med aflivning af mink som følge af COVID-19, samt eventuelle tab som følge af aflivningen , herunder for 1) bortskaffelse og destruktion af aflivede mink, der ikke er pelset, 2) ekstraordinære udgifter til personale, leje af container og frysekapacitet, der har direkte tilknytning til aflivningen, og 3) øvrigt dokumenteret tab, der har direkte tilknytning til aflivningen. Stk. 2. Anmodningen skal være vedlagt dokumentation for de omkostninger eller tab, som der søges kompensation for. Stk. 3. Fødevarestyrelsen tildeler og udbetaler ikke kompensation efter stk. 1, i det omfang der på anden måde er opnået hel eller delvis dækning for omkostningerne m.v., herunder ved forsikringsdækning.",
      "valid_from": "2021-09-07",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Fødevarestyrelsen tildeler og udbetaler erstatning til besætningsejeren for skind fra mink, som ikke er aflivet som følge af COVID-19, men som er destrueret som følge af COVID-19, og mink, der er døde af anden årsag end aflivning som følge af COVID-19, og som er destrueret med pels som følge af COVID-19 fra og med den 1. oktober 2020, på 84 kr. pr. skind eller pr. mink. Stk. 2. Fødevarestyrelsen kan tildele og udbetale højere beløb end angivet i stk. 1, hvis besætningsejeren fremsender fornøden dokumentation til Fødevarestyrelsen for, at værdien af de destruerede skind eller mink overstiger 84 kr. pr. skind eller pr. mink. Stk. 3. Fødevarestyrelsen tildeler og udbetaler ikke erstatning efter stk. 1 eller 2, i det omfang der på anden måde er opnået hel eller delvis dækning for tabet, herunder ved forsikringsdækning.",
      "valid_from": "2021-09-07",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Fødevarestyrelsen tildeler og udbetaler kompensation for besætningsejerens eget arbejde i forbindelse med aflivning af mink, der er aflivet og destrueret med pels, i besætninger, som ikke er meddelt påbud om aflivning efter bekendtgørelse om COVID-19 hos pelsdyr eller efter § 30 i lov om hold af dyr, eller i øvrigt ikke på andet grundlag modtager kompensation for eget arbejde med aflivning af mink, der er aflivet og destrueret med pels. Stk. 2. Værdien af eget arbejde opgøres til 5,96 kr. pr. mink, der er aflivet som følge af COVID-19, og som er destrueret med pels. Stk. 3. Fødevarestyrelsen tildeler og udbetaler ikke kompensation efter stk. 1, i det omfang der på anden måde er opnået hel eller delvis dækning for omkostningerne m.v. herunder ved forsikringsdækning.",
      "valid_from": "2021-09-07",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Tildeling af erstatning for skindværdi og kompensation efter §§ 2-7 forudsætter, at Fødevarestyrelsen har gennemført et afslutningssyn, hvor det er konstateret, at der ikke længere holdes mink på besætningen.",
      "valid_from": "2021-09-07",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Tildeling og udbetaling af erstatning for skindværdi og kompensation efter §§ 2-7 forudsætter: 1) At besætningsejerens virksomhed er en SMV (mikro-virksomhed, lille eller mellemstor virksomhed), som defineret i bilag I til forordning nr. 702/2014. 2) At besætningsejerens virksomhed har efterkommet eventuelle tilbagebetalingspåbud udstedt af Europa-Kommissionen i en eller flere afgørelser, hvor statsstøtte ydet af de danske myndigheder er fundet ulovlig og uforenelig med det indre marked. 3) At besætningsejerens virksomhed ikke har fået eller agter at få dækning for samme omkostninger m.v. fra anden side, herunder ved betalinger modtaget under andre nationale eller EU-foranstaltninger eller forsikringer. Stk. 2. Tildeling og udbetaling af erstatning for skindværdi og tab efter § 2, § 5, stk. 1, nr. 3, og § 6 forudsætter endvidere, at besætningsejerens virksomhed ikke allerede var kriseramt som defineret i artikel 2, stk. 14, i forordning nr. 702/2014, pr. den 31. december 2019. Stk. 3. Hvis besætningsejerens virksomhed ikke opfylder betingelserne i stk. 1, nr. 1-2, eller stk. 2, kan Fødevarestyrelsen tildele og udbetale erstatning for skindværdi og kompensation, såfremt dette på anden vis kan ske inden for rammerne af EU-statsstøttereglerne. Stk. 4. Tildeling og udbetaling af erstatning for skindværdi og kompensation efter §§ 2-7 forudsætter, at besætningsejeren erklærer sig om de i stk. 1 og 2 nævnte forhold til Fødevarestyrelsen ved anvendelse af blanketten ”Erklæring til brug for tildeling af erstatning, kompensation og tempobonus ved aflivning af mink som følge af COVID-19” på virk.dk. Hvis besætningsejeren tidligere har afgivet erklæring ved anvendelse af denne blanket i henhold til § 5 i bekendtgørelse nr. 165 af 3. februar 2021 om forskud på erstatning og tempobonus ved aflivning af mink som følge af COVID-19, kan besætningsejeren undlade at erklære sig igen. Stk. 5. Besætningsejeren skal oplyse Fødevarestyrelsen om ændringer i de erklærede forhold efter stk. 4, og såfremt besætningsejerens virksomhed bliver kriseramt som defineret i artikel 2, stk. 14, i forordning nr. 702/2014 efter 30. juni 2021, indtil tildelingen af erstatning for skindværdi og kompensation efter §§ 2-7 er sket.",
      "valid_from": "2021-09-07",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Krav, der omfattes af lov om inddrivelse af gæld til det offentlige, modregnes ikke ved udbetaling efter denne bekendtgørelse.",
      "valid_from": "2021-09-07",
      "valid_to": null
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Uretmæssigt modtagne beløb efter denne bekendtgørelse, herunder beløb modtaget i strid med forordning nr. 702/2014, skal tilbagebetales af besætningsejeren til Fødevarestyrelsen. Stk. 2. Beløb, der skal tilbagebetales efter stk. 1, tillægges rente beregnet fra udbetalingstidspunktet. Renten fastsættes efter den metode for rentefastsættelse, der følger af kapitel V i EU-Kommissionens forordning nr. 794 af 21. april 2004 om gennemførelse af Rådets forordning (EU) 2015/1589 om fastlæggelse af regler for anvendelsen af artikel 108 i traktaten om Den Europæiske Unions funktionsmåde med senere ændringer.",
      "valid_from": "2021-09-07",
      "valid_to": null
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Bekendtgørelsen træder i kraft den 1. oktober 2021. Stk. 2. Bekendtgørelse nr. 1323 af 26. november 2015 om erstatning og udgifter ved bekæmpelse og forebyggelse af husdyrsygdomme finder ikke anvendelse på forhold, som er omfattet af denne bekendtgørelse.",
      "valid_from": "2021-09-07",
      "valid_to": null
    }
  ],
  "definitions": []
}
