{
  "id": "2012:851",
  "type": "statute",
  "title": "Bekendtgørelse om begrænsning i borgernes adgang til at ændre visse oplysninger om indkomster og fradrag i årsopgørelsen samt om borgernes underretning af SKAT om en for lav skatteansættelse",
  "short_name": "BEK H#LOKDOK04",
  "status": "in_force",
  "issued_date": "2012-08-14",
  "url": "https://www.retsinformation.dk/eli/lta/2012/851/xml",
  "description": "Retsinformation source. DocumentId=AN011221; AccessionNumber=B20120085105; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. En skattepligtig kan ikke ved anvendelse af TastSelv-internet på SKATs hjemmeside (www.skat.dk), TastSelv-telefonen (tlf.nr. 70 10 10 70) eller oplysningskortet, jf. skattekontrollovens § 1, stk. 5 og 6, ændre oplysninger, som en indberetningspligtig har indberettet til SKAT eller har undladt at indberette om de indkomster og fradrag, som er nævnt i § 2."
    },
    {
      "provision_ref": "2",
      "section": "2",
      "content": "§ 2. De indkomster og fradrag, som er omfattet af § 1, er: 1) Jubilæumsgratiale og fratrædelsesgodtgørelse mv. før fradrag af AM-bidrag. 2) Hædersgaver. 3) Pensioner, dagpenge m.v. og stipendier fra Styrelsen for Videregående Uddannelser og Uddannelsesstøtte. 4) Bidrag og præmie til privattegnet kapitalpension (højst 46.000 kr.). 5) Tilbagebetalt kontanthjælp, introduktionsydelse m.v. 6) Fagligt kontingent, højst 3.000 kr. 7) Bidrag til A-kasse, efterlønsordning og fleksydelse. 8) Gaver til almennyttige foreninger. 9) Donationer til forskning og gaver til kulturinstitutioner. 10) Lønindkomst, bestyrelseshonorar og personalegoder, der er A-indkomst, f.eks. fri bil og fri telefon før fradrag af AM-bidrag. 11) Honorarer, indkomst ved hushjælp og værdien af visse personalegoder før fradrag af AM-bidrag. 12) Uddelinger fra foreninger og fonde m.v. Gruppelivsforsikring betalt af pensionskasse. Visse personalegoder. 13) Bidrag og præmie til privattegnet ratepension og ophørende alderspension (højst 50.000 kr.). 14) Udlodning fra investeringsselskab/-forening, hvor der er indeholdt udbytteskat. 15) Renteudgifter af studielån fra Moderniseringsstyrelsen."
    },
    {
      "provision_ref": "3",
      "section": "3",
      "content": "§ 3. Er en oplysning om en indberettet eller ikke indberettet indkomst- eller fradragsart omfattet af § 2 forkert, og fører oplysningen til, at skatteansættelsen for den skattepligtige er for lav, anses den underretning, som den skattepligtige skal foretage til SKAT efter skattekontrollovens § 16, for foretaget, hvis den skattepligtige har prøvet at ændre i årsopgørelsen på TastSelv-internet. Det samme gælder, hvis den skattepligtige har prøvet at ændre oplysningen ved anvendelse af SKATs TastSelv-telefon."
    },
    {
      "provision_ref": "4",
      "section": "4",
      "content": "§ 4. Bekendtgørelsen træder i kraft den 1. september 2012 og finder anvendelse fra indkomståret 2012. Stk. 2. Samtidig ophæves bekendtgørelse nr. 783 af 24. juni 2010 om begrænsning i borgernes adgang til at ændre visse oplysninger om indkomster og fradrag i årsopgørelsen samt om borgernes underretning af SKAT om en for lav skatteansættelse."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. En skattepligtig kan ikke ved anvendelse af TastSelv-internet på SKATs hjemmeside (www.skat.dk), TastSelv-telefonen (tlf.nr. 70 10 10 70) eller oplysningskortet, jf. skattekontrollovens § 1, stk. 5 og 6, ændre oplysninger, som en indberetningspligtig har indberettet til SKAT eller har undladt at indberette om de indkomster og fradrag, som er nævnt i § 2.",
      "valid_from": "2012-08-14",
      "valid_to": null
    },
    {
      "provision_ref": "2",
      "section": "2",
      "content": "§ 2. De indkomster og fradrag, som er omfattet af § 1, er: 1) Jubilæumsgratiale og fratrædelsesgodtgørelse mv. før fradrag af AM-bidrag. 2) Hædersgaver. 3) Pensioner, dagpenge m.v. og stipendier fra Styrelsen for Videregående Uddannelser og Uddannelsesstøtte. 4) Bidrag og præmie til privattegnet kapitalpension (højst 46.000 kr.). 5) Tilbagebetalt kontanthjælp, introduktionsydelse m.v. 6) Fagligt kontingent, højst 3.000 kr. 7) Bidrag til A-kasse, efterlønsordning og fleksydelse. 8) Gaver til almennyttige foreninger. 9) Donationer til forskning og gaver til kulturinstitutioner. 10) Lønindkomst, bestyrelseshonorar og personalegoder, der er A-indkomst, f.eks. fri bil og fri telefon før fradrag af AM-bidrag. 11) Honorarer, indkomst ved hushjælp og værdien af visse personalegoder før fradrag af AM-bidrag. 12) Uddelinger fra foreninger og fonde m.v. Gruppelivsforsikring betalt af pensionskasse. Visse personalegoder. 13) Bidrag og præmie til privattegnet ratepension og ophørende alderspension (højst 50.000 kr.). 14) Udlodning fra investeringsselskab/-forening, hvor der er indeholdt udbytteskat. 15) Renteudgifter af studielån fra Moderniseringsstyrelsen.",
      "valid_from": "2012-08-14",
      "valid_to": null
    },
    {
      "provision_ref": "3",
      "section": "3",
      "content": "§ 3. Er en oplysning om en indberettet eller ikke indberettet indkomst- eller fradragsart omfattet af § 2 forkert, og fører oplysningen til, at skatteansættelsen for den skattepligtige er for lav, anses den underretning, som den skattepligtige skal foretage til SKAT efter skattekontrollovens § 16, for foretaget, hvis den skattepligtige har prøvet at ændre i årsopgørelsen på TastSelv-internet. Det samme gælder, hvis den skattepligtige har prøvet at ændre oplysningen ved anvendelse af SKATs TastSelv-telefon.",
      "valid_from": "2012-08-14",
      "valid_to": null
    },
    {
      "provision_ref": "4",
      "section": "4",
      "content": "§ 4. Bekendtgørelsen træder i kraft den 1. september 2012 og finder anvendelse fra indkomståret 2012. Stk. 2. Samtidig ophæves bekendtgørelse nr. 783 af 24. juni 2010 om begrænsning i borgernes adgang til at ændre visse oplysninger om indkomster og fradrag i årsopgørelsen samt om borgernes underretning af SKAT om en for lav skatteansættelse.",
      "valid_from": "2012-08-14",
      "valid_to": null
    }
  ],
  "definitions": []
}
