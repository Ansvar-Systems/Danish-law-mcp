{
  "id": "2021:2120",
  "type": "statute",
  "title": "Bekendtgørelse om veterinær kontrol",
  "short_name": "BEK H#LOKDOK04",
  "status": "in_force",
  "issued_date": "2021-11-23",
  "url": "https://www.retsinformation.dk/eli/lta/2021/2120/xml",
  "description": "Retsinformation source. DocumentId=DC000369; AccessionNumber=B20210212005; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Fødevarestyrelsen fører kontrol med veterinære forhold, herunder dyrevelfærd, i medfør af: 1) Lov om hold af dyr. 2) Lov om dyrlæger. 3) Lov om dyrevelfærd. 4) Økologiloven. Stk. 2. Fødevarestyrelsen fører endvidere kontrol med mælkeleverende besætninger i medfør af fødevarelovgivningen samt med producenter af metodeæg og slagtefjerkræ i medfør af lov om administration af Det Europæiske Fællesskabs forordninger om ordninger under Den Fælles Landbrugspolitik finansieret af Den Europæiske Garantifond for Landbruget m.v. (landbrugsstøtteloven)."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Fødevarestyrelsen gennemfører to ekstra kontrolbesøg (opfølgende kontrol), hvis der ved kontrol i medfør af § 1 konstateres overtrædelser af lovgivningen, som giver anledning til anmærkninger (indskærpelser, påbud, forbud, bødeforlæg eller politianmeldelse). Stk. 2. Fødevarestyrelsen gennemfører to ekstra kontrolbesøg, hvis Landbrugsstyrelsen ved kontrol i medfør af lovgivningen om krydsoverensstemmelse har konstateret overtrædelser af kravene om krydsoverensstemmelse i forbindelse med støtteordninger til landbrugere, på de af § 1 omfattede områder. Stk. 3. Fødevarestyrelsen gennemfører to ekstra kontrolbesøg, hvis Landbrugsstyrelsen ved mærkningskontrollen konstaterer overtrædelser af reglerne om mærkning, registrering og flytning af dyr, som giver anledning til anmærkninger. Stk. 4. Uanset stk. 1 gennemfører Fødevarestyrelsen ét ekstra kontrolbesøg (opfølgende kontrol), hvis der konstateres overtrædelser af lovgivningen, som giver anledning til anmærkninger, ved følgende kontrolindsatser i forbindelse med transport af dyr: 1) rekvireret basiskontrol, 2) frekvensbaseret basiskontrol, 3) stikprøvebaseret basiskontrol, 4) kontrol efter anmeldelse, 5) prioriteret indsats og 6) kampagnekontrol. Stk. 5. Ved anmærkninger meddelt i medfør af bekendtgørelse om særlige foranstaltninger til nedbringelse af antibiotikaforbruget i svinebesætninger finder stk. 1 ikke anvendelse. Stk. 6. Fødevarestyrelsen kan i særlige tilfælde undlade at gennemføre ekstra kontrol, jf. § 1, stk. 1-4, hvis styrelsen vurderer, at overholdelse af lovgivningen mere hensigtsmæssigt kan kontrolleres på anden vis."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Fødevarestyrelsen kan træffe afgørelse om at pålægge en virksomhed, eller et dyrehold én eller flere ekstra kontroller (skærpet kontrol) hvis det skønnes nødvendigt for at sikre overholdelse af den i § 1 nævnte lovgivning."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Bekendtgørelsen træder i kraft den 1. januar 2022. Stk. 2. Bekendtgørelse nr. 31 af 20. januar 2015 om veterinær kontrol ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Fødevarestyrelsen fører kontrol med veterinære forhold, herunder dyrevelfærd, i medfør af: 1) Lov om hold af dyr. 2) Lov om dyrlæger. 3) Lov om dyrevelfærd. 4) Økologiloven. Stk. 2. Fødevarestyrelsen fører endvidere kontrol med mælkeleverende besætninger i medfør af fødevarelovgivningen samt med producenter af metodeæg og slagtefjerkræ i medfør af lov om administration af Det Europæiske Fællesskabs forordninger om ordninger under Den Fælles Landbrugspolitik finansieret af Den Europæiske Garantifond for Landbruget m.v. (landbrugsstøtteloven).",
      "valid_from": "2021-11-23",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Fødevarestyrelsen gennemfører to ekstra kontrolbesøg (opfølgende kontrol), hvis der ved kontrol i medfør af § 1 konstateres overtrædelser af lovgivningen, som giver anledning til anmærkninger (indskærpelser, påbud, forbud, bødeforlæg eller politianmeldelse). Stk. 2. Fødevarestyrelsen gennemfører to ekstra kontrolbesøg, hvis Landbrugsstyrelsen ved kontrol i medfør af lovgivningen om krydsoverensstemmelse har konstateret overtrædelser af kravene om krydsoverensstemmelse i forbindelse med støtteordninger til landbrugere, på de af § 1 omfattede områder. Stk. 3. Fødevarestyrelsen gennemfører to ekstra kontrolbesøg, hvis Landbrugsstyrelsen ved mærkningskontrollen konstaterer overtrædelser af reglerne om mærkning, registrering og flytning af dyr, som giver anledning til anmærkninger. Stk. 4. Uanset stk. 1 gennemfører Fødevarestyrelsen ét ekstra kontrolbesøg (opfølgende kontrol), hvis der konstateres overtrædelser af lovgivningen, som giver anledning til anmærkninger, ved følgende kontrolindsatser i forbindelse med transport af dyr: 1) rekvireret basiskontrol, 2) frekvensbaseret basiskontrol, 3) stikprøvebaseret basiskontrol, 4) kontrol efter anmeldelse, 5) prioriteret indsats og 6) kampagnekontrol. Stk. 5. Ved anmærkninger meddelt i medfør af bekendtgørelse om særlige foranstaltninger til nedbringelse af antibiotikaforbruget i svinebesætninger finder stk. 1 ikke anvendelse. Stk. 6. Fødevarestyrelsen kan i særlige tilfælde undlade at gennemføre ekstra kontrol, jf. § 1, stk. 1-4, hvis styrelsen vurderer, at overholdelse af lovgivningen mere hensigtsmæssigt kan kontrolleres på anden vis.",
      "valid_from": "2021-11-23",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Fødevarestyrelsen kan træffe afgørelse om at pålægge en virksomhed, eller et dyrehold én eller flere ekstra kontroller (skærpet kontrol) hvis det skønnes nødvendigt for at sikre overholdelse af den i § 1 nævnte lovgivning.",
      "valid_from": "2021-11-23",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Bekendtgørelsen træder i kraft den 1. januar 2022. Stk. 2. Bekendtgørelse nr. 31 af 20. januar 2015 om veterinær kontrol ophæves.",
      "valid_from": "2021-11-23",
      "valid_to": null
    }
  ],
  "definitions": []
}
