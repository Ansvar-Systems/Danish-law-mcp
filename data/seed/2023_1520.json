{
  "id": "2023:1520",
  "type": "statute",
  "title": "Bekendtgørelse om konditionalitet for 2024",
  "short_name": "BEK H#LOKDOK04",
  "status": "in_force",
  "issued_date": "2023-12-08",
  "url": "https://www.retsinformation.dk/eli/lta/2023/1520/xml",
  "description": "Retsinformation source. DocumentId=DC001419; AccessionNumber=B20230152005; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Reglerne om konditionalitet finder anvendelse på fysiske og juridiske personer, som søger om tilskud i 2024 efter en eller flere af følgende ordninger: 1) Bekendtgørelse nr. 1426 af 1. december 2023 om grundbetaling m.v. til landbrugere for 2024. 2) Bekendtgørelse nr. 1422 af 1. december 2023 om slagtepræmie. 3) Bekendtgørelse nr. 1421 af 1. december 2023 om ko-præmie. 4) Bekendtgørelse nr. 1420 af 1. december 2023 om tilskud til arealer med stivelseskartofler for 2024. 5) Bekendtgørelse nr. 1427 af 1. december 2023 om økologisk arealstøtte for 2024. 6) Bekendtgørelse nr. 1424 af 1. december 2023 om tilskud til miljø- og klimavenligt græs for 2024. 7) Bekendtgørelse nr. 1423 af 1. december 2023 om tilskud til varieret planteproduktion for 2024. 8) Bekendtgørelse nr. 1425 af 1. december 2023 om tilskud til biodiversitet og bæredygtighed for 2024. 9) Bekendtgørelse nr. 1406 af 15. november 2023 om ø-støtte for 2024. Stk. 2. Reglerne om konditionalitet finder anvendelse på fysiske eller juridiske personer, som søger om tilskud i 2024 efter følgende ordning om flerårigt tilsagn: 1) Bekendtgørelse nr. 954 af 28. juni 2023 om tilskud til pleje af græs- og naturarealer."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Braklagt areal: Omdriftsareal uden produktion af afgrøder eller afgræsning, som opretholdes i en stand, der gør det egnet til landbrugsproduktion uden forberedende foranstaltninger ud over brug af de sædvanlige landbrugsmetoder og -maskiner. 2) Fællesskema: Fællesskema med tilhørende markkort som omhandlet i bekendtgørelse nr. 1359 af 28. november 2023 om ansøgninger m.v. for landbrugere i Tast selv. 3) Græs eller andet grøntfoder: Græs og alle urteagtige planter, der traditionelt forekommer på naturlige græs- arealer eller normalt inkluderes i blandinger af frø til græsningsarealer eller enge i Danmark. 4) Jorddække: Dække for at undgå bar jord, der kan bestå af eksempelvis afgrøder eller efterafgrøder, stub, planterester eller naturligt fremspiret vegetation. 5) Landbrugsareal: Omdriftsareal, herunder brak, areal med permanente afgrøder og permanente græsarealer. 6) Omdriftsareal: Areal med produktion af afgrøder, der ikke anses som permanente afgrøder eller permanent græs, eller arealer, der er til rådighed for produktion af afgrøder, men som ligger brak. 7) Permanent græs: Arealer, der dyrkes med græs og andet grøntfoder, og som er holdt udenfor omdriften i fem år eller mere. 8) Permanente afgrøder: Afgrøder, der holdes ude af omdriften, og som dyrkes på arealerne i 5 år eller mere og giver udbytte i flere år. 9) Planteskole: Virksomhed, der på friland producerer planter beregnet til videresalg, herunder også vedplanter. 10) Overdragelse: Overdragelse af det økonomiske ansvar for driften af en bedrift eller et areal til en anden fysisk eller juridisk person ved salg, bortforpagtning, ophør af forpagtning eller en tilsvarende form for overdragelse."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Tilskudsmodtagere, jf. § 1, skal overholde de minimumsstandarder for god landbrugs- og miljømæssig stand for jord (GLM-krav), der fremgår af §§ 4-20, og de lovgivningsbestemte forvaltningskrav, der fremgår af bilag 1 og 2 i hele kalenderåret. Stk. 2. Landbrugsstyrelsen fører kontrol med overholdelse af kravene i stk. 1 i hele kalenderåret. Stk. 3. Landbrugsstyrelsen kan føre kontrol med enhver bedrift, når det skønnes nødvendigt i forhold til at sikre, at der ikke indrømmes fordele efter denne bekendtgørelse til fysiske eller juridiske personer, om hvem det kan fastslås, at betingelserne for at opnå sådanne fordele blev skabt på en kunstig måde og i strid med formålet med konditionalitetsreglerne."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Der må ikke foretages pløjning på de arealer, der fremgår af Landbrugsstyrelsens kort \"Minimum 12 % organisk kulstofindhold\" på https://kort.lbst.dk/221, når disse arealer er omfattet af beskyttelse efter naturbeskyttelseslovens § 3."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Afgrødestub på omdriftsarealer må ikke afbrændes, jf. dog stk. 2. Stk. 2. Bestemmelsen i stk. 1 gælder ikke for afbrænding af stub fra frøgræsser fra arealer, hvor afgrøden dyrkes det følgende år."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Jordbehandling, gødskning, sprøjtning med plantebeskyttelsesmidler samt dyrkning af andre afgrøder end græs eller andet grøntfoder må ikke finde sted i en bræmme på tre meter langs de vandløb og søer, der er omfattet af vandløbslovens § 69, stk. 1."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. I perioden fra og med den 1. oktober til og med den 15. februar i det følgende år må der ikke foretages pløjning af arealer, som fremgår af Landbrugsstyrelsens kort ”Jorderosionszone” på https://kort.lbst.dk/221."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. På omdriftsarealer og arealer med permanente afgrøder skal der være jorddække fra høst til og med den 1. oktober, medmindre en anden periode følger af stk. 2-5, eller der er tale om arealer som nævnt i § 9 eller jordbehandling som nævnt i § 10. Stk. 2. På omdriftsarealer og arealer med permanente afgrøder, der er beliggende i de områder, som fremgår af Landbrugsstyrelsens kort ”Jordbundstype 5, 6, 10 og 11” på https://kort.lbst.dk/221, skal der være jorddække fra høst til og med den 20. oktober, jf. dog stk. 4 og 5. Kravet om jorddække efter 1. pkt. gælder tilsvarende for alle arealer, hvor der senest er dyrket gartneriafgrøder, jf. tabel 1 i bilag 6 til bekendtgørelse nr. 1024 af 30. juni 2023 om næringsstofreducerende tiltag og dyrkningsrelaterede tiltag i jordbruget for planperioden 2023/2024, eller flerårige vedplanter. Kravet om jorddække gælder for så vidt angår arealer, hvor der senest er dyrket flerårige vedplanter, fra fjernelsen af disse. Stk. 3. På omdriftsarealer og arealer med permanente afgrøder, der er beliggende i de områder, som fremgår af Landbrugsstyrelsens kort ”Jordbundstype 1-4” på https://kort.lbst.dk/221, skal der være jorddække fra høst til og med den 1. februar i det følgende år, jf. dog stk. 4 og 5. Bestemmelsen i 1. pkt. gælder ikke for arealer, hvor der senest er dyrket gartneriafgrøder som nævnt i stk. 2 eller flerårige vedplanter. Stk. 4. Stk. 2 og stk. 3 gælder ikke for arealer, hvor der senest er høstet roer. Stk. 5. På braklagte arealer og andre arealer, hvorpå der ikke sker høst i kalenderåret, gælder kravet om jorddække efter bestemmelserne i stk. 1, bestemmelsen i stk. 2, 1. pkt., og bestemmelsen i stk. 3, 1. pkt., fra den 1. september."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Bestemmelsen i § 8 gælder ikke for: 1) Arealer med omdriftsgræs og permanent græs. 2) Arealer, hvor der senest er høstet kartofter. 3) Planteskoler."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Fravær af jorddække udgør ikke en overtrædelse af § 8, stk. 1-3, når det skyldes jordbehandling som omhandlet i følgende tilfælde: 1) I forbindelse med omlægning til anden afgrøde, hvis denne sås senest 4 uger efter jordbehandlingen. Hvor der er tale om omlægning fra græsfrøafgrøder, kan såning dog ske frem til senest 6 uger efter jordbehandlingen. 2) Mekanisk ukrudtsbehandling på arealer, der i hele kalenderåret dyrkes uden brug af plantebeskyttelsesmidler bortset fra anvendelse af plantebeskyttelsesmidler som omhandlet i artikel 1 i Kommissionens gennemførelsesforordning (EU) 2021/1165 af 15. juli 2021 om godkendelse af visse produkter og stoffer til anvendelse i økologisk produktion og udarbejdelse af en liste over disse. 3) Mekanisk ukrudtsbehandling på arealer fra det tidspunkt, hvor der påbegyndes omlægning til økologisk drift. 4) Jordbehandling på arealer, hvor der senest er høstet grøntsagsafgrøder som nævnt i bilag 3. 5) Jordbehandling med henblik på fremspiring og fjernelse af spildfrø og ukrudt på arealer, som i det følgende kalenderår besås med frøafgrøder af en eller flere af plantefamilierne Amaranthaceae , Amaryllidaceae , Apiaceae , Asteraceae , Brassicaceae , Fabaceae , Lamiaceae , Papaveraceae og Poaceae , når der senest 1. juni i det kalenderår, som følger efter jordbehandlingen, foreligger dokumentation for udsåningen i form af en kontrakt om afsætning af de høstede frø fra bedriften. Jordbehandling som nævnt i 1. pkt. kan, når der er tale om såning af græsfrøafgrøder i det følgende år, højst ske i to af kalenderårene 2023-2027."
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Mindst 35 pct. af omdriftsarealet på en bedrift skal udlægges til en anden afgrødekategori, end der blev dyrket på det pågældende areal i det foregående kalenderår. Stk. 2. Der må ikke dyrkes den samme afgrødekategori på samme omdriftsareal i mere end tre kalenderår i træk. Dette gælder fra og med kalenderåret 2022 og fremover. Stk. 3. Afgrødekategorien i henhold til stk. 1 og 2 følger afgrøden på arealet fra og med den 15. maj til og med den 25. juli i hvert kalenderår, jf. dog stk. 5-7. Stk. 4. En afgrødekategori i henhold til stk. 1 og 2 er én af følgende, jf. dog stk. 5-7: 1) En planteslægt som defineret i den botaniske klassifikation af afgrøder. 2) En art tilhørende en af følgende plantefamilier: Brassicaceae , Solonaceae og Cucurbitaceae. 3) Braklagt jord. 4) Græs eller andet grøntfoder. Stk. 5. Vinterafgrøder og vårafgrøder betragtes dog som tilhørende forskellige afgrødekategorier, også selv om de tilhører samme planteslægt, jf. stk. 4, nr. 1 og 2. Stk. 6. På arealer, hvor der dyrkes majs, anses græs sået i udlæg i majsen med hensyn til kravene i stk. 1 og 2 som en ny afgrødekategori, når græsset er sået senest ved udgangen af juni måned og fastholdes på arealet til og med den 1. februar i det efterfølgende år. Hvor den praksis, der er nævnt i 1. pkt., anvendes til opfyldelse af kravet i stk. 2, skal udsåningen og fastholdelsen af græsudlægget på arealet ske i hvert kalenderår fra 2023 og frem, hvor der dyrkes majs på arealet. I alle år, hvor der i henhold til den praksis, der er nævnt i 1. pkt., sås græs i udlæg, og praksissen anvendes til opfyldelse af kravene i stk. 1 eller 2, skal det omhandlede areal i fællesskemaet være anmeldt med en af afgrødekoderne for majs med græsudlæg. Stk. 7. På arealer, hvor der dyrkes tidligt høstede spisekartofler, anses efterafgrøder, der etableres efter høsten af spisekartoflerne, med hensyn til kravene i stk. 1 og 2 som en ny afgrødekategori, når kartoflerne er taget op senest den 30. juni, og efterafgrøderne er etableret senest den 1. august og fastholdes på arealet til og med den 20. oktober. Hvor den praksis, der er nævnt i 1. pkt., anvendes til opfyldelse af kravet i stk. 2, skal udsåningen og fastholdelsen af efterafgrøderne på arealet ske i hvert kalenderår fra 2023 og frem, hvor der dyrkes tidligt høstede spisekartofler på arealet. I alle år, hvor der i henhold til den praksis, der er nævnt i 1. pkt., etableres efterafgrøder, og praksissen anvendes til opfyldelse af kravene i stk. 1 eller 2, skal det omhandlede areal i fællesskemaet være anmeldt med afgrødekoden for tidligt høstede spisekartofler med efterafgrøder. Stk. 8. Stk. 1 og 2 finder ikke anvendelse for braklagte arealer, arealer med græs eller andet grøntfoder, arealer med de flerårige afgrøder, der fremgår af bilag 4, samt arealer med de afgrøder, som fremgår af bilag 5. Stk. 9. Stk. 1 og 2 finder tilsvarende ikke anvendelse på arealer, hvor disse krav ikke kan opfyldes som konsekvens af, at arealerne anvendes til behørigt dokumenterede afgrødeforsøg foretaget af en vidensinstitution. Dokumentation herfor skal fremvises ved anmodning."
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Følgende bedrifter er undtaget fra kravene i § 11: 1) Bedrifter, hvor mere end 75 pct. af omdriftsarealet anvendes til produktion af græs eller andet grøntfoder, er braklagt, anvendes til dyrkning af bælgfrugter eller er omfattet af en kombination af disse anvendelser. 2) Bedrifter, hvor mere end 75 pct. af det tilskudsberettigede landbrugsareal er anvendt som permanente græsarealer, til produktion af græs eller andet grøntfoder eller til dyrkning af afgrøder under vand enten i en betydelig del af året eller i en betydelig del af dyrkningscyklussen eller er omfattet af en kombination af sådanne anvendelser. 3) Bedrifter med op til 10 hektar omdriftsareal."
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Det er ikke tilladt at fjerne, ødelægge eller omfangsmæssigt reducere landskabstræk i form af: 1) En sø med tilhørende randbevoksning, der ikke er omfattet af § 3 i naturbeskyttelsesloven, som i Landbrugsstyrelsen efter anmodning fra landbruger er registreret i Ministeriet for Fødevarer, Land- brug og Fiskeris Internet Markkort som en GLM-sø, der skal fastholdes og vedligeholdes. Søen skal have et areal på mindst 100 m 2 og områdets samlede areal må ikke overstige 2.000 m 2 . 2) Et fortidsminde og området inden for en afstand af 2 meter herfra, der er beskyttet efter museumslo- vens §§ 29 e og 29 f."
    },
    {
      "provision_ref": "1:14",
      "chapter": "1",
      "section": "14",
      "content": "§ 14. Mindst 4 pct. af det samlede omdriftsareal på en bedrift skal, jf. dog stk. 4, være afsat til ét eller flere af følgende typer af ikke-produktive elementer og arealer: 1) Landskabstræk som nævnt i § 13. 2) Søer med et areal på op til 2.000 m 2 , der er omfattet af § 3, stk. 1, 1. pkt., i naturbeskyttelsesloven. 3) Bræmmer på tre meter langs søer og vandløb som nævnt i § 6, der opfylder kravene til slåning § 25, 2. pkt. jf. § 8, stk. 4 og § 8, stk. 1, 2. pkt i bekendtgørelse nr. 1426 af 1. december 2023 om grundbetaling m.v. til landbrugere for 2024. 4) Markkrat i form af områder, der siden den 1. juni 2022 har fremstået som udyrkede arealer på op til 0,5 hektar, der på intet sted er smallere end ti meter, og som er dækket af mindst 75 pct. træer og buske fordelt på hele arealet. Markkrattet skal siden den nævnte dato have været omkranset af omdriftsareal, så dette areal på alle steder er mindst 5 meter bredt målt fra markkrattets yderkant. 5) Braklagte arealer og markbræmmer, der lever op til kravene efter § 15. Markbræmmerne udgøres af arealer, der ikke er bredere end 20 meter, hvori kan indgå bræmmer langs vandløb og søer som nævnt i nr. 3, og som maksimalt udgør 50 pct. af arealet af den markblok, som den er en del af. 6) Småbiotoper i form af delområder på marken på op til 1 hektar, der efter den 31. december 2022 udlægges som områder uden landbrugsaktivitet. Stk. 2. Et element eller areal som omhandlet i stk. 1, nr. 3-6, skal mindst udgøre 100 m 2 . Stk. 3. Mindst 50 pct. af en mark, hvorpå elementer som nævnt i stk. 1, nr. 4 og 6, er beliggende, skal være udlagt til omdriftsareal eller areal til opfyldelse af betingelserne for tilskud under en bio-ordning i henhold til bekendtgørelse nr. 1425 af 1. december 2023 om tilskud til biodiversitet og bæredygtighed for 2024. Stk. 4. Kravet i stk. 1 gælder ikke for bedrifter, hvor mere end 75 pct. af omdriftsarealet anvendes til produktion af græs eller andet grøntfoder, og hvor disse arealer i kalenderåret opfylder følgende betingelser: 1) Arealerne jordbehandles eller omlægges ikke. 2) Arealerne får ikke tilført gødning ud over naturlig afsætning fra græssende husdyr. 3) Arealerne anmeldes i fællesskemaet med en eller flere af følgende afgrødekoder, jf. bilag 1 til bekendtgørelse nr. 1359 af 28. november 2023 om ansøgninger m.v. for landbrugere i Tast selv. a) 247 (Miljøgræs MVJ-tilsagn (0 N), omdrift)). b) 264 (Græs og kløvergræs uden norm, under 50 pct. kløver (omdrift)). c) 285 (Græs og kløvergræs uden norm, over 50 pct. kløver (omdrift)). d) 362 (Paludikultur, omdriftsgræs)."
    },
    {
      "provision_ref": "1:15",
      "chapter": "1",
      "section": "15",
      "content": "§ 15. På braklagte arealer og markbræmmer som nævnt i § 14, stk. 1, nr. 5, skal der udføres én af følgende aktiviteter: 1) Slåning med henblik på at forhindre opvækst af træer og buske mindst én gang i perioden fra og med den 1. april til og med den 25. oktober, jf. dog stk. 3. 2) Mekanisk jordbehandling og etablering senest 30. april af enten blomsterbrak eller bestøverbrak: a) Blomsterbrak skal pr m 2 bestå af mindst to forskellige frø- og nektarproducerende plantearter, som dog ikke alene må bestå af korn, raps eller majs eller en blanding af disse. b) Bestøverbrak skal pr. m 2 bestå af mindst tre forskellige plantearter, som er omfattet af bilag 6. Stk. 2. I tilfælde af uforudsete vejrhændelser, der gør jorden uegnet til udsåning indenfor fristen, kan Landbrugsstyrelsen meddele ansøgerne en udsættelse af etableringsfristen med op til 14 dage. Stk. 3. Jordbehandling og etablering af blomster- og bestøverbrak, jf. stk. 1, nr. 2, skal mindst foregå hvert andet år, så den udsåede blomsterblanding på arealet til stadighed lever op til de angivne plantedækkekrav. Den udsåede blomsterblanding skal udgøre mindst 50 pct. af plantedækket på arealet. Stk. 4. Slåning på arealerne må ikke ske i perioden fra og med den 1. maj til og med den 31. juli. Selektiv bekæmpelse af kæmpebjørneklo og flyvehavre er ikke omfattet af bestemmelsen i 1. pkt."
    },
    {
      "provision_ref": "1:16",
      "chapter": "1",
      "section": "16",
      "content": "§ 16. Elementer som nævnt i § 14, stk. 1, nr. 2, 4 og 6, samt søer omfattet af § 14, stk. 1, nr. 1, skal ligge i en afstand af mindst 5 meter fra 1) andre elementer af samme type, og 2) to eller flere elementer af de nævnte typer, der er placeret samlet i en gruppe uden indbyrdes afstand eller med en indbyrdes afstand på under 5 meter. Stk. 2. Grupper af elementer som nævnt i stk. 1, nr. 2, skal ligge i en afstand af mindst 5 meter fra andre sådanne grupper af elementer. Stk. 3. Det samlede areal af to eller flere elementer som omhandlet i § 14, stk. 1, nr. 2, 4 og 6, samt søer omfattet af § 14, stk. 1, nr. 1, der er placeret samlet i en gruppe uden indbyrdes afstand eller med en indbyrdes afstand på under 5 meter, kan højst udgøre 1 hektar. Stk. 4. Flere markbræmmer, jf. § 14, stk. 1, nr. 5, skal ligge i en indbyrdes afstand af mindst 5 meter til hinanden."
    },
    {
      "provision_ref": "1:17",
      "chapter": "1",
      "section": "17",
      "content": "§ 17. Elementer og arealer, der er afsat til opfyldelse af kravet i § 14, stk. 1, må ikke anvendes til nogen form for aktivitet, der er tilknyttet produktion, herunder hold af husdyr og dyrkning eller høst af afgrøder til brug for produktion af fødevarer, eller andre aktiviteter, der væsentligt hæmmer biodiversiteten. Slåning i overensstemmelse med § 15 anses ikke for en aktivitet, der er tilknyttet produktion, når materialet fra slåningen ikke fjernes fra arealerne."
    },
    {
      "provision_ref": "1:18",
      "chapter": "1",
      "section": "18",
      "content": "§ 18. Et ikke-produktivt element eller areal, der anvendes til opfyldelse af kravet i § 14, stk. 1, skal være indberettet som et ikke-produktivt element eller areal i fællesskemaet for det omhandlede omdriftsareal, jf. § 5, nr. 3, i bekendtgørelse nr. 1359 af 28. november 2023 om ansøgninger m.v. for landbrugere i Tast selv. Frem til indgivelsen af fællesskemaet i ansøgningsåret skal de ikke-produktive arealer eller elementer, der anvendes til opfyldelse af kravet i § 14, stk. 1, kunne anvises ved kontrol. Stk. 2. Indberetningen kan i ansøgningsperioden ændres i overensstemmelse med reglerne i den bekendtgørelse, der er nævnt i stk. 1. Stk. 3. Elementer, som omhandlet i § 14, stk. 1, nr. 1, 2 og 4, kan anvendes til at opfylde kravet i § 14, stk. 1, når tilskudsmodtager har indtegnet marken henover disse elementer i markkortet til fællesskemaet. Stk. 4. Hvis de elementer og arealer, som er indberettet i overensstemmelse med stk. 1-3, ikke opfylder de krav, som fremgår af §§ 14-17, kan elementer og arealer, der er indberettet i fællesskemaet til opfyldelse af støttekriterierne i medfør af bekendtgørelse nr. 1425 af 1. december 2023 om tilskud til biodiversitet og bæredygtighed for 2024, anvendes til opfyldelse af kravet i § 14, stk. 1, hvis de opfylder de krav, som fremgår af §§ 14-17."
    },
    {
      "provision_ref": "1:19",
      "chapter": "1",
      "section": "19",
      "content": "§ 19. I perioden fra og med den 15. marts til og med den 31. juli må der ikke foretages beskæring af buskads og træer, der er beliggende på landbrugsarealer, men som ikke indgår i produktion."
    },
    {
      "provision_ref": "1:20",
      "chapter": "1",
      "section": "20",
      "content": "§ 20. Permanente græsarealer, som er beliggende i habitatområder inden for de naturtyper, som fremgår af bilag 5 til bekendtgørelse nr. 1098 af 21. august 2023 om udpegning og administration af internationale naturbeskyttelsesområder samt beskyttelse af visse arter må ikke omlægges eller pløjes."
    },
    {
      "provision_ref": "1:21",
      "chapter": "1",
      "section": "21",
      "content": "§ 21. Manglende overholdelse af de minimumsstandarder for god landbrugs- og miljømæssig stand for jord (GLM-krav), der fremgår af §§ 4-20, og de lovgivningsbestemte forvaltningskrav, der fremgår af bilag 1 og 2, kan, jf. dog stk. 2 og 4, medføre nedsættelse af tilskud eller udelukkelse fra at modtage tilskud, når 1) den manglende overholdelse er resultatet af en handling eller udeladelse, som direkte kan tillægges tilskudsmodtager, og den manglende overholdelse har tilknytning til tilskudsmodtagers landbrugsaktivitet, eller 2) den manglende overholdelse vedrører tilskudsmodtagers bedrift eller andre områder, hvor tilskudsmodtager er ansvarlig for driften. Stk. 2. For skovområder finder stk. 1 ikke anvendelse, hvis der ikke er anmodet om støtte til det pågældende område i henhold til de ordninger, som er nævnt i § 1, stk. 1, nr. 10, § 1, stk. 2, nr. 1, og § 1, stk. 3, nr. 1 og 2. Stk. 3. Nedsættelsen eller udelukkelsen efter stk. 1 beregnes på grundlag af de tilskud, der er udbetalt eller skal udbetales i det kalenderår, hvor den manglende overholdelse fandt sted. Ved vurderingen af den administrative sanktion tages hensyn til, hvor alvorlig, omfattende, varig eller hyppig, den konstaterede manglende overholdelse er, og om den er tilsigtet. Stk. 4. Nedsættelse eller udelukkelse efter stk. 1 sker ikke, hvis den manglende overholdelse af en minimumsstandard eller et krav skyldes 1) force majeure, 2) usædvanlige omstændigheder eller 3) påbud fra en offentlig myndighed."
    },
    {
      "provision_ref": "1:22",
      "chapter": "1",
      "section": "22",
      "content": "§ 22. Hvor rådigheden over et areal eller en bedrift helt eller delvis overdrages i løbet af et kalender år, hvor reglerne om konditionalitet ikke overholdes på arealet eller bedriften, pålægges de administrative sanktioner den tilskudsmodtager, der i overtrædelsesåret eller konstateringsåret har søgt tilskud til det omhandlede areal eller bedrift, hvis den manglende overholdelse direkte kan tillægges 1) den, som helt eller delvist har overdraget arealet, eller 2) den, som helt eller delvist har fået arealet overdraget."
    },
    {
      "provision_ref": "1:23",
      "chapter": "1",
      "section": "23",
      "content": "§ 23. Afgørelser sendes digitalt til ansøger via Tast selv. Stk. 2. Landbrugsstyrelsen sender partshøringer efter forvaltningslovens § 19 til ansøger via Tast selv. Stk. 3. Ansøgers besvarelse af partshøringer skal indgives via Tast selv, jf. dog stk. 4. Stk. 4. Ansøgers besvarelse af partshøring i form af geo-refererede fotos som dokumentation for opfyldelse af forpligtigelserne efter § 11 om afgrøderotation skal ske ved anvendelse af den digitale applikation, som Landbrugsstyrelsen stiller til rådighed."
    },
    {
      "provision_ref": "1:24",
      "chapter": "1",
      "section": "24",
      "content": "§ 24. Bekendtgørelsen træder i kraft den 1. januar 2024."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Reglerne om konditionalitet finder anvendelse på fysiske og juridiske personer, som søger om tilskud i 2024 efter en eller flere af følgende ordninger: 1) Bekendtgørelse nr. 1426 af 1. december 2023 om grundbetaling m.v. til landbrugere for 2024. 2) Bekendtgørelse nr. 1422 af 1. december 2023 om slagtepræmie. 3) Bekendtgørelse nr. 1421 af 1. december 2023 om ko-præmie. 4) Bekendtgørelse nr. 1420 af 1. december 2023 om tilskud til arealer med stivelseskartofler for 2024. 5) Bekendtgørelse nr. 1427 af 1. december 2023 om økologisk arealstøtte for 2024. 6) Bekendtgørelse nr. 1424 af 1. december 2023 om tilskud til miljø- og klimavenligt græs for 2024. 7) Bekendtgørelse nr. 1423 af 1. december 2023 om tilskud til varieret planteproduktion for 2024. 8) Bekendtgørelse nr. 1425 af 1. december 2023 om tilskud til biodiversitet og bæredygtighed for 2024. 9) Bekendtgørelse nr. 1406 af 15. november 2023 om ø-støtte for 2024. Stk. 2. Reglerne om konditionalitet finder anvendelse på fysiske eller juridiske personer, som søger om tilskud i 2024 efter følgende ordning om flerårigt tilsagn: 1) Bekendtgørelse nr. 954 af 28. juni 2023 om tilskud til pleje af græs- og naturarealer.",
      "valid_from": "2023-12-08",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Braklagt areal: Omdriftsareal uden produktion af afgrøder eller afgræsning, som opretholdes i en stand, der gør det egnet til landbrugsproduktion uden forberedende foranstaltninger ud over brug af de sædvanlige landbrugsmetoder og -maskiner. 2) Fællesskema: Fællesskema med tilhørende markkort som omhandlet i bekendtgørelse nr. 1359 af 28. november 2023 om ansøgninger m.v. for landbrugere i Tast selv. 3) Græs eller andet grøntfoder: Græs og alle urteagtige planter, der traditionelt forekommer på naturlige græs- arealer eller normalt inkluderes i blandinger af frø til græsningsarealer eller enge i Danmark. 4) Jorddække: Dække for at undgå bar jord, der kan bestå af eksempelvis afgrøder eller efterafgrøder, stub, planterester eller naturligt fremspiret vegetation. 5) Landbrugsareal: Omdriftsareal, herunder brak, areal med permanente afgrøder og permanente græsarealer. 6) Omdriftsareal: Areal med produktion af afgrøder, der ikke anses som permanente afgrøder eller permanent græs, eller arealer, der er til rådighed for produktion af afgrøder, men som ligger brak. 7) Permanent græs: Arealer, der dyrkes med græs og andet grøntfoder, og som er holdt udenfor omdriften i fem år eller mere. 8) Permanente afgrøder: Afgrøder, der holdes ude af omdriften, og som dyrkes på arealerne i 5 år eller mere og giver udbytte i flere år. 9) Planteskole: Virksomhed, der på friland producerer planter beregnet til videresalg, herunder også vedplanter. 10) Overdragelse: Overdragelse af det økonomiske ansvar for driften af en bedrift eller et areal til en anden fysisk eller juridisk person ved salg, bortforpagtning, ophør af forpagtning eller en tilsvarende form for overdragelse.",
      "valid_from": "2023-12-08",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Tilskudsmodtagere, jf. § 1, skal overholde de minimumsstandarder for god landbrugs- og miljømæssig stand for jord (GLM-krav), der fremgår af §§ 4-20, og de lovgivningsbestemte forvaltningskrav, der fremgår af bilag 1 og 2 i hele kalenderåret. Stk. 2. Landbrugsstyrelsen fører kontrol med overholdelse af kravene i stk. 1 i hele kalenderåret. Stk. 3. Landbrugsstyrelsen kan føre kontrol med enhver bedrift, når det skønnes nødvendigt i forhold til at sikre, at der ikke indrømmes fordele efter denne bekendtgørelse til fysiske eller juridiske personer, om hvem det kan fastslås, at betingelserne for at opnå sådanne fordele blev skabt på en kunstig måde og i strid med formålet med konditionalitetsreglerne.",
      "valid_from": "2023-12-08",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Der må ikke foretages pløjning på de arealer, der fremgår af Landbrugsstyrelsens kort \"Minimum 12 % organisk kulstofindhold\" på https://kort.lbst.dk/221, når disse arealer er omfattet af beskyttelse efter naturbeskyttelseslovens § 3.",
      "valid_from": "2023-12-08",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Afgrødestub på omdriftsarealer må ikke afbrændes, jf. dog stk. 2. Stk. 2. Bestemmelsen i stk. 1 gælder ikke for afbrænding af stub fra frøgræsser fra arealer, hvor afgrøden dyrkes det følgende år.",
      "valid_from": "2023-12-08",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Jordbehandling, gødskning, sprøjtning med plantebeskyttelsesmidler samt dyrkning af andre afgrøder end græs eller andet grøntfoder må ikke finde sted i en bræmme på tre meter langs de vandløb og søer, der er omfattet af vandløbslovens § 69, stk. 1.",
      "valid_from": "2023-12-08",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. I perioden fra og med den 1. oktober til og med den 15. februar i det følgende år må der ikke foretages pløjning af arealer, som fremgår af Landbrugsstyrelsens kort ”Jorderosionszone” på https://kort.lbst.dk/221.",
      "valid_from": "2023-12-08",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. På omdriftsarealer og arealer med permanente afgrøder skal der være jorddække fra høst til og med den 1. oktober, medmindre en anden periode følger af stk. 2-5, eller der er tale om arealer som nævnt i § 9 eller jordbehandling som nævnt i § 10. Stk. 2. På omdriftsarealer og arealer med permanente afgrøder, der er beliggende i de områder, som fremgår af Landbrugsstyrelsens kort ”Jordbundstype 5, 6, 10 og 11” på https://kort.lbst.dk/221, skal der være jorddække fra høst til og med den 20. oktober, jf. dog stk. 4 og 5. Kravet om jorddække efter 1. pkt. gælder tilsvarende for alle arealer, hvor der senest er dyrket gartneriafgrøder, jf. tabel 1 i bilag 6 til bekendtgørelse nr. 1024 af 30. juni 2023 om næringsstofreducerende tiltag og dyrkningsrelaterede tiltag i jordbruget for planperioden 2023/2024, eller flerårige vedplanter. Kravet om jorddække gælder for så vidt angår arealer, hvor der senest er dyrket flerårige vedplanter, fra fjernelsen af disse. Stk. 3. På omdriftsarealer og arealer med permanente afgrøder, der er beliggende i de områder, som fremgår af Landbrugsstyrelsens kort ”Jordbundstype 1-4” på https://kort.lbst.dk/221, skal der være jorddække fra høst til og med den 1. februar i det følgende år, jf. dog stk. 4 og 5. Bestemmelsen i 1. pkt. gælder ikke for arealer, hvor der senest er dyrket gartneriafgrøder som nævnt i stk. 2 eller flerårige vedplanter. Stk. 4. Stk. 2 og stk. 3 gælder ikke for arealer, hvor der senest er høstet roer. Stk. 5. På braklagte arealer og andre arealer, hvorpå der ikke sker høst i kalenderåret, gælder kravet om jorddække efter bestemmelserne i stk. 1, bestemmelsen i stk. 2, 1. pkt., og bestemmelsen i stk. 3, 1. pkt., fra den 1. september.",
      "valid_from": "2023-12-08",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Bestemmelsen i § 8 gælder ikke for: 1) Arealer med omdriftsgræs og permanent græs. 2) Arealer, hvor der senest er høstet kartofter. 3) Planteskoler.",
      "valid_from": "2023-12-08",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Fravær af jorddække udgør ikke en overtrædelse af § 8, stk. 1-3, når det skyldes jordbehandling som omhandlet i følgende tilfælde: 1) I forbindelse med omlægning til anden afgrøde, hvis denne sås senest 4 uger efter jordbehandlingen. Hvor der er tale om omlægning fra græsfrøafgrøder, kan såning dog ske frem til senest 6 uger efter jordbehandlingen. 2) Mekanisk ukrudtsbehandling på arealer, der i hele kalenderåret dyrkes uden brug af plantebeskyttelsesmidler bortset fra anvendelse af plantebeskyttelsesmidler som omhandlet i artikel 1 i Kommissionens gennemførelsesforordning (EU) 2021/1165 af 15. juli 2021 om godkendelse af visse produkter og stoffer til anvendelse i økologisk produktion og udarbejdelse af en liste over disse. 3) Mekanisk ukrudtsbehandling på arealer fra det tidspunkt, hvor der påbegyndes omlægning til økologisk drift. 4) Jordbehandling på arealer, hvor der senest er høstet grøntsagsafgrøder som nævnt i bilag 3. 5) Jordbehandling med henblik på fremspiring og fjernelse af spildfrø og ukrudt på arealer, som i det følgende kalenderår besås med frøafgrøder af en eller flere af plantefamilierne Amaranthaceae , Amaryllidaceae , Apiaceae , Asteraceae , Brassicaceae , Fabaceae , Lamiaceae , Papaveraceae og Poaceae , når der senest 1. juni i det kalenderår, som følger efter jordbehandlingen, foreligger dokumentation for udsåningen i form af en kontrakt om afsætning af de høstede frø fra bedriften. Jordbehandling som nævnt i 1. pkt. kan, når der er tale om såning af græsfrøafgrøder i det følgende år, højst ske i to af kalenderårene 2023-2027.",
      "valid_from": "2023-12-08",
      "valid_to": null
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Mindst 35 pct. af omdriftsarealet på en bedrift skal udlægges til en anden afgrødekategori, end der blev dyrket på det pågældende areal i det foregående kalenderår. Stk. 2. Der må ikke dyrkes den samme afgrødekategori på samme omdriftsareal i mere end tre kalenderår i træk. Dette gælder fra og med kalenderåret 2022 og fremover. Stk. 3. Afgrødekategorien i henhold til stk. 1 og 2 følger afgrøden på arealet fra og med den 15. maj til og med den 25. juli i hvert kalenderår, jf. dog stk. 5-7. Stk. 4. En afgrødekategori i henhold til stk. 1 og 2 er én af følgende, jf. dog stk. 5-7: 1) En planteslægt som defineret i den botaniske klassifikation af afgrøder. 2) En art tilhørende en af følgende plantefamilier: Brassicaceae , Solonaceae og Cucurbitaceae. 3) Braklagt jord. 4) Græs eller andet grøntfoder. Stk. 5. Vinterafgrøder og vårafgrøder betragtes dog som tilhørende forskellige afgrødekategorier, også selv om de tilhører samme planteslægt, jf. stk. 4, nr. 1 og 2. Stk. 6. På arealer, hvor der dyrkes majs, anses græs sået i udlæg i majsen med hensyn til kravene i stk. 1 og 2 som en ny afgrødekategori, når græsset er sået senest ved udgangen af juni måned og fastholdes på arealet til og med den 1. februar i det efterfølgende år. Hvor den praksis, der er nævnt i 1. pkt., anvendes til opfyldelse af kravet i stk. 2, skal udsåningen og fastholdelsen af græsudlægget på arealet ske i hvert kalenderår fra 2023 og frem, hvor der dyrkes majs på arealet. I alle år, hvor der i henhold til den praksis, der er nævnt i 1. pkt., sås græs i udlæg, og praksissen anvendes til opfyldelse af kravene i stk. 1 eller 2, skal det omhandlede areal i fællesskemaet være anmeldt med en af afgrødekoderne for majs med græsudlæg. Stk. 7. På arealer, hvor der dyrkes tidligt høstede spisekartofler, anses efterafgrøder, der etableres efter høsten af spisekartoflerne, med hensyn til kravene i stk. 1 og 2 som en ny afgrødekategori, når kartoflerne er taget op senest den 30. juni, og efterafgrøderne er etableret senest den 1. august og fastholdes på arealet til og med den 20. oktober. Hvor den praksis, der er nævnt i 1. pkt., anvendes til opfyldelse af kravet i stk. 2, skal udsåningen og fastholdelsen af efterafgrøderne på arealet ske i hvert kalenderår fra 2023 og frem, hvor der dyrkes tidligt høstede spisekartofler på arealet. I alle år, hvor der i henhold til den praksis, der er nævnt i 1. pkt., etableres efterafgrøder, og praksissen anvendes til opfyldelse af kravene i stk. 1 eller 2, skal det omhandlede areal i fællesskemaet være anmeldt med afgrødekoden for tidligt høstede spisekartofler med efterafgrøder. Stk. 8. Stk. 1 og 2 finder ikke anvendelse for braklagte arealer, arealer med græs eller andet grøntfoder, arealer med de flerårige afgrøder, der fremgår af bilag 4, samt arealer med de afgrøder, som fremgår af bilag 5. Stk. 9. Stk. 1 og 2 finder tilsvarende ikke anvendelse på arealer, hvor disse krav ikke kan opfyldes som konsekvens af, at arealerne anvendes til behørigt dokumenterede afgrødeforsøg foretaget af en vidensinstitution. Dokumentation herfor skal fremvises ved anmodning.",
      "valid_from": "2023-12-08",
      "valid_to": null
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Følgende bedrifter er undtaget fra kravene i § 11: 1) Bedrifter, hvor mere end 75 pct. af omdriftsarealet anvendes til produktion af græs eller andet grøntfoder, er braklagt, anvendes til dyrkning af bælgfrugter eller er omfattet af en kombination af disse anvendelser. 2) Bedrifter, hvor mere end 75 pct. af det tilskudsberettigede landbrugsareal er anvendt som permanente græsarealer, til produktion af græs eller andet grøntfoder eller til dyrkning af afgrøder under vand enten i en betydelig del af året eller i en betydelig del af dyrkningscyklussen eller er omfattet af en kombination af sådanne anvendelser. 3) Bedrifter med op til 10 hektar omdriftsareal.",
      "valid_from": "2023-12-08",
      "valid_to": null
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Det er ikke tilladt at fjerne, ødelægge eller omfangsmæssigt reducere landskabstræk i form af: 1) En sø med tilhørende randbevoksning, der ikke er omfattet af § 3 i naturbeskyttelsesloven, som i Landbrugsstyrelsen efter anmodning fra landbruger er registreret i Ministeriet for Fødevarer, Land- brug og Fiskeris Internet Markkort som en GLM-sø, der skal fastholdes og vedligeholdes. Søen skal have et areal på mindst 100 m 2 og områdets samlede areal må ikke overstige 2.000 m 2 . 2) Et fortidsminde og området inden for en afstand af 2 meter herfra, der er beskyttet efter museumslo- vens §§ 29 e og 29 f.",
      "valid_from": "2023-12-08",
      "valid_to": null
    },
    {
      "provision_ref": "1:14",
      "chapter": "1",
      "section": "14",
      "content": "§ 14. Mindst 4 pct. af det samlede omdriftsareal på en bedrift skal, jf. dog stk. 4, være afsat til ét eller flere af følgende typer af ikke-produktive elementer og arealer: 1) Landskabstræk som nævnt i § 13. 2) Søer med et areal på op til 2.000 m 2 , der er omfattet af § 3, stk. 1, 1. pkt., i naturbeskyttelsesloven. 3) Bræmmer på tre meter langs søer og vandløb som nævnt i § 6, der opfylder kravene til slåning § 25, 2. pkt. jf. § 8, stk. 4 og § 8, stk. 1, 2. pkt i bekendtgørelse nr. 1426 af 1. december 2023 om grundbetaling m.v. til landbrugere for 2024. 4) Markkrat i form af områder, der siden den 1. juni 2022 har fremstået som udyrkede arealer på op til 0,5 hektar, der på intet sted er smallere end ti meter, og som er dækket af mindst 75 pct. træer og buske fordelt på hele arealet. Markkrattet skal siden den nævnte dato have været omkranset af omdriftsareal, så dette areal på alle steder er mindst 5 meter bredt målt fra markkrattets yderkant. 5) Braklagte arealer og markbræmmer, der lever op til kravene efter § 15. Markbræmmerne udgøres af arealer, der ikke er bredere end 20 meter, hvori kan indgå bræmmer langs vandløb og søer som nævnt i nr. 3, og som maksimalt udgør 50 pct. af arealet af den markblok, som den er en del af. 6) Småbiotoper i form af delområder på marken på op til 1 hektar, der efter den 31. december 2022 udlægges som områder uden landbrugsaktivitet. Stk. 2. Et element eller areal som omhandlet i stk. 1, nr. 3-6, skal mindst udgøre 100 m 2 . Stk. 3. Mindst 50 pct. af en mark, hvorpå elementer som nævnt i stk. 1, nr. 4 og 6, er beliggende, skal være udlagt til omdriftsareal eller areal til opfyldelse af betingelserne for tilskud under en bio-ordning i henhold til bekendtgørelse nr. 1425 af 1. december 2023 om tilskud til biodiversitet og bæredygtighed for 2024. Stk. 4. Kravet i stk. 1 gælder ikke for bedrifter, hvor mere end 75 pct. af omdriftsarealet anvendes til produktion af græs eller andet grøntfoder, og hvor disse arealer i kalenderåret opfylder følgende betingelser: 1) Arealerne jordbehandles eller omlægges ikke. 2) Arealerne får ikke tilført gødning ud over naturlig afsætning fra græssende husdyr. 3) Arealerne anmeldes i fællesskemaet med en eller flere af følgende afgrødekoder, jf. bilag 1 til bekendtgørelse nr. 1359 af 28. november 2023 om ansøgninger m.v. for landbrugere i Tast selv. a) 247 (Miljøgræs MVJ-tilsagn (0 N), omdrift)). b) 264 (Græs og kløvergræs uden norm, under 50 pct. kløver (omdrift)). c) 285 (Græs og kløvergræs uden norm, over 50 pct. kløver (omdrift)). d) 362 (Paludikultur, omdriftsgræs).",
      "valid_from": "2023-12-08",
      "valid_to": null
    },
    {
      "provision_ref": "1:15",
      "chapter": "1",
      "section": "15",
      "content": "§ 15. På braklagte arealer og markbræmmer som nævnt i § 14, stk. 1, nr. 5, skal der udføres én af følgende aktiviteter: 1) Slåning med henblik på at forhindre opvækst af træer og buske mindst én gang i perioden fra og med den 1. april til og med den 25. oktober, jf. dog stk. 3. 2) Mekanisk jordbehandling og etablering senest 30. april af enten blomsterbrak eller bestøverbrak: a) Blomsterbrak skal pr m 2 bestå af mindst to forskellige frø- og nektarproducerende plantearter, som dog ikke alene må bestå af korn, raps eller majs eller en blanding af disse. b) Bestøverbrak skal pr. m 2 bestå af mindst tre forskellige plantearter, som er omfattet af bilag 6. Stk. 2. I tilfælde af uforudsete vejrhændelser, der gør jorden uegnet til udsåning indenfor fristen, kan Landbrugsstyrelsen meddele ansøgerne en udsættelse af etableringsfristen med op til 14 dage. Stk. 3. Jordbehandling og etablering af blomster- og bestøverbrak, jf. stk. 1, nr. 2, skal mindst foregå hvert andet år, så den udsåede blomsterblanding på arealet til stadighed lever op til de angivne plantedækkekrav. Den udsåede blomsterblanding skal udgøre mindst 50 pct. af plantedækket på arealet. Stk. 4. Slåning på arealerne må ikke ske i perioden fra og med den 1. maj til og med den 31. juli. Selektiv bekæmpelse af kæmpebjørneklo og flyvehavre er ikke omfattet af bestemmelsen i 1. pkt.",
      "valid_from": "2023-12-08",
      "valid_to": null
    },
    {
      "provision_ref": "1:16",
      "chapter": "1",
      "section": "16",
      "content": "§ 16. Elementer som nævnt i § 14, stk. 1, nr. 2, 4 og 6, samt søer omfattet af § 14, stk. 1, nr. 1, skal ligge i en afstand af mindst 5 meter fra 1) andre elementer af samme type, og 2) to eller flere elementer af de nævnte typer, der er placeret samlet i en gruppe uden indbyrdes afstand eller med en indbyrdes afstand på under 5 meter. Stk. 2. Grupper af elementer som nævnt i stk. 1, nr. 2, skal ligge i en afstand af mindst 5 meter fra andre sådanne grupper af elementer. Stk. 3. Det samlede areal af to eller flere elementer som omhandlet i § 14, stk. 1, nr. 2, 4 og 6, samt søer omfattet af § 14, stk. 1, nr. 1, der er placeret samlet i en gruppe uden indbyrdes afstand eller med en indbyrdes afstand på under 5 meter, kan højst udgøre 1 hektar. Stk. 4. Flere markbræmmer, jf. § 14, stk. 1, nr. 5, skal ligge i en indbyrdes afstand af mindst 5 meter til hinanden.",
      "valid_from": "2023-12-08",
      "valid_to": null
    },
    {
      "provision_ref": "1:17",
      "chapter": "1",
      "section": "17",
      "content": "§ 17. Elementer og arealer, der er afsat til opfyldelse af kravet i § 14, stk. 1, må ikke anvendes til nogen form for aktivitet, der er tilknyttet produktion, herunder hold af husdyr og dyrkning eller høst af afgrøder til brug for produktion af fødevarer, eller andre aktiviteter, der væsentligt hæmmer biodiversiteten. Slåning i overensstemmelse med § 15 anses ikke for en aktivitet, der er tilknyttet produktion, når materialet fra slåningen ikke fjernes fra arealerne.",
      "valid_from": "2023-12-08",
      "valid_to": null
    },
    {
      "provision_ref": "1:18",
      "chapter": "1",
      "section": "18",
      "content": "§ 18. Et ikke-produktivt element eller areal, der anvendes til opfyldelse af kravet i § 14, stk. 1, skal være indberettet som et ikke-produktivt element eller areal i fællesskemaet for det omhandlede omdriftsareal, jf. § 5, nr. 3, i bekendtgørelse nr. 1359 af 28. november 2023 om ansøgninger m.v. for landbrugere i Tast selv. Frem til indgivelsen af fællesskemaet i ansøgningsåret skal de ikke-produktive arealer eller elementer, der anvendes til opfyldelse af kravet i § 14, stk. 1, kunne anvises ved kontrol. Stk. 2. Indberetningen kan i ansøgningsperioden ændres i overensstemmelse med reglerne i den bekendtgørelse, der er nævnt i stk. 1. Stk. 3. Elementer, som omhandlet i § 14, stk. 1, nr. 1, 2 og 4, kan anvendes til at opfylde kravet i § 14, stk. 1, når tilskudsmodtager har indtegnet marken henover disse elementer i markkortet til fællesskemaet. Stk. 4. Hvis de elementer og arealer, som er indberettet i overensstemmelse med stk. 1-3, ikke opfylder de krav, som fremgår af §§ 14-17, kan elementer og arealer, der er indberettet i fællesskemaet til opfyldelse af støttekriterierne i medfør af bekendtgørelse nr. 1425 af 1. december 2023 om tilskud til biodiversitet og bæredygtighed for 2024, anvendes til opfyldelse af kravet i § 14, stk. 1, hvis de opfylder de krav, som fremgår af §§ 14-17.",
      "valid_from": "2023-12-08",
      "valid_to": null
    },
    {
      "provision_ref": "1:19",
      "chapter": "1",
      "section": "19",
      "content": "§ 19. I perioden fra og med den 15. marts til og med den 31. juli må der ikke foretages beskæring af buskads og træer, der er beliggende på landbrugsarealer, men som ikke indgår i produktion.",
      "valid_from": "2023-12-08",
      "valid_to": null
    },
    {
      "provision_ref": "1:20",
      "chapter": "1",
      "section": "20",
      "content": "§ 20. Permanente græsarealer, som er beliggende i habitatområder inden for de naturtyper, som fremgår af bilag 5 til bekendtgørelse nr. 1098 af 21. august 2023 om udpegning og administration af internationale naturbeskyttelsesområder samt beskyttelse af visse arter må ikke omlægges eller pløjes.",
      "valid_from": "2023-12-08",
      "valid_to": null
    },
    {
      "provision_ref": "1:21",
      "chapter": "1",
      "section": "21",
      "content": "§ 21. Manglende overholdelse af de minimumsstandarder for god landbrugs- og miljømæssig stand for jord (GLM-krav), der fremgår af §§ 4-20, og de lovgivningsbestemte forvaltningskrav, der fremgår af bilag 1 og 2, kan, jf. dog stk. 2 og 4, medføre nedsættelse af tilskud eller udelukkelse fra at modtage tilskud, når 1) den manglende overholdelse er resultatet af en handling eller udeladelse, som direkte kan tillægges tilskudsmodtager, og den manglende overholdelse har tilknytning til tilskudsmodtagers landbrugsaktivitet, eller 2) den manglende overholdelse vedrører tilskudsmodtagers bedrift eller andre områder, hvor tilskudsmodtager er ansvarlig for driften. Stk. 2. For skovområder finder stk. 1 ikke anvendelse, hvis der ikke er anmodet om støtte til det pågældende område i henhold til de ordninger, som er nævnt i § 1, stk. 1, nr. 10, § 1, stk. 2, nr. 1, og § 1, stk. 3, nr. 1 og 2. Stk. 3. Nedsættelsen eller udelukkelsen efter stk. 1 beregnes på grundlag af de tilskud, der er udbetalt eller skal udbetales i det kalenderår, hvor den manglende overholdelse fandt sted. Ved vurderingen af den administrative sanktion tages hensyn til, hvor alvorlig, omfattende, varig eller hyppig, den konstaterede manglende overholdelse er, og om den er tilsigtet. Stk. 4. Nedsættelse eller udelukkelse efter stk. 1 sker ikke, hvis den manglende overholdelse af en minimumsstandard eller et krav skyldes 1) force majeure, 2) usædvanlige omstændigheder eller 3) påbud fra en offentlig myndighed.",
      "valid_from": "2023-12-08",
      "valid_to": null
    },
    {
      "provision_ref": "1:22",
      "chapter": "1",
      "section": "22",
      "content": "§ 22. Hvor rådigheden over et areal eller en bedrift helt eller delvis overdrages i løbet af et kalender år, hvor reglerne om konditionalitet ikke overholdes på arealet eller bedriften, pålægges de administrative sanktioner den tilskudsmodtager, der i overtrædelsesåret eller konstateringsåret har søgt tilskud til det omhandlede areal eller bedrift, hvis den manglende overholdelse direkte kan tillægges 1) den, som helt eller delvist har overdraget arealet, eller 2) den, som helt eller delvist har fået arealet overdraget.",
      "valid_from": "2023-12-08",
      "valid_to": null
    },
    {
      "provision_ref": "1:23",
      "chapter": "1",
      "section": "23",
      "content": "§ 23. Afgørelser sendes digitalt til ansøger via Tast selv. Stk. 2. Landbrugsstyrelsen sender partshøringer efter forvaltningslovens § 19 til ansøger via Tast selv. Stk. 3. Ansøgers besvarelse af partshøringer skal indgives via Tast selv, jf. dog stk. 4. Stk. 4. Ansøgers besvarelse af partshøring i form af geo-refererede fotos som dokumentation for opfyldelse af forpligtigelserne efter § 11 om afgrøderotation skal ske ved anvendelse af den digitale applikation, som Landbrugsstyrelsen stiller til rådighed.",
      "valid_from": "2023-12-08",
      "valid_to": null
    },
    {
      "provision_ref": "1:24",
      "chapter": "1",
      "section": "24",
      "content": "§ 24. Bekendtgørelsen træder i kraft den 1. januar 2024.",
      "valid_from": "2023-12-08",
      "valid_to": null
    }
  ],
  "definitions": []
}
