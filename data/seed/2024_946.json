{
  "id": "2024:946",
  "type": "statute",
  "title": "Bekendtgørelse om redaktionel produktionsstøtte til ugeaviser",
  "short_name": "BEK H#LOKDOK04",
  "status": "in_force",
  "issued_date": "2024-08-05",
  "url": "https://www.retsinformation.dk/eli/lta/2024/946/xml",
  "description": "Retsinformation source. DocumentId=AK002245; AccessionNumber=B20240094605; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på tilskud, der efter ansøgning ydes til trykte og digitale skrevne lokale ugeaviser, der har et indhold, som er redigeret til et lokalt dansk publikum, formidler selvstændigt journalistisk bearbejdet stof og har det blandede indhold, der karakteriserer ugeaviser, og som hidrører fra forskellige kilder. Stk. 2. Tilskud i form af redaktionel produktionsstøtte til ugeaviser kan ydes til trykte ugeaviser og digitale ugeaviser, der primært består af tekstindhold. Stk. 3. Tilskud i form af redaktionel produktionsstøtte til ugeaviser kan også ydes til ugeaviser med nyhedsindhold, der primært består af levende billeder, lyd m.v. Skrevne nyheder skal dog udgøre en betydelig del af ugeavisens samlede indhold, minimum én tredjedel, og have en selvstændig værdi."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Ugeavis: Selvstændig trykt eller digital lokal ugeavis eller ugeavislignende publikation inklusiv alle de tilknyttede platforme og versioner. 2) Trykt ugeavis: En periodisk udgivelse, der udkommer minimum 12 gange årligt, og som distribueres til et bredere publikum på trykt papir eller lignende materiale, såsom avispapir, indeholdende skrevne artikler, nyheder, annoncer og andre opdateringer af interesse for det lokale samfund eller den pågældende lokale målgruppe og kan indeholde tekst, billeder m.v. 3) Digital ugeavis: En periodisk udgivelse eller version af ugeavisen, der udkommer eller stilles til rådighed for brugerne minimum 12 gange årligt, og som distribueres til et bredere publikum elektronisk via internettet eller andre digitale platforme, indeholdende skrevne artikler, nyheder, annoncer og andre opdateringer af interesse for det lokale samfund eller den pågældende lokale målgruppe og kan understøttes af billeder, lyd, videoindhold m.v. 4) Blog og debatforum: Opinions-, holdnings- og livsstilsformat mv., hvor der ikke sker en forhåndsredigering, redaktionel udvælgelse eller lignende, og hvis indhold ikke kan karakteriseres som redaktionelt. 5) Lokal ugeavis: En ugeavis hvis indhold overvejende er af interesse for beboere i et geografisk afgrænset lokalt område såsom en kommune, et bymæssigt kvarter eller et naturligt handelsdistrikt m.v. 6) Geografisk område: Et afgrænset lokalt område såsom en kommune, et bymæssigt kvarter eller et naturligt handelsdistrikt m.v., som ved ansøgning angives som ugeavisens dækningsområde. 7) Redaktionelle omkostninger: Omkostninger, der er forbundet med produktion af redaktionelt indhold til den pågældende ugeavis."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Tilskud efter § 1 kan alene ydes til ugeaviser, der ikke samtidig modtager tilskud i form af 1) redaktionel produktionsstøtte, jf. §§ 3-4 i lov om mediestøtte, 2) redaktionel produktionsstøtte til publicistiske magasiner, jf. § 5 b i lov om mediestøtte, 3) etableringsstøtte, jf. § 7 i lov om mediestøtte, eller 4) tilskud efter lov om distributionstilskud til visse periodiske blade og tidsskrifter. Stk. 2. Der ydes ikke tilskud til: 1) Ugeaviser, der ejes helt eller delvist af offentlige institutioner eller af offentligt finansierede selskaber eller lignende. 2) Ugeaviser, hvis hovedformål er kommerciel reklame. 3) Ugeaviser, der alene er rettet mod eller alene kan tilgås af bestemte erhvervs- og faggrupper, medlemmer af arbejdsgiver, arbejdstager- eller brancheorganisationer, politiske partier eller ansatte i offentlige institutioner m.v. 4) Ugeaviser, hvor der er en direkte tilknytning mellem det redaktionelle stof og annoncerne. 5) Ugeaviser med anden interessefremmende karakter, herunder lokale turisme- og erhvervsblade m.v., eller publikationer fra foreninger og organisationer. 6) Blogs eller debatfora, der ikke er tilknyttet en ugeavis. 7) Ugeaviser, hvis indhold efter en konkret vurdering fra Medienævnet anses for i overvejende grad at være automatisk genereret uden egentlig selvstændig redaktionel behandling."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Det er en betingelse for at opnå tilskud, jf. § 1, at en ugeavis 1) er en selvstændig ugeavis med en ansvarshavende redaktør, 2) er en lokal ugeavis, 3) på redaktionen har redaktionelle medarbejdere, som sammen med den ansvarshavende redaktør udgør minimum 0,5 lønnet redaktionelt årsværk, 4) har et indhold, hvor mindst en fjerdedel af det samlede indhold er redaktionelt stof i form af artikler m.v., 5) i det redaktionelle stof dækker flere forskellige emner, 6) i det redaktionelle stof behandler nyhedsstof overvejende i form af lokalt stof, 7) har et indhold, hvor mindst en tolvtedel af det samlede indhold er selvstændigt journalistisk bearbejdet stof med henblik på offentliggørelse i den pågældende ugeavis, 8) udkommer i ny udgave minimum 12 gange årligt, og 9) er omfattet af Pressenævnets kompetence eller på ansøgningstidspunktet er anmeldt hos Pressenævnet. Stk. 2. Ved vurderingen af, om en ugeavis er en selvstændig ugeavis, jf. stk. 1, nr. 1, lægges der bl.a. vægt på, at 1) ugeavisens redaktionelle stof har en specifik og selvstændig værdi for ugeavisen, og 2) ugeavisen har et selvstændigt brand. Stk. 3. Ved en vurdering af, om ugeavisen er lokal, jf. stk. 1, nr. 2, lægges der bl.a. vægt på, at 1) en væsentlig andel af det redaktionelle stof behandler lokale forhold i det pågældende geografiske område, 2) en væsentlig andel af det selvstændigt journalistisk bearbejdede stof behandler lokale forhold i det pågældende geografiske område, 3) der i ugeavisen jævnligt optræder redaktionelt stof fra hele det pågældende geografiske område, og 4) ugeavisens brand og profil afspejler, at der er tale om en lokal ugeavis fra det pågældende geografiske område. Stk. 4. I opgørelsen af de redaktionelle årsværk, jf. stk. 1, nr. 3, indgår lønnede indholdsproducerende medarbejdere, herunder lønnede praktikanter samt redaktionelle ledere med kreativ redaktionel slutproduktion til den pågældende ugeavis. Et redaktionelt årsværk kan bestå af flere medarbejdere. Freelancemedarbejdere tæller ikke med ved opgørelsen af redaktionelle årsværk. Stk. 5. Ved redaktionelt stof, jf. stk. 1, nr. 4, forstås indhold, der ikke er annoncer. Andelen af redaktionelt stof opgøres som et gennemsnit over tre fortløbende udgivelser eller versioner af ugeavisen. Ved vurderingen af digitale ugeavisers indhold sker opmålingen på baggrund af ugeavisens wireframe. Stk. 6. Ved flere forskellige emner, jf. stk. 1, nr. 5, forstås redaktionelt stof om f.eks. kultur, politik, samfund m.v. fra det pågældende geografiske område. Stk. 7. Ved lokalt stof, jf. stk. 1, nr. 6, forstås et indhold, som handler om lokale forhold, og som derfor kan have en særlig interesse for befolkningen i det pågældende geografiske område samt de umiddelbart tilgrænsende områder. Stk. 8. Ved selvstændigt journalistisk bearbejdet stof med henblik på offentliggørelse i den pågældende ugeavis, jf. stk. 1, nr. 7, forstås produktion af indhold, der er aftalt med ugeavisen, og som er initieret, igangsat, udført af eller for, publiceret i og betalt af ugeavisen. Klummer, kommentarer, blogindlæg m.v. som leveres uden betaling kan tælles med som selvstændigt journalistisk bearbejdet stof, såfremt den pågældende bidragsyder er fast tilknyttet ugeavisen. Andelen af selvstændigt journalistisk bearbejdet stof opgøres som et gennemsnit over tre fortløbende udgivelser eller versioner af ugeavisen. Stk. 9. Ved en ny udgave, jf. stk. 1, nr. 8, forstås en trykt udgivelse eller en digital version af ugeavisen, som stilles til rådighed for brugerne, og som indeholder mindst 10 artikler i form af redaktionelt stof, der adskiller sig fra tidligere publicerede artikler i ugeavisen. En trykt udgivelse eller digital version, som ikke indeholder 10 nye artikler som omhandlet i 1. pkt., kan alligevel tælles med som en ny udgave efter stk. 1, nr. 8, hvis den sammen med den foregående og den efterfølgende udgivelse eller version i gennemsnit har mindst 10 nye artikler."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Medienævnet varetager administrationen af tilskud i form af redaktionel produktionsstøtte til ugeaviser, herunder træffer afgørelse, fører kontrol og tilsyn, jf. kapitel 2 i lov om mediestøtte. Stk. 2. Slots- og Kulturstyrelsen stiller sekretariatsbistand til rådighed for Medienævnet."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Tilskud i form af redaktionel produktionsstøtte til ugeaviser ydes på baggrund af en ansøgning. Ansøgningen indsendes til Medienævnet inden en af Medienævnet fastsat frist, jf. § 15. Stk. 2. Inden for den fastsatte frist, jf. stk. 1, kan der indsendes én ansøgning per ugeavis."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Ved ansøgning, jf. § 6, stk. 1, skal ansøger oplyse 1) om ugeavisen oppebærer redaktionel produktionsstøtte, redaktionel produktionsstøtte til publicistiske magasiner eller etableringsstøtte i henhold til lov om mediestøtte, eller tilskud efter lov om distributionstilskud til visse periodiske blade og tidsskrifter, jf. § 3, stk. 1, 2) om ugeavisen er ejet helt eller delvist af offentlige institutioner eller af offentligt finansierede selskaber eller lignende, jf. § 3, stk. 2, nr. 1, 3) om ugeavisens hovedformål er kommerciel reklame, jf. § 3, stk. 2, nr. 2, 4) om ugeavisen alene er rettet mod eller alene kan tilgås af bestemte erhvervs- og faggrupper, medlemmer af arbejdsgiver, arbejdstager- eller brancheorganisationer, politiske partier eller ansatte i offentlige institutioner m.v., jf. § 3, stk. 2, nr. 3, 5) om der i ugeavisen er en direkte tilknytning mellem det redaktionelle stof og annoncerne, jf. § 3, stk. 2, nr. 4, 6) om ugeavisen har anden interessefremmende karakter såsom lokale turisme- og erhvervsblade eller publikationer fra foreninger og organisationer, jf. § 3, stk. 2, nr. 5, og 7) om ugeavisens indhold i overvejende grad er automatisk genereret uden egentlig selvstændig redaktionel behandling, jf. § 3, stk. 2, nr. 7."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Ansøgere skal ud over de i § 7 anførte oplysninger indsende følgende: 1) Dokumentation for, at ugeavisen opfylder betingelserne i § 4, stk. 1, nr. 1-9. 2) En opgørelse over ugeavisens redaktionelle omkostninger opgjort i det seneste regnskabsår, hvor der foreligger årsregnskab, jf. dog stk. 5. Stk. 2. Ugeaviser, hvor opgørelsen over de redaktionelle omkostninger udgør mindre end 167.000 kr., skal vedlægge en erklæring på tro og love om opgørelsens rigtighed. Stk. 3. Uanset stk. 2 kan Medienævnet kræve, at opgørelsen over de redaktionelle omkostninger skal vedlægges en revisorpåtegnet erklæring, herunder i tilfælde, hvor den faktiske støtte udgør 100.000 kr. eller derover. Stk. 4. Ugeaviser, hvor opgørelsen over de redaktionelle omkostninger udgør 167.000 kr. eller derover, skal vedlægge en revisorpåtegnet erklæring. Den revisorpåtegnede erklæring, skal til enhver tid følge bekendtgørelsen om godkendte revisorers erklæringer og de af Medienævnet udarbejdede vejledninger herom. Stk. 5. Ugeaviser omfattet af § 12, stk. 2, skal i stedet for oplysningerne efter stk. 1, nr. 2, indsende en opgørelse over ugeavisens budgetterede redaktionelle omkostninger i det seneste år før tilskudsåret. Stk. 6. Medienævnet kan kræve, at opgørelsen, jf. stk. 1, nr. 2, skal vedlægges grunddokumentation."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Det er en betingelse for at modtage redaktionel produktionsstøtte til ugeaviser, at udgiveren af ugeavisen afgiver de nødvendige oplysninger til brug for fordelingen og udbetalingen. Stk. 2. Det påhviler tilskudsmodtager straks at meddele Medienævnet, såfremt der sker væsentlige ændringer i de oplysninger, der har dannet grundlag for tildeling af tilskud. Stk. 3. Støtten ophører fra det tidspunkt, hvor en ugeavis ikke længere opfylder betingelserne i § 4. Stk. 4. Vurderingen af, om en ugeavis er støtteberettiget, foretages som en samlet vurdering på baggrund af et af Medienævnet fastsat antal udgivelser. Vurderingen foretages i forbindelse med ansøgningen og eventuelt i løbet af tilskudsåret."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Medienævnet kan af ansøger kræve de oplysninger, som Medienævnet finder nødvendige for behandlingen af ansøgningen, og som er nødvendige for administration af tilskudsordningen. Stk. 2. Medienævnet kan fastsætte en frist for afgivelsen af oplysninger. Stk. 3. Såfremt Medienævnet ikke modtager tilstrækkelige oplysninger fra ansøger, kan der gives afslag på ansøgningen."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Har en ugeavis én gang modtaget redaktionel produktionsstøtte til ugeaviser, jf. § 1, registreres ugeavisen som modtager af redaktionel produktionsstøtte til ugeaviser i Medienævnet. Stk. 2. Ved efterfølgende ansøgningsrunder skal ugeavisen, jf. stk. 1, alene indsende de oplysninger, som fremgår af § 8, stk. 1, nr. 2, til brug for beregning af tilskuddet for året."
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Tilskud beregnes i forhold til de enkelte ugeavisers redaktionelle omkostninger, og det beløb, der i tilskudsåret er afsat til formålet på finansloven. Omkostningerne opgøres på ansøgningstidspunktet på baggrund af det seneste regnskabsår, hvor der foreligger årsregnskab. Stk. 2. For ugeaviser, der ikke er udkommet i hele det seneste regnskabsår, hvor der foreligger årsregnskab, beregnes tilskud i stedet på baggrund af et revisorpåtegnet budget for de redaktionelle omkostninger i det seneste år før tilskudsåret. Budgettet skal være opdateret på baggrund af de faktiske omkostninger på ansøgningstidspunktet. Stk. 3. Medienævnet udarbejder en vejledning om, hvad der kan medregnes som redaktionelle omkostninger."
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Tilskud i form af redaktionel produktionsstøtte til ugeaviser kan maksimalt udgøre 60 pct. af ugeavisens redaktionelle omkostninger og maksimalt 1,0 mio. kr. årligt. Stk. 2. Tilskud ydes for et finansår."
    },
    {
      "provision_ref": "5:14",
      "chapter": "5",
      "section": "14",
      "content": "§ 14. Udbetaling af tilskud foretages, når Medienævnet har afsluttet behandlingen af årets ansøgninger. Stk. 2. Tilskud kan udbetales ratevist. Stk. 3. Tilskud udbetales til udgivers NemKonto."
    },
    {
      "provision_ref": "5:15",
      "chapter": "5",
      "section": "15",
      "content": "§ 15. Ansøgninger efter denne bekendtgørelse indsendes ved anvendelse af den digitale selvbetjeningsløsning, som Slots- og Kulturstyrelsen stiller til rådighed. Ansøgninger, der ikke indgives ved denne form for digital selvbetjening, afvises af Medienævnet, jf. dog stk. 3. Stk. 2. Rigtigheden af oplysningerne på den digitale ansøgning bekræftes ved digital signatur. Stk. 3. Hvis Medienævnet finder, at der foreligger særlige forhold, der gør, at ansøger ikke må forventes at kunne anvende digital selvbetjening, kan Medienævnet tilbyde, at ansøgningen kan indgives på anden måde end ved digital selvbetjening efter stk. 1. Medienævnet bestemmer, hvordan en ansøgning omfattet af 1. pkt. skal indgives, herunder om den skal indgives mundtligt eller skriftligt. Stk. 4. En digital ansøgning anses for at være kommet frem, når den er tilgængelig for Medienævnet."
    },
    {
      "provision_ref": "5:16",
      "chapter": "5",
      "section": "16",
      "content": "§ 16. Medienævnet fører tilsyn med ordningen, herunder ved stikprøvekontrol ved ansøgere af tilskud og modtagere af redaktionel produktionsstøtte til ugeaviser. Stk. 2. Medienævnet kan af tilskudsmodtager kræve de oplysninger, der er nødvendige for at føre tilsyn og kontrol med udbetalt tilskud."
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Medienævnet kræver udbetalt tilskud helt eller delvist tilbagebetalt og tilbagekalder tilsagn om tilskud i tilfælde af, at 1) tilskudsmodtager har afgivet urigtige eller vildledende oplysninger eller har fortiet væsentlige oplysninger i forbindelse med ansøgninger eller dokumentation, samt i tilfælde hvor tilskudsmodtager ikke opfylder de betingelser, der er knyttet til tilskuddet, eller ikke gennemfører de forudsatte aktiviteter, eller 2) ugeavisen eller udgiver ikke opfylder de i bekendtgørelsen fastsatte krav, herunder hvis det pågældende ugeavis ved en efterfølgende klagesag hos Pressenævnet vurderes ikke at være omfattet af Pressenævnets kompetence i støtteperioden, jf. § 4, stk. 1, nr. 9. Stk. 2. Medienævnet kan ud fra en samlet vurdering kræve en forholdsmæssig tilbagebetaling af det tildelte tilskud, såfremt en ugeavis sammenlægges eller nedlukkes i løbet af tilskudsåret. Stk. 3. Medienævnet kan i umiddelbar forlængelse af en afgørelse efter stk. 1 fastsætte skærpede vilkår for tilskud til en ugeavis, herunder om aflevering af redegørelser, dokumentation m.v., hvis dette er nødvendigt for at forebygge yderligere overtrædelser. Stk. 4. Medienævnet vil bringe udbetaling af støtte til en ugeavis til ophør, hvis det ud fra en samlet vurdering må anses for åbenbart, at grundlaget for støtte er bortfaldet."
    },
    {
      "provision_ref": "6:18",
      "chapter": "6",
      "section": "18",
      "content": "§ 18. Medienævnets afgørelser truffet efter denne bekendtgørelse kan ikke indbringes for anden administrativ myndighed, jf. § 14 i lov om mediestøtte."
    },
    {
      "provision_ref": "7:19",
      "chapter": "7",
      "section": "19",
      "content": "§ 19. Bekendtgørelsen træder i kraft den 9. august 2024."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på tilskud, der efter ansøgning ydes til trykte og digitale skrevne lokale ugeaviser, der har et indhold, som er redigeret til et lokalt dansk publikum, formidler selvstændigt journalistisk bearbejdet stof og har det blandede indhold, der karakteriserer ugeaviser, og som hidrører fra forskellige kilder. Stk. 2. Tilskud i form af redaktionel produktionsstøtte til ugeaviser kan ydes til trykte ugeaviser og digitale ugeaviser, der primært består af tekstindhold. Stk. 3. Tilskud i form af redaktionel produktionsstøtte til ugeaviser kan også ydes til ugeaviser med nyhedsindhold, der primært består af levende billeder, lyd m.v. Skrevne nyheder skal dog udgøre en betydelig del af ugeavisens samlede indhold, minimum én tredjedel, og have en selvstændig værdi.",
      "valid_from": "2024-08-05",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Ugeavis: Selvstændig trykt eller digital lokal ugeavis eller ugeavislignende publikation inklusiv alle de tilknyttede platforme og versioner. 2) Trykt ugeavis: En periodisk udgivelse, der udkommer minimum 12 gange årligt, og som distribueres til et bredere publikum på trykt papir eller lignende materiale, såsom avispapir, indeholdende skrevne artikler, nyheder, annoncer og andre opdateringer af interesse for det lokale samfund eller den pågældende lokale målgruppe og kan indeholde tekst, billeder m.v. 3) Digital ugeavis: En periodisk udgivelse eller version af ugeavisen, der udkommer eller stilles til rådighed for brugerne minimum 12 gange årligt, og som distribueres til et bredere publikum elektronisk via internettet eller andre digitale platforme, indeholdende skrevne artikler, nyheder, annoncer og andre opdateringer af interesse for det lokale samfund eller den pågældende lokale målgruppe og kan understøttes af billeder, lyd, videoindhold m.v. 4) Blog og debatforum: Opinions-, holdnings- og livsstilsformat mv., hvor der ikke sker en forhåndsredigering, redaktionel udvælgelse eller lignende, og hvis indhold ikke kan karakteriseres som redaktionelt. 5) Lokal ugeavis: En ugeavis hvis indhold overvejende er af interesse for beboere i et geografisk afgrænset lokalt område såsom en kommune, et bymæssigt kvarter eller et naturligt handelsdistrikt m.v. 6) Geografisk område: Et afgrænset lokalt område såsom en kommune, et bymæssigt kvarter eller et naturligt handelsdistrikt m.v., som ved ansøgning angives som ugeavisens dækningsområde. 7) Redaktionelle omkostninger: Omkostninger, der er forbundet med produktion af redaktionelt indhold til den pågældende ugeavis.",
      "valid_from": "2024-08-05",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Tilskud efter § 1 kan alene ydes til ugeaviser, der ikke samtidig modtager tilskud i form af 1) redaktionel produktionsstøtte, jf. §§ 3-4 i lov om mediestøtte, 2) redaktionel produktionsstøtte til publicistiske magasiner, jf. § 5 b i lov om mediestøtte, 3) etableringsstøtte, jf. § 7 i lov om mediestøtte, eller 4) tilskud efter lov om distributionstilskud til visse periodiske blade og tidsskrifter. Stk. 2. Der ydes ikke tilskud til: 1) Ugeaviser, der ejes helt eller delvist af offentlige institutioner eller af offentligt finansierede selskaber eller lignende. 2) Ugeaviser, hvis hovedformål er kommerciel reklame. 3) Ugeaviser, der alene er rettet mod eller alene kan tilgås af bestemte erhvervs- og faggrupper, medlemmer af arbejdsgiver, arbejdstager- eller brancheorganisationer, politiske partier eller ansatte i offentlige institutioner m.v. 4) Ugeaviser, hvor der er en direkte tilknytning mellem det redaktionelle stof og annoncerne. 5) Ugeaviser med anden interessefremmende karakter, herunder lokale turisme- og erhvervsblade m.v., eller publikationer fra foreninger og organisationer. 6) Blogs eller debatfora, der ikke er tilknyttet en ugeavis. 7) Ugeaviser, hvis indhold efter en konkret vurdering fra Medienævnet anses for i overvejende grad at være automatisk genereret uden egentlig selvstændig redaktionel behandling.",
      "valid_from": "2024-08-05",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Det er en betingelse for at opnå tilskud, jf. § 1, at en ugeavis 1) er en selvstændig ugeavis med en ansvarshavende redaktør, 2) er en lokal ugeavis, 3) på redaktionen har redaktionelle medarbejdere, som sammen med den ansvarshavende redaktør udgør minimum 0,5 lønnet redaktionelt årsværk, 4) har et indhold, hvor mindst en fjerdedel af det samlede indhold er redaktionelt stof i form af artikler m.v., 5) i det redaktionelle stof dækker flere forskellige emner, 6) i det redaktionelle stof behandler nyhedsstof overvejende i form af lokalt stof, 7) har et indhold, hvor mindst en tolvtedel af det samlede indhold er selvstændigt journalistisk bearbejdet stof med henblik på offentliggørelse i den pågældende ugeavis, 8) udkommer i ny udgave minimum 12 gange årligt, og 9) er omfattet af Pressenævnets kompetence eller på ansøgningstidspunktet er anmeldt hos Pressenævnet. Stk. 2. Ved vurderingen af, om en ugeavis er en selvstændig ugeavis, jf. stk. 1, nr. 1, lægges der bl.a. vægt på, at 1) ugeavisens redaktionelle stof har en specifik og selvstændig værdi for ugeavisen, og 2) ugeavisen har et selvstændigt brand. Stk. 3. Ved en vurdering af, om ugeavisen er lokal, jf. stk. 1, nr. 2, lægges der bl.a. vægt på, at 1) en væsentlig andel af det redaktionelle stof behandler lokale forhold i det pågældende geografiske område, 2) en væsentlig andel af det selvstændigt journalistisk bearbejdede stof behandler lokale forhold i det pågældende geografiske område, 3) der i ugeavisen jævnligt optræder redaktionelt stof fra hele det pågældende geografiske område, og 4) ugeavisens brand og profil afspejler, at der er tale om en lokal ugeavis fra det pågældende geografiske område. Stk. 4. I opgørelsen af de redaktionelle årsværk, jf. stk. 1, nr. 3, indgår lønnede indholdsproducerende medarbejdere, herunder lønnede praktikanter samt redaktionelle ledere med kreativ redaktionel slutproduktion til den pågældende ugeavis. Et redaktionelt årsværk kan bestå af flere medarbejdere. Freelancemedarbejdere tæller ikke med ved opgørelsen af redaktionelle årsværk. Stk. 5. Ved redaktionelt stof, jf. stk. 1, nr. 4, forstås indhold, der ikke er annoncer. Andelen af redaktionelt stof opgøres som et gennemsnit over tre fortløbende udgivelser eller versioner af ugeavisen. Ved vurderingen af digitale ugeavisers indhold sker opmålingen på baggrund af ugeavisens wireframe. Stk. 6. Ved flere forskellige emner, jf. stk. 1, nr. 5, forstås redaktionelt stof om f.eks. kultur, politik, samfund m.v. fra det pågældende geografiske område. Stk. 7. Ved lokalt stof, jf. stk. 1, nr. 6, forstås et indhold, som handler om lokale forhold, og som derfor kan have en særlig interesse for befolkningen i det pågældende geografiske område samt de umiddelbart tilgrænsende områder. Stk. 8. Ved selvstændigt journalistisk bearbejdet stof med henblik på offentliggørelse i den pågældende ugeavis, jf. stk. 1, nr. 7, forstås produktion af indhold, der er aftalt med ugeavisen, og som er initieret, igangsat, udført af eller for, publiceret i og betalt af ugeavisen. Klummer, kommentarer, blogindlæg m.v. som leveres uden betaling kan tælles med som selvstændigt journalistisk bearbejdet stof, såfremt den pågældende bidragsyder er fast tilknyttet ugeavisen. Andelen af selvstændigt journalistisk bearbejdet stof opgøres som et gennemsnit over tre fortløbende udgivelser eller versioner af ugeavisen. Stk. 9. Ved en ny udgave, jf. stk. 1, nr. 8, forstås en trykt udgivelse eller en digital version af ugeavisen, som stilles til rådighed for brugerne, og som indeholder mindst 10 artikler i form af redaktionelt stof, der adskiller sig fra tidligere publicerede artikler i ugeavisen. En trykt udgivelse eller digital version, som ikke indeholder 10 nye artikler som omhandlet i 1. pkt., kan alligevel tælles med som en ny udgave efter stk. 1, nr. 8, hvis den sammen med den foregående og den efterfølgende udgivelse eller version i gennemsnit har mindst 10 nye artikler.",
      "valid_from": "2024-08-05",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Medienævnet varetager administrationen af tilskud i form af redaktionel produktionsstøtte til ugeaviser, herunder træffer afgørelse, fører kontrol og tilsyn, jf. kapitel 2 i lov om mediestøtte. Stk. 2. Slots- og Kulturstyrelsen stiller sekretariatsbistand til rådighed for Medienævnet.",
      "valid_from": "2024-08-05",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Tilskud i form af redaktionel produktionsstøtte til ugeaviser ydes på baggrund af en ansøgning. Ansøgningen indsendes til Medienævnet inden en af Medienævnet fastsat frist, jf. § 15. Stk. 2. Inden for den fastsatte frist, jf. stk. 1, kan der indsendes én ansøgning per ugeavis.",
      "valid_from": "2024-08-05",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Ved ansøgning, jf. § 6, stk. 1, skal ansøger oplyse 1) om ugeavisen oppebærer redaktionel produktionsstøtte, redaktionel produktionsstøtte til publicistiske magasiner eller etableringsstøtte i henhold til lov om mediestøtte, eller tilskud efter lov om distributionstilskud til visse periodiske blade og tidsskrifter, jf. § 3, stk. 1, 2) om ugeavisen er ejet helt eller delvist af offentlige institutioner eller af offentligt finansierede selskaber eller lignende, jf. § 3, stk. 2, nr. 1, 3) om ugeavisens hovedformål er kommerciel reklame, jf. § 3, stk. 2, nr. 2, 4) om ugeavisen alene er rettet mod eller alene kan tilgås af bestemte erhvervs- og faggrupper, medlemmer af arbejdsgiver, arbejdstager- eller brancheorganisationer, politiske partier eller ansatte i offentlige institutioner m.v., jf. § 3, stk. 2, nr. 3, 5) om der i ugeavisen er en direkte tilknytning mellem det redaktionelle stof og annoncerne, jf. § 3, stk. 2, nr. 4, 6) om ugeavisen har anden interessefremmende karakter såsom lokale turisme- og erhvervsblade eller publikationer fra foreninger og organisationer, jf. § 3, stk. 2, nr. 5, og 7) om ugeavisens indhold i overvejende grad er automatisk genereret uden egentlig selvstændig redaktionel behandling, jf. § 3, stk. 2, nr. 7.",
      "valid_from": "2024-08-05",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Ansøgere skal ud over de i § 7 anførte oplysninger indsende følgende: 1) Dokumentation for, at ugeavisen opfylder betingelserne i § 4, stk. 1, nr. 1-9. 2) En opgørelse over ugeavisens redaktionelle omkostninger opgjort i det seneste regnskabsår, hvor der foreligger årsregnskab, jf. dog stk. 5. Stk. 2. Ugeaviser, hvor opgørelsen over de redaktionelle omkostninger udgør mindre end 167.000 kr., skal vedlægge en erklæring på tro og love om opgørelsens rigtighed. Stk. 3. Uanset stk. 2 kan Medienævnet kræve, at opgørelsen over de redaktionelle omkostninger skal vedlægges en revisorpåtegnet erklæring, herunder i tilfælde, hvor den faktiske støtte udgør 100.000 kr. eller derover. Stk. 4. Ugeaviser, hvor opgørelsen over de redaktionelle omkostninger udgør 167.000 kr. eller derover, skal vedlægge en revisorpåtegnet erklæring. Den revisorpåtegnede erklæring, skal til enhver tid følge bekendtgørelsen om godkendte revisorers erklæringer og de af Medienævnet udarbejdede vejledninger herom. Stk. 5. Ugeaviser omfattet af § 12, stk. 2, skal i stedet for oplysningerne efter stk. 1, nr. 2, indsende en opgørelse over ugeavisens budgetterede redaktionelle omkostninger i det seneste år før tilskudsåret. Stk. 6. Medienævnet kan kræve, at opgørelsen, jf. stk. 1, nr. 2, skal vedlægges grunddokumentation.",
      "valid_from": "2024-08-05",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Det er en betingelse for at modtage redaktionel produktionsstøtte til ugeaviser, at udgiveren af ugeavisen afgiver de nødvendige oplysninger til brug for fordelingen og udbetalingen. Stk. 2. Det påhviler tilskudsmodtager straks at meddele Medienævnet, såfremt der sker væsentlige ændringer i de oplysninger, der har dannet grundlag for tildeling af tilskud. Stk. 3. Støtten ophører fra det tidspunkt, hvor en ugeavis ikke længere opfylder betingelserne i § 4. Stk. 4. Vurderingen af, om en ugeavis er støtteberettiget, foretages som en samlet vurdering på baggrund af et af Medienævnet fastsat antal udgivelser. Vurderingen foretages i forbindelse med ansøgningen og eventuelt i løbet af tilskudsåret.",
      "valid_from": "2024-08-05",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Medienævnet kan af ansøger kræve de oplysninger, som Medienævnet finder nødvendige for behandlingen af ansøgningen, og som er nødvendige for administration af tilskudsordningen. Stk. 2. Medienævnet kan fastsætte en frist for afgivelsen af oplysninger. Stk. 3. Såfremt Medienævnet ikke modtager tilstrækkelige oplysninger fra ansøger, kan der gives afslag på ansøgningen.",
      "valid_from": "2024-08-05",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Har en ugeavis én gang modtaget redaktionel produktionsstøtte til ugeaviser, jf. § 1, registreres ugeavisen som modtager af redaktionel produktionsstøtte til ugeaviser i Medienævnet. Stk. 2. Ved efterfølgende ansøgningsrunder skal ugeavisen, jf. stk. 1, alene indsende de oplysninger, som fremgår af § 8, stk. 1, nr. 2, til brug for beregning af tilskuddet for året.",
      "valid_from": "2024-08-05",
      "valid_to": null
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Tilskud beregnes i forhold til de enkelte ugeavisers redaktionelle omkostninger, og det beløb, der i tilskudsåret er afsat til formålet på finansloven. Omkostningerne opgøres på ansøgningstidspunktet på baggrund af det seneste regnskabsår, hvor der foreligger årsregnskab. Stk. 2. For ugeaviser, der ikke er udkommet i hele det seneste regnskabsår, hvor der foreligger årsregnskab, beregnes tilskud i stedet på baggrund af et revisorpåtegnet budget for de redaktionelle omkostninger i det seneste år før tilskudsåret. Budgettet skal være opdateret på baggrund af de faktiske omkostninger på ansøgningstidspunktet. Stk. 3. Medienævnet udarbejder en vejledning om, hvad der kan medregnes som redaktionelle omkostninger.",
      "valid_from": "2024-08-05",
      "valid_to": null
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Tilskud i form af redaktionel produktionsstøtte til ugeaviser kan maksimalt udgøre 60 pct. af ugeavisens redaktionelle omkostninger og maksimalt 1,0 mio. kr. årligt. Stk. 2. Tilskud ydes for et finansår.",
      "valid_from": "2024-08-05",
      "valid_to": null
    },
    {
      "provision_ref": "5:14",
      "chapter": "5",
      "section": "14",
      "content": "§ 14. Udbetaling af tilskud foretages, når Medienævnet har afsluttet behandlingen af årets ansøgninger. Stk. 2. Tilskud kan udbetales ratevist. Stk. 3. Tilskud udbetales til udgivers NemKonto.",
      "valid_from": "2024-08-05",
      "valid_to": null
    },
    {
      "provision_ref": "5:15",
      "chapter": "5",
      "section": "15",
      "content": "§ 15. Ansøgninger efter denne bekendtgørelse indsendes ved anvendelse af den digitale selvbetjeningsløsning, som Slots- og Kulturstyrelsen stiller til rådighed. Ansøgninger, der ikke indgives ved denne form for digital selvbetjening, afvises af Medienævnet, jf. dog stk. 3. Stk. 2. Rigtigheden af oplysningerne på den digitale ansøgning bekræftes ved digital signatur. Stk. 3. Hvis Medienævnet finder, at der foreligger særlige forhold, der gør, at ansøger ikke må forventes at kunne anvende digital selvbetjening, kan Medienævnet tilbyde, at ansøgningen kan indgives på anden måde end ved digital selvbetjening efter stk. 1. Medienævnet bestemmer, hvordan en ansøgning omfattet af 1. pkt. skal indgives, herunder om den skal indgives mundtligt eller skriftligt. Stk. 4. En digital ansøgning anses for at være kommet frem, når den er tilgængelig for Medienævnet.",
      "valid_from": "2024-08-05",
      "valid_to": null
    },
    {
      "provision_ref": "5:16",
      "chapter": "5",
      "section": "16",
      "content": "§ 16. Medienævnet fører tilsyn med ordningen, herunder ved stikprøvekontrol ved ansøgere af tilskud og modtagere af redaktionel produktionsstøtte til ugeaviser. Stk. 2. Medienævnet kan af tilskudsmodtager kræve de oplysninger, der er nødvendige for at føre tilsyn og kontrol med udbetalt tilskud.",
      "valid_from": "2024-08-05",
      "valid_to": null
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Medienævnet kræver udbetalt tilskud helt eller delvist tilbagebetalt og tilbagekalder tilsagn om tilskud i tilfælde af, at 1) tilskudsmodtager har afgivet urigtige eller vildledende oplysninger eller har fortiet væsentlige oplysninger i forbindelse med ansøgninger eller dokumentation, samt i tilfælde hvor tilskudsmodtager ikke opfylder de betingelser, der er knyttet til tilskuddet, eller ikke gennemfører de forudsatte aktiviteter, eller 2) ugeavisen eller udgiver ikke opfylder de i bekendtgørelsen fastsatte krav, herunder hvis det pågældende ugeavis ved en efterfølgende klagesag hos Pressenævnet vurderes ikke at være omfattet af Pressenævnets kompetence i støtteperioden, jf. § 4, stk. 1, nr. 9. Stk. 2. Medienævnet kan ud fra en samlet vurdering kræve en forholdsmæssig tilbagebetaling af det tildelte tilskud, såfremt en ugeavis sammenlægges eller nedlukkes i løbet af tilskudsåret. Stk. 3. Medienævnet kan i umiddelbar forlængelse af en afgørelse efter stk. 1 fastsætte skærpede vilkår for tilskud til en ugeavis, herunder om aflevering af redegørelser, dokumentation m.v., hvis dette er nødvendigt for at forebygge yderligere overtrædelser. Stk. 4. Medienævnet vil bringe udbetaling af støtte til en ugeavis til ophør, hvis det ud fra en samlet vurdering må anses for åbenbart, at grundlaget for støtte er bortfaldet.",
      "valid_from": "2024-08-05",
      "valid_to": null
    },
    {
      "provision_ref": "6:18",
      "chapter": "6",
      "section": "18",
      "content": "§ 18. Medienævnets afgørelser truffet efter denne bekendtgørelse kan ikke indbringes for anden administrativ myndighed, jf. § 14 i lov om mediestøtte.",
      "valid_from": "2024-08-05",
      "valid_to": null
    },
    {
      "provision_ref": "7:19",
      "chapter": "7",
      "section": "19",
      "content": "§ 19. Bekendtgørelsen træder i kraft den 9. august 2024.",
      "valid_from": "2024-08-05",
      "valid_to": null
    }
  ],
  "definitions": []
}
