{
  "id": "2024:1588",
  "type": "statute",
  "title": "Bekendtgørelse om beskyttelse af vilde dyr og planter ved kontrol af handelen hermed (Washingtonkonventionen/CITES)",
  "short_name": "BEK H#LOKDOK04",
  "status": "in_force",
  "issued_date": "2024-12-09",
  "url": "https://www.retsinformation.dk/eli/lta/2024/1588/xml",
  "description": "Retsinformation source. DocumentId=DM000036; AccessionNumber=B20240158805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse finder anvendelse ved handel med vilde dyr og planter omfattet af forordningerne, jf. stk. 2. Stk. 2. Ved forordninger forstås i denne bekendtgørelse Rådets forordning 338/97/EF af 9. december 1996 om beskyttelse af vilde dyr og planter ved kontrol af handelen hermed med senere ændringer og de hertil knyttede og til enhver tid gældende kommissionsforordninger. Stk. 3. Ved CITES-dokumenter forstås i denne bekendtgørelse importtilladelser, eksporttilladelser, reeksporttilladelser, certifikater, importmeddelelser og plantesundhedscertifikater udstedt i henhold til de forordninger, der er nævnt i stk. 1."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. De tilladelser og certifikater, der er nævnt i forordningerne, meddeles for så vidt angår enheder af dyr og ikkelevende planter og plantedele og for så vidt angår enheder af levende planter og plantedele af Styrelsen for Grøn Arealomlægning og Vandmiljø."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Styrelsen for Grøn Arealomlægning og Vandmiljø påser overholdelsen af reglerne i Rådets forordning og Kommissionens forordninger for så vidt angår enheder af dyr og ikkelevende planter og plantedele og overholdelsen af reglerne for så vidt angår enheder af levende planter og plantedele. Stk. 2. Styrelsen for Grøn Arealomlægning og Vandmiljø træffer afgørelse om, hvorvidt en enhed er omfattet af forordningerne. Stk. 3. Styrelsen for Grøn Arealomlægning og Vandmiljø kan, når der er tvivl om, hvorvidt en enhed er omfattet af forordningerne, eller det i øvrigt skønnes fornødent, foretage eller lade foretage en arts- eller individbestemmelse af enheden. Styrelsen for Grøn Arealomlægning og Vandmiljø fastlægger på, hvilken måde arts- eller individbestemmelsen skal ske. Stk. 4. Styrelsen for Grøn Arealomlægning og Vandmiljø kan meddele påbud med henblik på overholdelse af forordningernes bestemmelser. Stk. 5. Styrelsen for Grøn Arealomlægning og Vandmiljø kan meddele indehaveren påbud om returnering af tilladelser og certifikater, som er udstedt i henhold til bekendtgørelse nr. 23 af 25. januar 1984 om anvendelse af konventionen om international handel med udryddelsestruede vilde dyr og planter (Washington-konventionen), når 1) gyldighedsperioden er udløbet, 2) pågældende levende enheder er døde, 3) pågældende levende dyr er undsluppet, 4) pågældende enheder er tilintetgjort, eller 5) angivelserne i dokumenterne om indehaver, opholdssted, mærkning eller beskrivelse af pågældende enheder ikke længere svarer til de faktiske forhold."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Indførsel af levende dyr, der er omfattet af forordningerne, fra lande uden for Den Europæiske Union kan kun ske over grænsetoldstedet i Københavns Lufthavn. Indførslen skal anmeldes til Styrelsen for Grøn Arealomlægning og Vandmiljø, senest kl. 12.00 dagen før dyrenes ankomst til grænsetoldstedet, når ankomsten sker på en hverdag, herunder på en lørdag. Ankommer dyrene på en søndag, skal indførslen anmeldes til Styrelsen for Grøn Arealomlægning og Vandmiljø senest kl. 12.00 fredagen før. Ankommer dyrene på en helligdag, skal indførslen anmeldes til Styrelsen for Grøn Arealomlægning og Vandmiljø senest kl. 12.00 den sidste hverdag før helligdagen, der ikke er en lørdag. Stk. 2. Udførsel af levende dyr, der er omfattet af forordningerne, til lande uden for den Europæiske Union kan ske over alle grænsetoldsteder i Danmark, med mindre Styrelsen for Grøn Arealomlægning og Vandmiljø bestemmer, at en sending levende dyr skal udføres over et bestemt grænsetoldsted."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Indførsel af levende planter og plantedele, der er omfattet af forordningerne, skal ske i overensstemmelse med forordningernes bestemmelser og regler fastsat i bekendtgørelse om import, transit og omladning af sendinger af planter og planteprodukter m.v. Stk. 2. Udførsel af levende planter og plantedele, der er omfattet af forordningerne, til lande uden for Den Europæiske Union, kan ske ved alle danske grænsetoldsteder."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Indførsel og udførsel af dele og produkter af dyr og ikkelevende planter, der er omfattet af forordningerne, fra og til lande uden for Den Europæiske Union kan ske ved alle danske grænsetoldsteder."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Styrelsen for Grøn Arealomlægning og Vandmiljø kan gøre undtagelse fra bestemmelserne i §§ 4, stk. 1, og 5."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Styrelsen for Grøn Arealomlægning og Vandmiljø bistår toldmyndighederne med verifikation af gyldigheden af de CITES-dokumenter, der skal forelægges ved grænsetoldstedet."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Indgivelse af ansøgning om tilladelser og certifikater for så vidt angår enheder af dyr og ikkelevende planter og plantedele, jf. § 2, skal ske digitalt via et ansøgningsmodul på Styrelsen for Grøn Arealomlægning og Vandmiljøs hjemmeside mst.dk/natur-vand/natur/international-naturbeskyttelse/handel-med-truede-arter/ansoegning/. Stk. 2. Styrelsen for Grøn Arealomlægning og Vandmiljø kan i særlige tilfælde dispensere fra kravet om, at ansøgning skal indgives digitalt, herunder for personer med funktionsnedsættelse, der ikke kan betjene en computer, eller for personer og virksomheder, som henholdsvis bor eller er beliggende i dele af Danmark, hvor det ikke er teknisk muligt at koble sig på internettet, eller for personer og virksomheder, som er fritaget for kravet om digital post."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. For enheder af dyr og ikkelevende planter og plantedele betales et gebyr for hver tilladelse eller certifikat, som Styrelsen for Grøn Arealomlægning og Vandmiljø i henhold til forordningerne og denne bekendtgørelse meddeler ansøger tilsagn om at udstede. Dette gebyr skal dække Styrelsen for Grøn Arealomlægning og Vandmiljøs omkostninger ved administration og tilsyn efter bekendtgørelsen. Stk. 2. Gebyret offentliggøres på Styrelsen for Grøn Arealomlægning og Vandmiljøs hjemmeside og reguleres årligt pr. 1. januar på grundlag af det seneste offentliggjorte pris- og lønindeks i Økonomisk Administrativ Vejledning fra Finansministeriet. Gebyret reguleres første gang 1. januar 2026. Stk. 3. Ansøgning om tilladelse eller certifikat kan ikke trækkes tilbage efter tidspunktet for meddelelse af tilsagn. Stk. 4. Gebyret skal betales inden for en frist, som Styrelsen for Grøn Arealomlægning og Vandmiljø fastsætter i forbindelse med opkrævningen. Styrelsen for Grøn Arealomlægning og Vandmiljø udsteder den pågældende tilladelse eller det pågældende certifikat til ansøger, når det fulde gebyr er modtaget hos Styrelsen for Grøn Arealomlægning og Vandmiljø. Stk. 5. Gebyret opkræves og betales elektronisk. Oplysninger om de tilgængelige elektroniske betalingsmuligheder offentliggøres på Styrelsen for Grøn Arealomlægning og Vandmiljøs hjemmeside. Stk. 6. Styrelsen for Grøn Arealomlægning og Vandmiljø kan i særlige tilfælde dispensere fra kravet om elektronisk betaling efter stk. 6, herunder for personer og virksomheder, som er fritaget for kravet om digital post. Stk. 7. Modtager Styrelsen for Grøn Arealomlægning og Vandmiljø ikke gebyret inden for den frist, der er fastsat i medfør af stk. 5, sender Styrelsen for Grøn Arealomlægning og Vandmiljø en rykkerskrivelse til ansøger med en ny betalingsfrist. Modtager Styrelsen for Grøn Arealomlægning og Vandmiljø ikke betaling af gebyret inden for den frist, der følger af rykkerskrivelsen, meddeler Styrelsen for Grøn Arealomlægning og Vandmiljø afslag på udstedelse af tilladelse eller certifikat. Stk. 8. Gebyret tilbagebetales ikke selvom, der ikke gøres brug af tilladelsen eller certifikatet i hele gyldighedsperioden."
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Styrelsen for Grøn Arealomlægning og Vandmiljøs afgørelser efter denne bekendtgørelse kan ikke indbringes for anden administrativ myndighed. Stk. 2. Ministeren for Grøn Trepart kan give Styrelsen for Grøn Arealomlægning og Vandmiljø instruktioner vedrørende udøvelsen af de beføjelser, der i medfør af denne bekendtgørelse er henlagt til disse myndigheder."
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Medmindre højere straf er forskyldt efter anden lovgivning, straffes med bøde den, der 1) overtræder § 4 og § 5, 2) handler i strid med vilkår, der er fastsat i en afgørelse meddelt i henhold til bekendtgørelsen eller i henhold til forordningerne, 3) undlader at efterkomme forbud eller påbud udstedt i henhold til § 3, stk. 4 eller 5, 4) til brug for opnåelse af CITES-dokumenter giver urigtige eller vildledende oplysninger eller fortier oplysninger af betydning for sagens afgørelse, 5) afgiver urigtige eller vildledende oplysninger eller undlader at give oplysninger, der er påkrævet i forordningerne, 6) forsender enheder til, fra eller i transit gennem Den Europæiske Union i strid med forordningerne, 7) indfører enheder i eller udfører enheder fra Den Europæiske Union i strid med forordningerne, 8) køber, afgiver tilbud om køb, anskaffer i kommercielt øjemed, anvender med kommerciel gevinst for øje, udstiller i kommercielt øjemed, sælger, opbevarer med henblik på salg, udbyder til salg, transporterer med henblik på salg, bytter eller udlejer enheder i strid med forordningerne, 9) gør brug af falske eller forfalskede dokumenter med henblik på opnåelse af CITES-dokumenter, eller til andet formål i tilknytning til forordningerne, 10) forfalsker eller ændrer CITES-dokumenter, eller gør brug af CITES-dokumenter på andre enheder end de, dokumenterne angår, eller i øvrigt gør brug af CITES-dokumenter på en måde, der strider mod disses bestemmelse, 11) undlader at forelægge importmeddelelse, eller forelægger falsk importmeddelelse i strid med forordningerne, 12) fjerner eller ændrer en mærkning af enheder, som er bestemt af eller meddelt til Styrelsen for Grøn Arealomlægning og Vandmiljø som led i administrationen af forordningerne, eller 13) undlader at returnere originalen og alle kopier af udløbne eller ubrugte import-, eksport- og reeksporttilladelser. Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på de interesser, som lov om naturbeskyttelse tilsigter at beskytte, jf. lovens § 1, eller fremkaldt fare derfor eller 2) opnået eller tilsigtet en økonomisk fordel for den pågældende selv eller andre, herunder ved besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Bekendtgørelsen træder i kraft den 1. januar 2025. Stk. 2. Bekendtgørelse nr. 1285 af 14. juni 2021 om beskyttelse af vilde dyr og planter ved kontrol af handelen hermed (Washingtonkonventionen/CITES) ophæves. Stk. 3. Afgørelser, som er truffet i medfør af følgende bekendtgørelser, bevarer deres gyldighed, indtil der efter denne bekendtgørelse træffes nye afgørelser, eller de hidtidige afgørelser udløber: 1) Bekendtgørelse nr. 23 af 25. januar 1984 om anvendelse af konventionen om international handel med udryddelsestruede vilde dyr og planter (Washington-konventionen). 2) Bekendtgørelse nr. 499 af 27. maj 1997 om beskyttelse af vilde dyr og planter ved kontrol af handelen hermed (Washington-konventionen/CITES). 3) Bekendtgørelse nr. 84 af 23. januar 2002 om beskyttelse af vilde dyr og planter ved kontrol af handlen hermed (Washington-konventionen/CITES). 4) Bekendtgørelse nr. 935 af 27. juni 2016 om beskyttelse af vilde dyr og planter ved kontrol af handlen hermed (Washingtonkonventionen/CITES). 5) Bekendtgørelse nr. 1312 af 20. november 2018 om beskyttelse af vilde dyr og planter ved kontrol af handelen hermed (Washingtonkonventionen/CITES). 6) Bekendtgørelse nr. 266 af 21. marts 2019 om beskyttelse af vilde dyr og planter ved kontrol af handelen hermed (Washingtonkonventionen/CITES). 7) Bekendtgørelse nr. 1285 af 14. juni 2021 om beskyttelse af vilde dyr og planter ved kontrol af handelen hermed (Washingtonkonventionen/CITES). Stk. 4. Bekendtgørelsen finder ikke anvendelse på ansøgninger om tilladelser og certifikater vedrørende enheder af dyr og ikkelevende planter og plantedele, som er indgivet før bekendtgørelsens ikrafttræden. For sådanne ansøgninger finder de hidtil gældende regler i bekendtgørelse nr. 266 af 21. marts 2019 om beskyttelse af vilde dyr og planter ved kontrol af handelen hermed (Washingtonkonventionen/CITES) anvendelse."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse finder anvendelse ved handel med vilde dyr og planter omfattet af forordningerne, jf. stk. 2. Stk. 2. Ved forordninger forstås i denne bekendtgørelse Rådets forordning 338/97/EF af 9. december 1996 om beskyttelse af vilde dyr og planter ved kontrol af handelen hermed med senere ændringer og de hertil knyttede og til enhver tid gældende kommissionsforordninger. Stk. 3. Ved CITES-dokumenter forstås i denne bekendtgørelse importtilladelser, eksporttilladelser, reeksporttilladelser, certifikater, importmeddelelser og plantesundhedscertifikater udstedt i henhold til de forordninger, der er nævnt i stk. 1.",
      "valid_from": "2024-12-09",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. De tilladelser og certifikater, der er nævnt i forordningerne, meddeles for så vidt angår enheder af dyr og ikkelevende planter og plantedele og for så vidt angår enheder af levende planter og plantedele af Styrelsen for Grøn Arealomlægning og Vandmiljø.",
      "valid_from": "2024-12-09",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Styrelsen for Grøn Arealomlægning og Vandmiljø påser overholdelsen af reglerne i Rådets forordning og Kommissionens forordninger for så vidt angår enheder af dyr og ikkelevende planter og plantedele og overholdelsen af reglerne for så vidt angår enheder af levende planter og plantedele. Stk. 2. Styrelsen for Grøn Arealomlægning og Vandmiljø træffer afgørelse om, hvorvidt en enhed er omfattet af forordningerne. Stk. 3. Styrelsen for Grøn Arealomlægning og Vandmiljø kan, når der er tvivl om, hvorvidt en enhed er omfattet af forordningerne, eller det i øvrigt skønnes fornødent, foretage eller lade foretage en arts- eller individbestemmelse af enheden. Styrelsen for Grøn Arealomlægning og Vandmiljø fastlægger på, hvilken måde arts- eller individbestemmelsen skal ske. Stk. 4. Styrelsen for Grøn Arealomlægning og Vandmiljø kan meddele påbud med henblik på overholdelse af forordningernes bestemmelser. Stk. 5. Styrelsen for Grøn Arealomlægning og Vandmiljø kan meddele indehaveren påbud om returnering af tilladelser og certifikater, som er udstedt i henhold til bekendtgørelse nr. 23 af 25. januar 1984 om anvendelse af konventionen om international handel med udryddelsestruede vilde dyr og planter (Washington-konventionen), når 1) gyldighedsperioden er udløbet, 2) pågældende levende enheder er døde, 3) pågældende levende dyr er undsluppet, 4) pågældende enheder er tilintetgjort, eller 5) angivelserne i dokumenterne om indehaver, opholdssted, mærkning eller beskrivelse af pågældende enheder ikke længere svarer til de faktiske forhold.",
      "valid_from": "2024-12-09",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Indførsel af levende dyr, der er omfattet af forordningerne, fra lande uden for Den Europæiske Union kan kun ske over grænsetoldstedet i Københavns Lufthavn. Indførslen skal anmeldes til Styrelsen for Grøn Arealomlægning og Vandmiljø, senest kl. 12.00 dagen før dyrenes ankomst til grænsetoldstedet, når ankomsten sker på en hverdag, herunder på en lørdag. Ankommer dyrene på en søndag, skal indførslen anmeldes til Styrelsen for Grøn Arealomlægning og Vandmiljø senest kl. 12.00 fredagen før. Ankommer dyrene på en helligdag, skal indførslen anmeldes til Styrelsen for Grøn Arealomlægning og Vandmiljø senest kl. 12.00 den sidste hverdag før helligdagen, der ikke er en lørdag. Stk. 2. Udførsel af levende dyr, der er omfattet af forordningerne, til lande uden for den Europæiske Union kan ske over alle grænsetoldsteder i Danmark, med mindre Styrelsen for Grøn Arealomlægning og Vandmiljø bestemmer, at en sending levende dyr skal udføres over et bestemt grænsetoldsted.",
      "valid_from": "2024-12-09",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Indførsel af levende planter og plantedele, der er omfattet af forordningerne, skal ske i overensstemmelse med forordningernes bestemmelser og regler fastsat i bekendtgørelse om import, transit og omladning af sendinger af planter og planteprodukter m.v. Stk. 2. Udførsel af levende planter og plantedele, der er omfattet af forordningerne, til lande uden for Den Europæiske Union, kan ske ved alle danske grænsetoldsteder.",
      "valid_from": "2024-12-09",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Indførsel og udførsel af dele og produkter af dyr og ikkelevende planter, der er omfattet af forordningerne, fra og til lande uden for Den Europæiske Union kan ske ved alle danske grænsetoldsteder.",
      "valid_from": "2024-12-09",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Styrelsen for Grøn Arealomlægning og Vandmiljø kan gøre undtagelse fra bestemmelserne i §§ 4, stk. 1, og 5.",
      "valid_from": "2024-12-09",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Styrelsen for Grøn Arealomlægning og Vandmiljø bistår toldmyndighederne med verifikation af gyldigheden af de CITES-dokumenter, der skal forelægges ved grænsetoldstedet.",
      "valid_from": "2024-12-09",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Indgivelse af ansøgning om tilladelser og certifikater for så vidt angår enheder af dyr og ikkelevende planter og plantedele, jf. § 2, skal ske digitalt via et ansøgningsmodul på Styrelsen for Grøn Arealomlægning og Vandmiljøs hjemmeside mst.dk/natur-vand/natur/international-naturbeskyttelse/handel-med-truede-arter/ansoegning/. Stk. 2. Styrelsen for Grøn Arealomlægning og Vandmiljø kan i særlige tilfælde dispensere fra kravet om, at ansøgning skal indgives digitalt, herunder for personer med funktionsnedsættelse, der ikke kan betjene en computer, eller for personer og virksomheder, som henholdsvis bor eller er beliggende i dele af Danmark, hvor det ikke er teknisk muligt at koble sig på internettet, eller for personer og virksomheder, som er fritaget for kravet om digital post.",
      "valid_from": "2024-12-09",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. For enheder af dyr og ikkelevende planter og plantedele betales et gebyr for hver tilladelse eller certifikat, som Styrelsen for Grøn Arealomlægning og Vandmiljø i henhold til forordningerne og denne bekendtgørelse meddeler ansøger tilsagn om at udstede. Dette gebyr skal dække Styrelsen for Grøn Arealomlægning og Vandmiljøs omkostninger ved administration og tilsyn efter bekendtgørelsen. Stk. 2. Gebyret offentliggøres på Styrelsen for Grøn Arealomlægning og Vandmiljøs hjemmeside og reguleres årligt pr. 1. januar på grundlag af det seneste offentliggjorte pris- og lønindeks i Økonomisk Administrativ Vejledning fra Finansministeriet. Gebyret reguleres første gang 1. januar 2026. Stk. 3. Ansøgning om tilladelse eller certifikat kan ikke trækkes tilbage efter tidspunktet for meddelelse af tilsagn. Stk. 4. Gebyret skal betales inden for en frist, som Styrelsen for Grøn Arealomlægning og Vandmiljø fastsætter i forbindelse med opkrævningen. Styrelsen for Grøn Arealomlægning og Vandmiljø udsteder den pågældende tilladelse eller det pågældende certifikat til ansøger, når det fulde gebyr er modtaget hos Styrelsen for Grøn Arealomlægning og Vandmiljø. Stk. 5. Gebyret opkræves og betales elektronisk. Oplysninger om de tilgængelige elektroniske betalingsmuligheder offentliggøres på Styrelsen for Grøn Arealomlægning og Vandmiljøs hjemmeside. Stk. 6. Styrelsen for Grøn Arealomlægning og Vandmiljø kan i særlige tilfælde dispensere fra kravet om elektronisk betaling efter stk. 6, herunder for personer og virksomheder, som er fritaget for kravet om digital post. Stk. 7. Modtager Styrelsen for Grøn Arealomlægning og Vandmiljø ikke gebyret inden for den frist, der er fastsat i medfør af stk. 5, sender Styrelsen for Grøn Arealomlægning og Vandmiljø en rykkerskrivelse til ansøger med en ny betalingsfrist. Modtager Styrelsen for Grøn Arealomlægning og Vandmiljø ikke betaling af gebyret inden for den frist, der følger af rykkerskrivelsen, meddeler Styrelsen for Grøn Arealomlægning og Vandmiljø afslag på udstedelse af tilladelse eller certifikat. Stk. 8. Gebyret tilbagebetales ikke selvom, der ikke gøres brug af tilladelsen eller certifikatet i hele gyldighedsperioden.",
      "valid_from": "2024-12-09",
      "valid_to": null
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Styrelsen for Grøn Arealomlægning og Vandmiljøs afgørelser efter denne bekendtgørelse kan ikke indbringes for anden administrativ myndighed. Stk. 2. Ministeren for Grøn Trepart kan give Styrelsen for Grøn Arealomlægning og Vandmiljø instruktioner vedrørende udøvelsen af de beføjelser, der i medfør af denne bekendtgørelse er henlagt til disse myndigheder.",
      "valid_from": "2024-12-09",
      "valid_to": null
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Medmindre højere straf er forskyldt efter anden lovgivning, straffes med bøde den, der 1) overtræder § 4 og § 5, 2) handler i strid med vilkår, der er fastsat i en afgørelse meddelt i henhold til bekendtgørelsen eller i henhold til forordningerne, 3) undlader at efterkomme forbud eller påbud udstedt i henhold til § 3, stk. 4 eller 5, 4) til brug for opnåelse af CITES-dokumenter giver urigtige eller vildledende oplysninger eller fortier oplysninger af betydning for sagens afgørelse, 5) afgiver urigtige eller vildledende oplysninger eller undlader at give oplysninger, der er påkrævet i forordningerne, 6) forsender enheder til, fra eller i transit gennem Den Europæiske Union i strid med forordningerne, 7) indfører enheder i eller udfører enheder fra Den Europæiske Union i strid med forordningerne, 8) køber, afgiver tilbud om køb, anskaffer i kommercielt øjemed, anvender med kommerciel gevinst for øje, udstiller i kommercielt øjemed, sælger, opbevarer med henblik på salg, udbyder til salg, transporterer med henblik på salg, bytter eller udlejer enheder i strid med forordningerne, 9) gør brug af falske eller forfalskede dokumenter med henblik på opnåelse af CITES-dokumenter, eller til andet formål i tilknytning til forordningerne, 10) forfalsker eller ændrer CITES-dokumenter, eller gør brug af CITES-dokumenter på andre enheder end de, dokumenterne angår, eller i øvrigt gør brug af CITES-dokumenter på en måde, der strider mod disses bestemmelse, 11) undlader at forelægge importmeddelelse, eller forelægger falsk importmeddelelse i strid med forordningerne, 12) fjerner eller ændrer en mærkning af enheder, som er bestemt af eller meddelt til Styrelsen for Grøn Arealomlægning og Vandmiljø som led i administrationen af forordningerne, eller 13) undlader at returnere originalen og alle kopier af udløbne eller ubrugte import-, eksport- og reeksporttilladelser. Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på de interesser, som lov om naturbeskyttelse tilsigter at beskytte, jf. lovens § 1, eller fremkaldt fare derfor eller 2) opnået eller tilsigtet en økonomisk fordel for den pågældende selv eller andre, herunder ved besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2024-12-09",
      "valid_to": null
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Bekendtgørelsen træder i kraft den 1. januar 2025. Stk. 2. Bekendtgørelse nr. 1285 af 14. juni 2021 om beskyttelse af vilde dyr og planter ved kontrol af handelen hermed (Washingtonkonventionen/CITES) ophæves. Stk. 3. Afgørelser, som er truffet i medfør af følgende bekendtgørelser, bevarer deres gyldighed, indtil der efter denne bekendtgørelse træffes nye afgørelser, eller de hidtidige afgørelser udløber: 1) Bekendtgørelse nr. 23 af 25. januar 1984 om anvendelse af konventionen om international handel med udryddelsestruede vilde dyr og planter (Washington-konventionen). 2) Bekendtgørelse nr. 499 af 27. maj 1997 om beskyttelse af vilde dyr og planter ved kontrol af handelen hermed (Washington-konventionen/CITES). 3) Bekendtgørelse nr. 84 af 23. januar 2002 om beskyttelse af vilde dyr og planter ved kontrol af handlen hermed (Washington-konventionen/CITES). 4) Bekendtgørelse nr. 935 af 27. juni 2016 om beskyttelse af vilde dyr og planter ved kontrol af handlen hermed (Washingtonkonventionen/CITES). 5) Bekendtgørelse nr. 1312 af 20. november 2018 om beskyttelse af vilde dyr og planter ved kontrol af handelen hermed (Washingtonkonventionen/CITES). 6) Bekendtgørelse nr. 266 af 21. marts 2019 om beskyttelse af vilde dyr og planter ved kontrol af handelen hermed (Washingtonkonventionen/CITES). 7) Bekendtgørelse nr. 1285 af 14. juni 2021 om beskyttelse af vilde dyr og planter ved kontrol af handelen hermed (Washingtonkonventionen/CITES). Stk. 4. Bekendtgørelsen finder ikke anvendelse på ansøgninger om tilladelser og certifikater vedrørende enheder af dyr og ikkelevende planter og plantedele, som er indgivet før bekendtgørelsens ikrafttræden. For sådanne ansøgninger finder de hidtil gældende regler i bekendtgørelse nr. 266 af 21. marts 2019 om beskyttelse af vilde dyr og planter ved kontrol af handelen hermed (Washingtonkonventionen/CITES) anvendelse.",
      "valid_from": "2024-12-09",
      "valid_to": null
    }
  ],
  "definitions": [
    {
      "term": "forordninger",
      "definition": "i denne bekendtgørelse Rådets forordning 338/97/EF af 9",
      "source_provision": "1:1"
    }
  ]
}
