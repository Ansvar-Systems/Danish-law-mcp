{
  "id": "2023:262",
  "type": "statute",
  "title": "Bekendtgørelse om automatik- og procesuddannelsen",
  "short_name": "BEK H#LOKDOK04",
  "status": "in_force",
  "issued_date": "2023-03-02",
  "url": "https://www.retsinformation.dk/eli/lta/2023/262/xml",
  "description": "Retsinformation source. DocumentId=DA001053; AccessionNumber=B20230026205; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Automatik- og procesuddannelsen har som erhvervsuddannelse som overordnet formål, at elever og lærlinge gennem skoleundervisning og oplæring opnår viden og færdigheder inden for følgende overordnede kompetenceområder: 1) Monterings-, idriftsætnings-, fejlfindings-, reparations- og vedligeholdelsesopgaver, herunder drift og service, der udføres på automatiserede maskiner og anlæg, hvor der anvendes pneumatiske, hydrauliske, elektriske, elektroniske og mekaniske enkeltkomponenter, herunder elevatorer, robotudstyr, visionssystemer samt kommunikationssystemer. 2) Monterings-, fejlsøgnings-, fejlretnings-, justerings- og vedligeholdelsesopgaver på elektromekaniske anlæg, herunder viklinger til elektromotorer, generatorer, transformatorer og andet elektromekanisk udstyr samt drift og service. 3) Drift og service på procesanlæg samt justeringer og optimeringer af anlæg. 4) Reparation og vedligehold på maskin- og produktionsanlæg, herunder mekaniske reparationer og opretninger. Stk. 2. Lærlingen skal nå de uddannelsesmål, som er fastsat for det trin eller speciale, jf. stk. 3 som lærlingen har valgt. Stk. 3. Uddannelsen kan afsluttes med trin 1, eller med et af specialerne på trin 2, niveau 4 eller trin 3, niveau 5 i den danske kvalifikationsramme for livslang læring: 1) Automatikmontør, trin 1. 2) Automatiktekniker, trin 2. 3) Automatiktekniker i elektrobranchen, trin 2. 4) Elevatortekniker, trin 2. 5) Automatiseringstekniker, trin 3. Stk. 4. Specialet automatiktekniker, trin 2, giver adgang til uddannelsens trin 3, automatiseringstekniker. Stk. 5. Specialerne automatiktekniker og automatiktekniker i elektrobranchen kan gennemføres som eux-forløb. Uddannelsen tilrettelagt som eux-forløb er ikke trindelt og omfatter alle uddannelsens kompetencemål, jf. § 4, stk. 2."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Uddannelsen varer fra 2 år og 6 måneder til 5 år og 6 måneder, jf. dog stk. 3. Uddannelsens varighed består af grundforløbets 1. del og 2. del, der hver er på 20 uger, og hovedforløbet. Stk. 2. For lærlinge, der skal gennemføre uddannelsen som erhvervsuddannelse for unge, varer hovedforløbet på uddannelsens trin 1, automatikmontør, 1 år og 6 måneder, hvoraf skoleundervisningen udgør 20 uger fordelt på mindst to skoleperioder. Hovedforløbet på uddannelsens speciale elevatortekniker varer yderligere 1 år, hvoraf skoleundervisningen udgør 15 uger fordelt på mindst to skoleperioder. Hovedforløbet på uddannelsens øvrige specialer varer yderligere 2 år, hvoraf skoleundervisningen udgør 20 uger fordelt på mindst to skoleperioder for specialet automatiktekniker og 25 uger fordelt på mindst tre skoleperioder for specialet automatiktekniker i elektrobranchen. Hovedforløbet på uddannelsens speciale automatiseringstekniker varer yderligere 1 år, hvoraf skoleundervisningen udgør 10 uger fordelt på mindst 2 skoleperioder. Stk. 3. For lærlinge, der skal gennemføre uddannelsen som erhvervsuddannelse for voksne (euv-forløb), varer hovedforløbet på uddannelsens trin 1, automatikmontør, 1 år og 5 måneder, hvoraf skoleundervisningen udgør 18 uger. Hovedforløbet på uddannelsens speciale elevatortekniker varer yderligere 1 år, hvoraf skoleundervisningen udgør 13,5 uger fordelt på mindst to skoleperioder. Hovedforløbet på uddannelsens trin 2 specialer varer yderligere 2 år, hvoraf skoleundervisningen udgør 18 uger for specialet automatiktekniker og 22,5 uger for specialet automatiktekniker i elektrobranchen. Hovedforløbet på uddannelsens trin 3 speciale, automatiseringstekniker varer yderligere 1 år, hvoraf skoleundervisningen udgør 9 uger fordelt på mindst 2 skoleperioder. Stk. 4. Den i stk. 3 nævnte skoleundervisning opdeles i mindst to skoleperioder for euv-forløb efter § 66 y, stk. 1, nr. 2, (euv2) i lov om erhvervsuddannelser. Stk. 5. Uanset bestemmelserne i stk. 2 og 3 varer uddannelsens hovedforløb for lærlinge i eux-forløb 4 år, hvoraf skoleundervisningen udgør 70,6 uger fordelt på fire skoleperioder for specialet automatiktekniker og 75,6 uger fordelt på fire skoleperioder for specialet automatiktekniker i elektrobranchen. Alle skole- og oplæringsperioder, der ikke er afsluttende, skal have et omfang af ca. et halvt års varighed."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. For at kunne blive optaget til skoleundervisningen i hovedforløbet skal eleven eller lærlingen, opfylde betingelserne i stk. 2-5. Stk. 2. Eleven eller lærlingen skal have følgende kompetencer med præstationsstandarden begynderniveau: 1) Eleven eller lærlingen kan medvirke til, opbygge og redegøre for opbygning, idriftsætning og fejlfinding på mindre automatiske anlæg, hvor der anvendes styringer baseret på PLC, relæ og pneumatiske komponenter. 2) Eleven eller lærlingen kan medvirke ved betjening og overvågning af et automatisk produktionsanlæg samt udføre ændringer på pneumatiske styringer. 3) Eleven eller lærlingen kan med faglig sikkerhed udføre fremstilling af mekaniske emner ved hjælp af håndværktøjer og maskiner samt udføre montering/demontering af mekaniske komponenter. 4) Eleven eller lærlingen kan opbygge og udføre fremstilling af simple elektroviklinger og med faglig sikkerhed montere og afprøve en vikling samt udføre fejlfinding og fejlretning på viklingen og anvende måleudstyr. 5) Eleven eller lærlingen kan udføre god kundeservice og anvende servicebegrebet og kundepsykologi såvel internt som eksternt. 6) Eleven eller lærlingen kan medvirke i arbejdstilrettelæggelse og planlægning af eget arbejde. Stk. 3. Eleven eller lærlingen skal have følgende kompetencer med præstationsstandarden rutineret niveau: 1) Eleven eller lærlingen kan med faglig sikkerhed redegøre for og se sammenhængen mellem arbejde på automatiske maskiner og anlæg og gældende love og regler, herunder stærkstrømsbekendtgørelsen og kunne fremstille og tilrette tilhørende dokumentation. 2) Eleven eller lærlingen kan på et alsidigt niveau udvælge, anvende og vedligeholde håndværktøjer, måleinstrumenter og mekaniske måleværktøjer, herunder udføre mekaniske og elektriske målinger og vurdere målekvaliteten ved hjælp af beregninger. 3) Eleven eller lærlingen kan vurdere, udvælge og forklare valg af korrekte komponenter, læse pneumatikdokumentation og udføre montering og idriftsættelse af en pneumatisk styring samt evaluere arbejdet sikkerhedsmæssigt. Stk. 4. Eleven eller lærlingen skal have gennemført følgende grundfag på følgende niveau og med følgende karakter: 1) Fysik på F-niveau, bestået. 2) Dansk på E-niveau, bestået. 3) Engelsk på E-niveau, bestået. 4) Matematik på E-niveau, bestået. Stk. 5. Eleven eller lærlingen skal have opnået følgende certifikater eller lignende: 1) Kompetencer svarende til \"Førstehjælp på erhvervsuddannelserne\" efter Dansk Førstehjælpsråds uddannelsesplaner pr. oktober 2020. 2) Kompetencer svarende til elementær brandbekæmpelse efter Dansk Brand- og sikringsteknisk Instituts retningslinjer pr. 1. september 2014. 3) Instruktion i arbejde nær ved eller under spænding. 4) Arbejdsmiljø og sikkerhed, svejsning og termisk skæring, jf. Arbejdstilsynets regler. Stk. 6. For at kunne blive optaget til skoleundervisningen i eux-hovedforløbet skal eleven eller lærlingen ud over kravene i stk. 2-5 have gennemført følgende grundfag: 1) Dansk på C-niveau. 2) Engelsk på C-niveau. 3) Samfundsfag på C-niveau. 4) Matematik på C-niveau. 5) Fysik på C-niveau. 6) Teknologi på C-niveau. Stk. 7. For elever og lærlinge, der opnår de i stk. 6 nævnte kompetencer i et grundforløb, skal fagene nævnt i bestemmelsens nr. 1-3 være gennemført i grundforløbets 1. del med varigheder på henholdsvis 2,5 uger, 3 uger og 2,5 uger, og fagene nævnt i nr. 4-6 være gennemført i grundforløbets 2. del med varigheder på henholdsvis 4 uger, 2 uger og 2 uger. Stk. 8. Er der i stk. 4, fastsat karakterkrav for et eller flere fag, gælder disse krav tilsvarende for eux-elever og lærlinge på det niveau af grundfaget, som eleven eller lærlingen skal have for at kunne påbegynde skoleundervisningen i hovedforløbet, jf. stk. 6, uanset en eventuel forskel mellem de pågældende niveauer."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Hovedforløbet har følgende kompetencemål: 1) Lærlingen kan opbygge, idriftsætte, vedligeholde, fejlsøge og fejlrette på styringer. 2) Lærlingen kan idriftsætte, vedligeholde, fejlsøge og beregne på motorer. 3) Lærlingen kan opbygge, idriftsætte, vedligeholde, fejlsøge og fejlrette på automatiske maskiner og anlæg indeholdende PLC styringer. 4) Lærlingen kan opbygge, idriftsætte, vedligeholde, fejlsøge og fejlrette på automatiske maskiner og anlæg indeholdende hydrauliske og pneumatiske kredsløb. 5) Lærlingen kan arbejde miljøbevidst med alle arbejdsopgaver inden for uddannelsens jobområder, herunder agere i overensstemmelse med principperne for bæredygtig udvikling. 6) Lærlingen kan indgå i forandringsprocesser ved optimering og effektivisering af serviceopgaver og produktioner. 7) Lærlingen kan læse og anvende teknisk dokumentation på dansk og fremmedsprog. 8) Lærlingen kan udvise kendskab til etablering og drift af egen virksomhed. 9) Lærlingen kan koble relevant teori til tilrettelæggelse, udførelse og evaluering af konkrete arbejdsopgaver fra praktikken. 10) Lærlingen kan opbygge, idriftsætte, kalibrere og optimere på procesanlæg. 11) Lærlingen kan opbygge, idriftsætte, fejlsøge og fejlrette komplekse PLC-styringer i netværk samt procesovervågning, herunder foretage analyse af procesdata. 12) Lærlingen kan fejlsøge og fejlrette på elektroniske moduler, der indgår i automatiske maskiner og anlæg. 13) Lærlingen kan montere, opbygge og idriftsætte komplekse automatiske maskiner og anlæg indeholdende robotteknologi, herunder udføre vedligehold samt fejlfinding og fejlretning. 14) Lærlingen kan foretage konstruktionsændringer og herunder vedligeholde dokumentation samt give instruktion til brugere. 15) Lærlingen kan fremstille og tilpasse emner ved bearbejdning (med maskiner og håndværktøj). 16) Lærlingen kan udføre vikling på motorer, generatorer og transformere. 17) Lærlingen kan medvirke ved opstilling og montage af nye elevatorer, rulletrapper og rullefortove. 18) Lærlingen kan medvirke ved modernisering af eksisterende elevatorer, rulletrapper og rullefortove. 19) Lærlingen kan udføre vedligeholdelse og reparation på elevatorer, rulletrapper og rullefortove. 20) Lærlingen kan udføre kontrol og service på elevatorer, rulletrapper og rullefortove. 21) Lærlingen kan deltage i udvikling af automatiske maskiner og anlæg på baggrund af viden om Industrial Internet Of Things og cloudbaserede løsninger i relation til automatisering i industrien. 22) Lærlingen kan deltage i integration af robotter i industrielle anlæg på baggrund af viden om anvendelse af forskellige robottyper og fabrikater samt viden om visions- og sensorteknologi. 23) Lærlingen kan foretage en økonomisk vurdering af opbygning, implementering og optimering af automatiske anlæg. 24) Lærlingen kan formidle praksisnære problemstillinger og løsningsmuligheder i forbindelse med udvikling og service på komplekse automatiske anlæg. 25) Lærlingen kan deltage i et professionelt fagligt og tværfagligt samarbejde om automationsopgaver, der involverer kolleger, samarbejdspartnere og kunder. 26) Lærlingen kan tilegne sig ny faglig viden om automation i takt med den stigende digitalisering og anvendelse af fleksibel robotteknologi i industrien. Stk. 2. Kompetencemålene nr. 1-9, jf. stk. 1, gælder for automatikmontør, trin 1. Stk. 3. Kompetencemålene nr. 10-14, jf. stk. 1, gælder for specialet automatiktekniker. Kompetencemålene nr. 10-16, jf. stk. 1, gælder for specialet automatiktekniker i elektrobranchen. Kompetencemålene nr. 17-20, jf. stk. 1, gælder for specialet elevatortekniker. Kompetencemålene nr. 10-14 og 21-26, jf. stk. 1, gælder for trin 3, specialet automatiseringstekniker. Stk. 4. I eux-forløb skal følgende fag m.v. gennemføres ud over de i stk. 2 og 3 fastsatte mål: 1) Dansk på A-niveau fra uddannelsen til teknisk studentereksamen, dog med undervisningstiden 155 timer svarende til 6,2 uger. 2) Engelsk på B-niveau fra uddannelsen til teknisk studentereksamen, dog med undervisningstiden 120 timer svarende til 4,8 uger. 3) Matematik på B-niveau fra uddannelsen til teknisk studentereksamen, dog med undervisningstiden 125 timer svarende til 5 uger. 4) Fysik på B-niveau fra uddannelsen til teknisk studentereksamen, dog med undervisningstiden 90 timer svarende til 3,6 uger. 5) Kemi på C-niveau fra hf-enkeltfag eller fra bekendtgørelse om grundfag, erhvervsfag, erhvervsrettet andetsprogsdansk og kombinationsfag i erhvervsuddannelserne og om adgangskurser til erhvervsuddannelserne (grund- og erhvervsfagsbekendtgørelsen), dog med undervisningstiden 60 timer svarende til 2,4 uger. 6) Teknikfag på A-niveau, udvikling og produktion, fra uddannelsen til teknisk studentereksamen, dog med undervisningstiden 175 timer svarende til 7 uger. 7) Erhvervsområdeprojekt, jf. læreplanen om erhvervsområdet udviklet til brug for tekniske eux-forløb, med undervisningstiden 10 timer og fordybelsestiden 30 timer svarende til 1,6 uger. Projektet skal tilrettelægges sammen med erhvervsuddannelsens afsluttende prøve. 8) Valgfag i form af et løft af niveau i et fag (uddannelsestid 100 timer svarende til 4 uger). Stk. 5. Skolen skal som minimum udbyde følgende valgfag: matematik på A-niveau."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Kriterier for skolens vurdering af, om der er grundlag for obligatorisk godskrivning på baggrund af elevens eller lærlingens erhvervserfaring og tidligere uddannelse er fastsat i bilag 1. Godskrivning skal i øvrigt ske efter reglerne i bekendtgørelse om erhvervsuddannelser."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Uddannelsens afsluttende prøve på trin 1 afholdes som en del af sidste skoleperiode. Prøven afholdes af skolen . Prøven udgøres af en fejlfindingsprøve og en mundtlig prøve, der tager udgangspunkt i en praktikopgave. Prøven skal være bestået . Prøven bedømmes efter 7-trinsskalaen. Prøven skal afdække lærlingens opnåede kompetencer inden for uddannelsen. Prøven skal kun aflægges af lærlinge, der afslutter uddannelsen med trin 1. Stk. 2. Fejlfindingsprøven består i, at lærlingen kan modulfejlfinde på styringen til mindre automatiske anlæg med hovedvægten lagt på I/O fejl, systemforståelse og systematik i fejlsøgningsproceduren, herunder brug af analyse- og testudstyr samt testsoftware. Opgaven tildeles ved lodtrækning. Prøvetiden er 20 minutter. Praktikopgaven består af opbygning og idriftsættelse af en mindre automatisk styring til maskinanlæg og udarbejdelse af en skriftlig dokumentation for praktikopgaven. Praktikopgavens varighed er 7 sammenhængende undervisningsdage og udføres i et samarbejde mellem højst fire lærlinge. Dokumentationen fremsendes til censor. Under prøven fremlægger den enkelte lærling mundtligt, og efter 20 minutters forberedelse, en beretning om projektets forløb, som tager udgangspunkt i præsentation og dokumentation af praktikopgaven. Fremlæggelsen varer maksimalt 20 minutter. Stk. 3. Eksaminator og censor skal være til stede under fejlfindingsprøven og lærlingens mundtlige fremlæggelse. Ved bedømmelsen af fejlfindingsprøven giver eksaminator og censor efter votering en samlet karakter. Ved bedømmelsen af den mundtlige prøve giver eksaminator og censor efter votering en samlet individuel karakter for den mundtlige fremlæggelse. Den endelige prøvekarakter for den afsluttende prøve fremkommer som et gennemsnit af de karakterer, der er givet for fejlfindingsprøven og den mundtlige fremlæggelse af den afsluttende praktikopgave. Stk. 4. Prøvens grundelementer er: 1) Mål og krav for prøven er, at lærlingen ved fejlfindingsprøven og den afsluttende praktikopgave med mundtlig fremlæggelse kan redegøre for teknisk faglige kompetencer inden for de områder, der er omfattet af uddannelsens mål og besidder almene og personlige kompetencer til selvstændigt og effektivt at kunne planlægge og varetage almindelige arbejdsopgaver. 2) Eksaminationsgrundlaget: a) Fejlfindingsprøven: i) Modulfejlfinding på styringen til mindre automatiske anlæg. ii) Analyse- og testudstyr samt testsoftware. b) Den mundtlig prøve, der tager udgangspunkt i en praktisk opgave: i) Den udførte praktikopgave. ii) Den udarbejdede skriftlige dokumentation for praktikopgaven. 3) Bedømmelsesgrundlaget er lærlingens præstation ved fejlfindingsprøven og ved udførelse af praktikopgaven, lærlingens skriftlige dokumentation for praktikopgaven og lærlingens præstation ved den mundtlige fremlæggelse. 4) Bedømmelseskriterierne for prøven tager udgangspunkt i en helhedsvurdering af målopfyldelsen. Skolen fastsætter nærmere bedømmelseskriterier for bedømmelsen af den samlede prøve, ud fra følgende generelle kriterier: a) Tekniske faglige kompetencer inden for de områder, der er omfattet af uddannelsens mål. b) Almene og personlige kompetencer til selvstændigt og effektivt at kunne planlægge og varetage almindeligt forekommende arbejdsopgaver."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Uddannelsens afsluttende prøve på trin 2, specialerne automatiktekniker, automatiktekniker i elektrobranchen og elevatortekniker, afholdes som en del af den sidste skoleperiode. Prøven afholdes af skolen i samarbejde med det faglige udvalg. Prøven er en praktisk prøve og består af en fejlfindingsprøve og en afsluttende praktisk opgave med mundtlig fremlæggelse. Prøven udgør en svendeprøve. Prøven bedømmes efter 7-trinsskalaen. Prøven skal afdække lærlingens opnåede kompetencer inden for uddannelsen. Stk. 2. Fejlfindingsprøven omfatter systematisk fejlfinding på branchetypisk udstyr med hovedvægten lagt på systemforståelse og systematik i fejlfindingsproceduren. Opgaven tildeles ved lodtrækning. Opgaven løses inden for en varighed af 20 minutter. Den mundtlige prøve tager udgangspunkt i en praktisk opgave, der omfatter opbygning, idriftsættelse og projektdokumentation af et branche/maskinanlæg. Praktikopgaven udføres i et samarbejde mellem højst fire lærlinge og tildeles ved lodtrækning. Praktikopgaven løses inden for en varighed af 10 undervisningsdage forud for den mundtlige prøve. Den mundtlige prøve tager udgangspunkt i projektdokumentationen over praktikopgaven og afvikles i dialog mellem eksaminator og den enkelte lærling. Prøven er individuel og har en varighed af 30 minutter inklusiv votering. Lærlingen har 20 minutters forberedelsestid. Stk. 3. Skuemestrene er til stede under hele fejlfindingsprøven og den mundtlige prøve. Den samlede prøvekarakter for den afsluttende prøve fremkommer som et gennemsnit af de karakterer, der er givet for fejlfindingsprøven og den mundtlige fremlæggelse af den afsluttende praktikopgave. For at bestå prøven kræves, at der mindst er opnået karakteren 02 for både fejlfindingsprøven og den mundtlige fremlæggelse af den afsluttende praktikopgave. Stk. 4. Prøvens grundelementer er: 1) Mål og krav for prøven på trin 2 er, at lærlingen ved fejlfindingsprøven og den afsluttende praktiske opgave med mundtlig fremlæggelse kan redegøre for teknisk faglige kompetencer inden for de områder, der er omfattet af uddannelsens mål og besidder almene og personlige kompetencer til selvstændigt og effektivt at kunne planlægge og varetage almindeligt forekommende arbejdsopgaver. 2) Eksaminationsgrundlaget er en fejlfindingsprøve og en mundtlig prøve, som tager udgangspunkt i en praktisk opgave. 3) Bedømmelsesgrundlaget består af resultatet af fejlfindingsprøven og en praktisk opgave med mundtlig fremlæggelse. 4) Bedømmelseskriterierne tager udgangspunkt i en helhedsvurdering af målopfyldelsen. Skolen fastsætter nærmere bedømmelseskriterier for prøven ud fra følgende generelle kriterier: a) Tekniske faglige kompetencer inden for de områder, der er omfattet af uddannelsens mål. b) Almene og personlige kompetencer til selvstændigt og effektivt at kunne planlægge og varetage almindeligt forekommende arbejdsopgaver."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Uddannelsens afsluttende prøve på trin 3 automatiseringstekniker afholdes af skolen som en del af sidste skoleperiode. Prøven bedømmes efter 7-trinsskalaen. Prøven skal afdække lærlingens opnåede kompetencer inden for uddannelsen. Stk. 2. Prøven for specialet automatiseringstekniker er individuel og består af en projektopgave med et projektoplæg, som beskriver en relevant praksisnær problemstilling inden for automatisering, som lærlingen skal arbejde med i undervisningen og dokumentere i en projektrapport. Projektoplægget udformes af lærlingen og skal godkendes af skolen. Projektopgaven har en varighed på en uge. Projektopgaven bedømmes ved en mundtlig prøve med baggrund i den samlede projektrapport. Den mundtlige prøve har en varighed af 30 minutter inklusiv votering. Stk. 3. Skuemestre (censorer) skal være tilstede under den mundtlige prøve. Der gives én samlet karakter for projektrapporten og den mundtlige fremlæggelse. Stk. 4. Prøvens grundelementer er: 1) Mål og krav for prøven på trin 3 er, at lærlingen ved den mundtlige prøve med baggrund i den samlede projektrapport, kan redegøre for teknisk faglige kompetencer inden for de områder, der er omfattet af uddannelsens mål og besidder almene og personlige kompetencer til selvstændigt og effektivt at kunne planlægge og varetage almindeligt forekommende arbejdsopgaver. 2) Eksaminationsgrundlaget er en projektrapport udfærdiget på baggrund af et projektoplæg, udformet af lærlingen. 3) Bedømmelsesgrundlaget er lærlingens præstation ved løsning af den stillede projektopgave, herunder den udfærdigede projektrapport og lærlingens præstation ved den mundtlige prøve. 4) Bedømmelseskriterier fastsættes nærmere af skolen inden for følgende generelle kriterier: a) Tekniske faglige kompetencer inden for de områder, der er omfattet af uddannelsens mål. b) Almene og personlige kompetencer til selvstændigt og effektivt at kunne planlægge og varetage almindeligt forekommende arbejdsopgaver."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. For at der kan udstedes skolebevis, skal lærlingen have opnået et gennemsnit på mindst 2,0 af alle fag. Lærlingen skal tillige have bestået de uddannelsesspecifikke fag. For lærlinge, der afslutter uddannelsen med et trin eller et speciale, skal den afsluttende prøve være bestået. Stk. 2. Ved uddannelsens afslutning med trin 1, automatikmontør, jf. § 6, udsteder det faglige udvalg et uddannelsesbevis til lærlingen. Ved uddannelsens afslutning efter § 7 og § 8, udsteder det faglige udvalg et svendebrev som dokumentation for, at lærlingen har opnået kompetence inden for uddannelsen og specialet. For lærlinge, der gennemfører både trin 2, automatiktekniker og trin 3, automatiseringstekniker, jf. § 7 og § 8, udsteder det faglige udvalg et svendebrev efter afslutningen af hvert trin. På uddannelsesbeviset og svendebrevet anføres den samlede karakter for prøven. For arbejdsmarkedsuddannelser, som indgår i uddannelsen, anvendes bedømmelsen ”Bestået/Ikke bestået”."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Bekendtgørelsen træder i kraft den 1. august 2023. Stk. 2. Bekendtgørelse nr. 671 af 20. maj 2022 om automatik- og procesuddannelsen ophæves. Stk. 3. Bekendtgørelsen finder ikke anvendelse for elever eller lærlinge, som er påbegyndt eller overgået til uddannelsen før bekendtgørelsens ikrafttræden. For sådanne elever eller lærlinge finder de hidtil gældende regler i bekendtgørelse nr. 671 af 20. maj 2022 om erhvervsuddannelsen til automatik- og procesuddannelsen anvendelse. Stk. 4. Elever eller lærlinge, som nævnt i stk. 3, kan i overensstemmelse med overgangsordninger fastsat af skolen i den lokale undervisningsplan og efter aftale med den eventuelle oplæringsvirksomhed overgå til uddannelsen efter denne bekendtgørelse."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Automatik- og procesuddannelsen har som erhvervsuddannelse som overordnet formål, at elever og lærlinge gennem skoleundervisning og oplæring opnår viden og færdigheder inden for følgende overordnede kompetenceområder: 1) Monterings-, idriftsætnings-, fejlfindings-, reparations- og vedligeholdelsesopgaver, herunder drift og service, der udføres på automatiserede maskiner og anlæg, hvor der anvendes pneumatiske, hydrauliske, elektriske, elektroniske og mekaniske enkeltkomponenter, herunder elevatorer, robotudstyr, visionssystemer samt kommunikationssystemer. 2) Monterings-, fejlsøgnings-, fejlretnings-, justerings- og vedligeholdelsesopgaver på elektromekaniske anlæg, herunder viklinger til elektromotorer, generatorer, transformatorer og andet elektromekanisk udstyr samt drift og service. 3) Drift og service på procesanlæg samt justeringer og optimeringer af anlæg. 4) Reparation og vedligehold på maskin- og produktionsanlæg, herunder mekaniske reparationer og opretninger. Stk. 2. Lærlingen skal nå de uddannelsesmål, som er fastsat for det trin eller speciale, jf. stk. 3 som lærlingen har valgt. Stk. 3. Uddannelsen kan afsluttes med trin 1, eller med et af specialerne på trin 2, niveau 4 eller trin 3, niveau 5 i den danske kvalifikationsramme for livslang læring: 1) Automatikmontør, trin 1. 2) Automatiktekniker, trin 2. 3) Automatiktekniker i elektrobranchen, trin 2. 4) Elevatortekniker, trin 2. 5) Automatiseringstekniker, trin 3. Stk. 4. Specialet automatiktekniker, trin 2, giver adgang til uddannelsens trin 3, automatiseringstekniker. Stk. 5. Specialerne automatiktekniker og automatiktekniker i elektrobranchen kan gennemføres som eux-forløb. Uddannelsen tilrettelagt som eux-forløb er ikke trindelt og omfatter alle uddannelsens kompetencemål, jf. § 4, stk. 2.",
      "valid_from": "2023-03-02",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Uddannelsen varer fra 2 år og 6 måneder til 5 år og 6 måneder, jf. dog stk. 3. Uddannelsens varighed består af grundforløbets 1. del og 2. del, der hver er på 20 uger, og hovedforløbet. Stk. 2. For lærlinge, der skal gennemføre uddannelsen som erhvervsuddannelse for unge, varer hovedforløbet på uddannelsens trin 1, automatikmontør, 1 år og 6 måneder, hvoraf skoleundervisningen udgør 20 uger fordelt på mindst to skoleperioder. Hovedforløbet på uddannelsens speciale elevatortekniker varer yderligere 1 år, hvoraf skoleundervisningen udgør 15 uger fordelt på mindst to skoleperioder. Hovedforløbet på uddannelsens øvrige specialer varer yderligere 2 år, hvoraf skoleundervisningen udgør 20 uger fordelt på mindst to skoleperioder for specialet automatiktekniker og 25 uger fordelt på mindst tre skoleperioder for specialet automatiktekniker i elektrobranchen. Hovedforløbet på uddannelsens speciale automatiseringstekniker varer yderligere 1 år, hvoraf skoleundervisningen udgør 10 uger fordelt på mindst 2 skoleperioder. Stk. 3. For lærlinge, der skal gennemføre uddannelsen som erhvervsuddannelse for voksne (euv-forløb), varer hovedforløbet på uddannelsens trin 1, automatikmontør, 1 år og 5 måneder, hvoraf skoleundervisningen udgør 18 uger. Hovedforløbet på uddannelsens speciale elevatortekniker varer yderligere 1 år, hvoraf skoleundervisningen udgør 13,5 uger fordelt på mindst to skoleperioder. Hovedforløbet på uddannelsens trin 2 specialer varer yderligere 2 år, hvoraf skoleundervisningen udgør 18 uger for specialet automatiktekniker og 22,5 uger for specialet automatiktekniker i elektrobranchen. Hovedforløbet på uddannelsens trin 3 speciale, automatiseringstekniker varer yderligere 1 år, hvoraf skoleundervisningen udgør 9 uger fordelt på mindst 2 skoleperioder. Stk. 4. Den i stk. 3 nævnte skoleundervisning opdeles i mindst to skoleperioder for euv-forløb efter § 66 y, stk. 1, nr. 2, (euv2) i lov om erhvervsuddannelser. Stk. 5. Uanset bestemmelserne i stk. 2 og 3 varer uddannelsens hovedforløb for lærlinge i eux-forløb 4 år, hvoraf skoleundervisningen udgør 70,6 uger fordelt på fire skoleperioder for specialet automatiktekniker og 75,6 uger fordelt på fire skoleperioder for specialet automatiktekniker i elektrobranchen. Alle skole- og oplæringsperioder, der ikke er afsluttende, skal have et omfang af ca. et halvt års varighed.",
      "valid_from": "2023-03-02",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. For at kunne blive optaget til skoleundervisningen i hovedforløbet skal eleven eller lærlingen, opfylde betingelserne i stk. 2-5. Stk. 2. Eleven eller lærlingen skal have følgende kompetencer med præstationsstandarden begynderniveau: 1) Eleven eller lærlingen kan medvirke til, opbygge og redegøre for opbygning, idriftsætning og fejlfinding på mindre automatiske anlæg, hvor der anvendes styringer baseret på PLC, relæ og pneumatiske komponenter. 2) Eleven eller lærlingen kan medvirke ved betjening og overvågning af et automatisk produktionsanlæg samt udføre ændringer på pneumatiske styringer. 3) Eleven eller lærlingen kan med faglig sikkerhed udføre fremstilling af mekaniske emner ved hjælp af håndværktøjer og maskiner samt udføre montering/demontering af mekaniske komponenter. 4) Eleven eller lærlingen kan opbygge og udføre fremstilling af simple elektroviklinger og med faglig sikkerhed montere og afprøve en vikling samt udføre fejlfinding og fejlretning på viklingen og anvende måleudstyr. 5) Eleven eller lærlingen kan udføre god kundeservice og anvende servicebegrebet og kundepsykologi såvel internt som eksternt. 6) Eleven eller lærlingen kan medvirke i arbejdstilrettelæggelse og planlægning af eget arbejde. Stk. 3. Eleven eller lærlingen skal have følgende kompetencer med præstationsstandarden rutineret niveau: 1) Eleven eller lærlingen kan med faglig sikkerhed redegøre for og se sammenhængen mellem arbejde på automatiske maskiner og anlæg og gældende love og regler, herunder stærkstrømsbekendtgørelsen og kunne fremstille og tilrette tilhørende dokumentation. 2) Eleven eller lærlingen kan på et alsidigt niveau udvælge, anvende og vedligeholde håndværktøjer, måleinstrumenter og mekaniske måleværktøjer, herunder udføre mekaniske og elektriske målinger og vurdere målekvaliteten ved hjælp af beregninger. 3) Eleven eller lærlingen kan vurdere, udvælge og forklare valg af korrekte komponenter, læse pneumatikdokumentation og udføre montering og idriftsættelse af en pneumatisk styring samt evaluere arbejdet sikkerhedsmæssigt. Stk. 4. Eleven eller lærlingen skal have gennemført følgende grundfag på følgende niveau og med følgende karakter: 1) Fysik på F-niveau, bestået. 2) Dansk på E-niveau, bestået. 3) Engelsk på E-niveau, bestået. 4) Matematik på E-niveau, bestået. Stk. 5. Eleven eller lærlingen skal have opnået følgende certifikater eller lignende: 1) Kompetencer svarende til \"Førstehjælp på erhvervsuddannelserne\" efter Dansk Førstehjælpsråds uddannelsesplaner pr. oktober 2020. 2) Kompetencer svarende til elementær brandbekæmpelse efter Dansk Brand- og sikringsteknisk Instituts retningslinjer pr. 1. september 2014. 3) Instruktion i arbejde nær ved eller under spænding. 4) Arbejdsmiljø og sikkerhed, svejsning og termisk skæring, jf. Arbejdstilsynets regler. Stk. 6. For at kunne blive optaget til skoleundervisningen i eux-hovedforløbet skal eleven eller lærlingen ud over kravene i stk. 2-5 have gennemført følgende grundfag: 1) Dansk på C-niveau. 2) Engelsk på C-niveau. 3) Samfundsfag på C-niveau. 4) Matematik på C-niveau. 5) Fysik på C-niveau. 6) Teknologi på C-niveau. Stk. 7. For elever og lærlinge, der opnår de i stk. 6 nævnte kompetencer i et grundforløb, skal fagene nævnt i bestemmelsens nr. 1-3 være gennemført i grundforløbets 1. del med varigheder på henholdsvis 2,5 uger, 3 uger og 2,5 uger, og fagene nævnt i nr. 4-6 være gennemført i grundforløbets 2. del med varigheder på henholdsvis 4 uger, 2 uger og 2 uger. Stk. 8. Er der i stk. 4, fastsat karakterkrav for et eller flere fag, gælder disse krav tilsvarende for eux-elever og lærlinge på det niveau af grundfaget, som eleven eller lærlingen skal have for at kunne påbegynde skoleundervisningen i hovedforløbet, jf. stk. 6, uanset en eventuel forskel mellem de pågældende niveauer.",
      "valid_from": "2023-03-02",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Hovedforløbet har følgende kompetencemål: 1) Lærlingen kan opbygge, idriftsætte, vedligeholde, fejlsøge og fejlrette på styringer. 2) Lærlingen kan idriftsætte, vedligeholde, fejlsøge og beregne på motorer. 3) Lærlingen kan opbygge, idriftsætte, vedligeholde, fejlsøge og fejlrette på automatiske maskiner og anlæg indeholdende PLC styringer. 4) Lærlingen kan opbygge, idriftsætte, vedligeholde, fejlsøge og fejlrette på automatiske maskiner og anlæg indeholdende hydrauliske og pneumatiske kredsløb. 5) Lærlingen kan arbejde miljøbevidst med alle arbejdsopgaver inden for uddannelsens jobområder, herunder agere i overensstemmelse med principperne for bæredygtig udvikling. 6) Lærlingen kan indgå i forandringsprocesser ved optimering og effektivisering af serviceopgaver og produktioner. 7) Lærlingen kan læse og anvende teknisk dokumentation på dansk og fremmedsprog. 8) Lærlingen kan udvise kendskab til etablering og drift af egen virksomhed. 9) Lærlingen kan koble relevant teori til tilrettelæggelse, udførelse og evaluering af konkrete arbejdsopgaver fra praktikken. 10) Lærlingen kan opbygge, idriftsætte, kalibrere og optimere på procesanlæg. 11) Lærlingen kan opbygge, idriftsætte, fejlsøge og fejlrette komplekse PLC-styringer i netværk samt procesovervågning, herunder foretage analyse af procesdata. 12) Lærlingen kan fejlsøge og fejlrette på elektroniske moduler, der indgår i automatiske maskiner og anlæg. 13) Lærlingen kan montere, opbygge og idriftsætte komplekse automatiske maskiner og anlæg indeholdende robotteknologi, herunder udføre vedligehold samt fejlfinding og fejlretning. 14) Lærlingen kan foretage konstruktionsændringer og herunder vedligeholde dokumentation samt give instruktion til brugere. 15) Lærlingen kan fremstille og tilpasse emner ved bearbejdning (med maskiner og håndværktøj). 16) Lærlingen kan udføre vikling på motorer, generatorer og transformere. 17) Lærlingen kan medvirke ved opstilling og montage af nye elevatorer, rulletrapper og rullefortove. 18) Lærlingen kan medvirke ved modernisering af eksisterende elevatorer, rulletrapper og rullefortove. 19) Lærlingen kan udføre vedligeholdelse og reparation på elevatorer, rulletrapper og rullefortove. 20) Lærlingen kan udføre kontrol og service på elevatorer, rulletrapper og rullefortove. 21) Lærlingen kan deltage i udvikling af automatiske maskiner og anlæg på baggrund af viden om Industrial Internet Of Things og cloudbaserede løsninger i relation til automatisering i industrien. 22) Lærlingen kan deltage i integration af robotter i industrielle anlæg på baggrund af viden om anvendelse af forskellige robottyper og fabrikater samt viden om visions- og sensorteknologi. 23) Lærlingen kan foretage en økonomisk vurdering af opbygning, implementering og optimering af automatiske anlæg. 24) Lærlingen kan formidle praksisnære problemstillinger og løsningsmuligheder i forbindelse med udvikling og service på komplekse automatiske anlæg. 25) Lærlingen kan deltage i et professionelt fagligt og tværfagligt samarbejde om automationsopgaver, der involverer kolleger, samarbejdspartnere og kunder. 26) Lærlingen kan tilegne sig ny faglig viden om automation i takt med den stigende digitalisering og anvendelse af fleksibel robotteknologi i industrien. Stk. 2. Kompetencemålene nr. 1-9, jf. stk. 1, gælder for automatikmontør, trin 1. Stk. 3. Kompetencemålene nr. 10-14, jf. stk. 1, gælder for specialet automatiktekniker. Kompetencemålene nr. 10-16, jf. stk. 1, gælder for specialet automatiktekniker i elektrobranchen. Kompetencemålene nr. 17-20, jf. stk. 1, gælder for specialet elevatortekniker. Kompetencemålene nr. 10-14 og 21-26, jf. stk. 1, gælder for trin 3, specialet automatiseringstekniker. Stk. 4. I eux-forløb skal følgende fag m.v. gennemføres ud over de i stk. 2 og 3 fastsatte mål: 1) Dansk på A-niveau fra uddannelsen til teknisk studentereksamen, dog med undervisningstiden 155 timer svarende til 6,2 uger. 2) Engelsk på B-niveau fra uddannelsen til teknisk studentereksamen, dog med undervisningstiden 120 timer svarende til 4,8 uger. 3) Matematik på B-niveau fra uddannelsen til teknisk studentereksamen, dog med undervisningstiden 125 timer svarende til 5 uger. 4) Fysik på B-niveau fra uddannelsen til teknisk studentereksamen, dog med undervisningstiden 90 timer svarende til 3,6 uger. 5) Kemi på C-niveau fra hf-enkeltfag eller fra bekendtgørelse om grundfag, erhvervsfag, erhvervsrettet andetsprogsdansk og kombinationsfag i erhvervsuddannelserne og om adgangskurser til erhvervsuddannelserne (grund- og erhvervsfagsbekendtgørelsen), dog med undervisningstiden 60 timer svarende til 2,4 uger. 6) Teknikfag på A-niveau, udvikling og produktion, fra uddannelsen til teknisk studentereksamen, dog med undervisningstiden 175 timer svarende til 7 uger. 7) Erhvervsområdeprojekt, jf. læreplanen om erhvervsområdet udviklet til brug for tekniske eux-forløb, med undervisningstiden 10 timer og fordybelsestiden 30 timer svarende til 1,6 uger. Projektet skal tilrettelægges sammen med erhvervsuddannelsens afsluttende prøve. 8) Valgfag i form af et løft af niveau i et fag (uddannelsestid 100 timer svarende til 4 uger). Stk. 5. Skolen skal som minimum udbyde følgende valgfag: matematik på A-niveau.",
      "valid_from": "2023-03-02",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Kriterier for skolens vurdering af, om der er grundlag for obligatorisk godskrivning på baggrund af elevens eller lærlingens erhvervserfaring og tidligere uddannelse er fastsat i bilag 1. Godskrivning skal i øvrigt ske efter reglerne i bekendtgørelse om erhvervsuddannelser.",
      "valid_from": "2023-03-02",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Uddannelsens afsluttende prøve på trin 1 afholdes som en del af sidste skoleperiode. Prøven afholdes af skolen . Prøven udgøres af en fejlfindingsprøve og en mundtlig prøve, der tager udgangspunkt i en praktikopgave. Prøven skal være bestået . Prøven bedømmes efter 7-trinsskalaen. Prøven skal afdække lærlingens opnåede kompetencer inden for uddannelsen. Prøven skal kun aflægges af lærlinge, der afslutter uddannelsen med trin 1. Stk. 2. Fejlfindingsprøven består i, at lærlingen kan modulfejlfinde på styringen til mindre automatiske anlæg med hovedvægten lagt på I/O fejl, systemforståelse og systematik i fejlsøgningsproceduren, herunder brug af analyse- og testudstyr samt testsoftware. Opgaven tildeles ved lodtrækning. Prøvetiden er 20 minutter. Praktikopgaven består af opbygning og idriftsættelse af en mindre automatisk styring til maskinanlæg og udarbejdelse af en skriftlig dokumentation for praktikopgaven. Praktikopgavens varighed er 7 sammenhængende undervisningsdage og udføres i et samarbejde mellem højst fire lærlinge. Dokumentationen fremsendes til censor. Under prøven fremlægger den enkelte lærling mundtligt, og efter 20 minutters forberedelse, en beretning om projektets forløb, som tager udgangspunkt i præsentation og dokumentation af praktikopgaven. Fremlæggelsen varer maksimalt 20 minutter. Stk. 3. Eksaminator og censor skal være til stede under fejlfindingsprøven og lærlingens mundtlige fremlæggelse. Ved bedømmelsen af fejlfindingsprøven giver eksaminator og censor efter votering en samlet karakter. Ved bedømmelsen af den mundtlige prøve giver eksaminator og censor efter votering en samlet individuel karakter for den mundtlige fremlæggelse. Den endelige prøvekarakter for den afsluttende prøve fremkommer som et gennemsnit af de karakterer, der er givet for fejlfindingsprøven og den mundtlige fremlæggelse af den afsluttende praktikopgave. Stk. 4. Prøvens grundelementer er: 1) Mål og krav for prøven er, at lærlingen ved fejlfindingsprøven og den afsluttende praktikopgave med mundtlig fremlæggelse kan redegøre for teknisk faglige kompetencer inden for de områder, der er omfattet af uddannelsens mål og besidder almene og personlige kompetencer til selvstændigt og effektivt at kunne planlægge og varetage almindelige arbejdsopgaver. 2) Eksaminationsgrundlaget: a) Fejlfindingsprøven: i) Modulfejlfinding på styringen til mindre automatiske anlæg. ii) Analyse- og testudstyr samt testsoftware. b) Den mundtlig prøve, der tager udgangspunkt i en praktisk opgave: i) Den udførte praktikopgave. ii) Den udarbejdede skriftlige dokumentation for praktikopgaven. 3) Bedømmelsesgrundlaget er lærlingens præstation ved fejlfindingsprøven og ved udførelse af praktikopgaven, lærlingens skriftlige dokumentation for praktikopgaven og lærlingens præstation ved den mundtlige fremlæggelse. 4) Bedømmelseskriterierne for prøven tager udgangspunkt i en helhedsvurdering af målopfyldelsen. Skolen fastsætter nærmere bedømmelseskriterier for bedømmelsen af den samlede prøve, ud fra følgende generelle kriterier: a) Tekniske faglige kompetencer inden for de områder, der er omfattet af uddannelsens mål. b) Almene og personlige kompetencer til selvstændigt og effektivt at kunne planlægge og varetage almindeligt forekommende arbejdsopgaver.",
      "valid_from": "2023-03-02",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Uddannelsens afsluttende prøve på trin 2, specialerne automatiktekniker, automatiktekniker i elektrobranchen og elevatortekniker, afholdes som en del af den sidste skoleperiode. Prøven afholdes af skolen i samarbejde med det faglige udvalg. Prøven er en praktisk prøve og består af en fejlfindingsprøve og en afsluttende praktisk opgave med mundtlig fremlæggelse. Prøven udgør en svendeprøve. Prøven bedømmes efter 7-trinsskalaen. Prøven skal afdække lærlingens opnåede kompetencer inden for uddannelsen. Stk. 2. Fejlfindingsprøven omfatter systematisk fejlfinding på branchetypisk udstyr med hovedvægten lagt på systemforståelse og systematik i fejlfindingsproceduren. Opgaven tildeles ved lodtrækning. Opgaven løses inden for en varighed af 20 minutter. Den mundtlige prøve tager udgangspunkt i en praktisk opgave, der omfatter opbygning, idriftsættelse og projektdokumentation af et branche/maskinanlæg. Praktikopgaven udføres i et samarbejde mellem højst fire lærlinge og tildeles ved lodtrækning. Praktikopgaven løses inden for en varighed af 10 undervisningsdage forud for den mundtlige prøve. Den mundtlige prøve tager udgangspunkt i projektdokumentationen over praktikopgaven og afvikles i dialog mellem eksaminator og den enkelte lærling. Prøven er individuel og har en varighed af 30 minutter inklusiv votering. Lærlingen har 20 minutters forberedelsestid. Stk. 3. Skuemestrene er til stede under hele fejlfindingsprøven og den mundtlige prøve. Den samlede prøvekarakter for den afsluttende prøve fremkommer som et gennemsnit af de karakterer, der er givet for fejlfindingsprøven og den mundtlige fremlæggelse af den afsluttende praktikopgave. For at bestå prøven kræves, at der mindst er opnået karakteren 02 for både fejlfindingsprøven og den mundtlige fremlæggelse af den afsluttende praktikopgave. Stk. 4. Prøvens grundelementer er: 1) Mål og krav for prøven på trin 2 er, at lærlingen ved fejlfindingsprøven og den afsluttende praktiske opgave med mundtlig fremlæggelse kan redegøre for teknisk faglige kompetencer inden for de områder, der er omfattet af uddannelsens mål og besidder almene og personlige kompetencer til selvstændigt og effektivt at kunne planlægge og varetage almindeligt forekommende arbejdsopgaver. 2) Eksaminationsgrundlaget er en fejlfindingsprøve og en mundtlig prøve, som tager udgangspunkt i en praktisk opgave. 3) Bedømmelsesgrundlaget består af resultatet af fejlfindingsprøven og en praktisk opgave med mundtlig fremlæggelse. 4) Bedømmelseskriterierne tager udgangspunkt i en helhedsvurdering af målopfyldelsen. Skolen fastsætter nærmere bedømmelseskriterier for prøven ud fra følgende generelle kriterier: a) Tekniske faglige kompetencer inden for de områder, der er omfattet af uddannelsens mål. b) Almene og personlige kompetencer til selvstændigt og effektivt at kunne planlægge og varetage almindeligt forekommende arbejdsopgaver.",
      "valid_from": "2023-03-02",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Uddannelsens afsluttende prøve på trin 3 automatiseringstekniker afholdes af skolen som en del af sidste skoleperiode. Prøven bedømmes efter 7-trinsskalaen. Prøven skal afdække lærlingens opnåede kompetencer inden for uddannelsen. Stk. 2. Prøven for specialet automatiseringstekniker er individuel og består af en projektopgave med et projektoplæg, som beskriver en relevant praksisnær problemstilling inden for automatisering, som lærlingen skal arbejde med i undervisningen og dokumentere i en projektrapport. Projektoplægget udformes af lærlingen og skal godkendes af skolen. Projektopgaven har en varighed på en uge. Projektopgaven bedømmes ved en mundtlig prøve med baggrund i den samlede projektrapport. Den mundtlige prøve har en varighed af 30 minutter inklusiv votering. Stk. 3. Skuemestre (censorer) skal være tilstede under den mundtlige prøve. Der gives én samlet karakter for projektrapporten og den mundtlige fremlæggelse. Stk. 4. Prøvens grundelementer er: 1) Mål og krav for prøven på trin 3 er, at lærlingen ved den mundtlige prøve med baggrund i den samlede projektrapport, kan redegøre for teknisk faglige kompetencer inden for de områder, der er omfattet af uddannelsens mål og besidder almene og personlige kompetencer til selvstændigt og effektivt at kunne planlægge og varetage almindeligt forekommende arbejdsopgaver. 2) Eksaminationsgrundlaget er en projektrapport udfærdiget på baggrund af et projektoplæg, udformet af lærlingen. 3) Bedømmelsesgrundlaget er lærlingens præstation ved løsning af den stillede projektopgave, herunder den udfærdigede projektrapport og lærlingens præstation ved den mundtlige prøve. 4) Bedømmelseskriterier fastsættes nærmere af skolen inden for følgende generelle kriterier: a) Tekniske faglige kompetencer inden for de områder, der er omfattet af uddannelsens mål. b) Almene og personlige kompetencer til selvstændigt og effektivt at kunne planlægge og varetage almindeligt forekommende arbejdsopgaver.",
      "valid_from": "2023-03-02",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. For at der kan udstedes skolebevis, skal lærlingen have opnået et gennemsnit på mindst 2,0 af alle fag. Lærlingen skal tillige have bestået de uddannelsesspecifikke fag. For lærlinge, der afslutter uddannelsen med et trin eller et speciale, skal den afsluttende prøve være bestået. Stk. 2. Ved uddannelsens afslutning med trin 1, automatikmontør, jf. § 6, udsteder det faglige udvalg et uddannelsesbevis til lærlingen. Ved uddannelsens afslutning efter § 7 og § 8, udsteder det faglige udvalg et svendebrev som dokumentation for, at lærlingen har opnået kompetence inden for uddannelsen og specialet. For lærlinge, der gennemfører både trin 2, automatiktekniker og trin 3, automatiseringstekniker, jf. § 7 og § 8, udsteder det faglige udvalg et svendebrev efter afslutningen af hvert trin. På uddannelsesbeviset og svendebrevet anføres den samlede karakter for prøven. For arbejdsmarkedsuddannelser, som indgår i uddannelsen, anvendes bedømmelsen ”Bestået/Ikke bestået”.",
      "valid_from": "2023-03-02",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Bekendtgørelsen træder i kraft den 1. august 2023. Stk. 2. Bekendtgørelse nr. 671 af 20. maj 2022 om automatik- og procesuddannelsen ophæves. Stk. 3. Bekendtgørelsen finder ikke anvendelse for elever eller lærlinge, som er påbegyndt eller overgået til uddannelsen før bekendtgørelsens ikrafttræden. For sådanne elever eller lærlinge finder de hidtil gældende regler i bekendtgørelse nr. 671 af 20. maj 2022 om erhvervsuddannelsen til automatik- og procesuddannelsen anvendelse. Stk. 4. Elever eller lærlinge, som nævnt i stk. 3, kan i overensstemmelse med overgangsordninger fastsat af skolen i den lokale undervisningsplan og efter aftale med den eventuelle oplæringsvirksomhed overgå til uddannelsen efter denne bekendtgørelse.",
      "valid_from": "2023-03-02",
      "valid_to": null
    }
  ],
  "definitions": []
}
