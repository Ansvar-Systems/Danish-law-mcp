{
  "id": "2020:567",
  "type": "statute",
  "title": "Bekendtgørelse om læggekartofler og avl af konsumkartofler",
  "short_name": "BEK H#LOKDOK04",
  "status": "in_force",
  "issued_date": "2020-04-30",
  "url": "https://www.retsinformation.dk/eli/lta/2020/567/xml",
  "description": "Retsinformation source. DocumentId=CK002460; AccessionNumber=B20200056705; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Erhvervsmæssig avl, sortering og salg af læggekartofler, og erhvervsmæssig avl af konsumkartofler skal ske efter bestemmelserne i denne bekendtgørelse. Stk. 2. Erhvervsmæssig avl af kartofler skal ske på basis af materiale, der er opformeret i overensstemmelse med denne bekendtgørelse og hos producenter, der er autoriseret i henhold til §§ 4-6."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Plantesundhedsforordningen: Europa-Parlamentets og Rådets forordning (EU) 2016/2031 af 26. oktober 2016 om beskyttelsesforanstaltninger mod planteskadegørere og om ændring af Europa-Parlamentets og Rådets forordning (EU) nr. 228/2013, (EU) nr. 652/2014 og (EU) nr. 1143/2014 og om ophævelse af Rådets direktiv 69/464/EØF, 74/647/EØF, 93/85/EØF, 98/57/EF, 2000/29/EF, 2006/91/EF og 2007/33/EF. 2) Konsumkartofler: Andre kartofler end læggekartofler. 3) Produktion: De samlede aktiviteter i en autoriseret virksomhed jf. §§ 4-6, der fører til salg af certificerede partier, herunder mikroplanter og miniknolde. 4) Linje: Et adskilt areal, hvor der er lagt læggekartofler fra kun ét høstnummer. 5) Linjenummer: Et fortløbende nummer, der identificerer en linje, og som automatisk gives hver linje, der anmeldes til marksyn via Tast Selv-service. 6) Høstnummer: Identificerer avlen fra én linje. Høstnummeret består af autorisationsnummer, årstal samt linjenummeret. 7) PBTC (Prebasic Tissue Culture): Planter, herunder knolde, der er produceret i beskyttet facilitet og i et vækstmedium, der er fri for skadegørere. 8) Præbasis læggekartofler: Kartoffelknolde, der overvejende er bestemt til avl af basis læggekartofler, som er produceret på baggrund af mikroopformering og som opfylder mindstekrav til præbasis læggekartofler. 9) Basis læggekartofler: Kartoffelknolde, der overvejende er til videre opformering af læggekartofler, herunder til avl af certificerede læggekartofler, som stammer direkte fra præbasis læggekartofler eller læggekartofler, der ligger forud for præbasis læggekartofler, og som opfylder mindstekrav til basis læggekartofler. 10) Certificerede læggekartofler: Kartoffelknolde, der er bestemt til avl af konsumkartofler, som stammer direkte fra basis læggekartofler eller fra læggekartofler, der ligger forud for basis læggekartofler, og som opfylder mindstekrav til certificerede læggekartofler. 11) F-generationer: Avl hos en autoriseret basisavler med opformering baseret på indkøbte PBTC knolde eller planter. 12) Markgeneration: Det antal år, der er opformeret på det pågældende materiale i marken, siden den første avl blev lagt af kategorien præbasis læggemateriale klasse PBTC. Der tilføjes én markgeneration for hver opformering. 13) Råvare: Godkendt avl af læggekartofler, der endnu ikke er certificeret. 14) Pakkedato: Den dato et parti læggekartofler sorteres og pakningsenheden lukkes og mærkes med plantepas kombineret med certificeringsmærke. Foregår pakning af partiet over flere på hinanden følgende dage, er pakkedatoen den dato, hvor den sidste enhed i partiet lukkes og mærkes. 15) Salg: Handel, udbud til salg, lagerføring, fremvisning, frembydelse, besiddelse, fordeling, levering eller anden form for overdragelse med henblik på salg mod vederlag eller vederlagsfrit."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Virksomheder, der skal registreres efter art. 65 i Plantesundhedsforordningen, skal registreres af Landbrugsstyrelsen. Anmodning om registrering skal ske på et skema, der fås hos Landbrugsstyrelsen eller på styrelsens hjemmeside. Ændringer i oplysninger givet i forbindelse med registrering skal indberettes til Landbrugsstyrelsen."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Virksomheder, der etablerer og vedligeholder en in vitro kartoffelkerneplantesamling af klasse PBTC, skal autoriseres hertil af Landbrugsstyrelsen. Autorisation kan ske, når styrelsen har konstateret, at betingelserne i bilag 2 og 3 er overholdt. Stk. 2. Virksomheder, der vil foretage in vitro produktion af præbasis mikroplanter af klasse PBTC og mikroknolde af klasse PBTC, skal autoriseres hertil af Landbrugsstyrelsen. Autorisationen kan ske, når styrelsen har konstateret, at betingelserne i bilag 4, del I, er overholdt. Denne virksomhed betegnes produktionsbank. Til produktionen må kun anvendes materiale fra virksomheder autoriseret efter stk. 1, eller materiale fra andre EU-lande, som opfylder tilsvarende krav. Stk. 3. Virksomheder, der avler og sorterer præbasis miniplanter og -knolde af klasse PBTC, skal autoriseres hertil af Landbrugsstyrelsen. Autorisation kan ske, når styrelsen har konstateret, at producenten opfylder kravene i bilag 4, del II. Til produktionen af miniplanter og -knolde må kun anvendes materiale fra producenter autoriserede efter stk. 1 eller stk. 2, eller materiale fra andre EU-lande, som opfylder tilsvarende krav. Stk. 4. En virksomhed kan være autoriseret efter stk. 1-3 på samme tid. Samtidig autorisation efter stk. 1-3, er betinget af, at det kan dokumenteres, at plantemateriale produceret under hver af de tildelte autorisationer, holdes adskilt under opbevaring og håndtering i produktionen, således at risikoen for sammenblanding af plantemateriale og spredning af planteskadegørere mellem de tildelte autorisationer minimeres. Stk. 5. Alt materiale produceret i henhold til denne bestemmelse henregnes til kategorien præbasis. Stk. 6. En virksomhed, der er autoriseret efter stk. 1-3, må ikke samtidig have avl af konsumkartofler."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Landbrugsstyrelsen kan efter ansøgning autorisere virksomheder til avl af 1) præbasis læggekartofler, hvis § 38, er overholdt, 2) basis og certificerede læggekartofler på grundlag af egen opformering, hvis § 38, er overholdt for så vidt angår virksomheder, der avler basis læggekartofler, på grundlag af opformering på basis af miniplanter og -knolde, eller 3) basis og certificerede læggekartofler på grundlag af indkøbt læggemateriale. Stk. 2. En virksomhed kan kun være autoriseret til én af de i stk. 1 nævnte typer af avl, og virksomheder autoriseret efter § 4 kan ikke samtidigt autoriseres efter stk. 1. Stk. 3. En virksomhed, der er autoriseret til avl af præbasis læggekartofler efter stk. 1 nr. 1, må ikke samtidig have avl af konsumkartofler."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Virksomheder, der opbevarer, sorterer, pakker, mærker samt sælger læggekartofler, skal være autoriseret som sorterevirksomhed for læggekartofler. Stk. 2. Landbrugsstyrelsen autoriserer virksomheden, når styrelsen har konstateret, at bestemmelserne i bilag 5 er opfyldt. Autorisation kan gives til følgende: 1) Sorterevirksomhed af basislæggekartofler til opbevaring, sortering, pakning og mærkning af læggekartofler fra avlere autoriseret efter § 5 herunder egen avl af læggekartofler og konsumkartofler. Virksomheden kan mærke den sorterede avl til salg i klasserne S, SE, E og A, jf. bilag 6. 2) Sorterevirksomhed af basislæggekartofler til opbevaring, sortering, pakning og mærkning af læggekartofler fra avlere autoriseret eller godkendt efter § 5 herunder egen avl af læggekartofler og konsumkartofler. Virksomheden kan mærke den sorterede avl til salg i klasserne S, SE, E og A, jf. bilag 6. 3) Virksomheder, der indkøber godkendte læggekartofler i lukkede og mærkede pakninger og ompakker og videresælger dem i pakninger på højst 10 kg netto. Stk. 3. Uanset bestemmelserne i stk. 1 skal følgende virksomheder ikke autoriseres: 1) Virksomheder der udelukkende køber og videresælger læggekartofler i lukkede pakninger. 2) Virksomheder der udelukkende køber læggekartofler i lukkede pakninger på op til 50 kg og videresælger disse direkte til den endelige forbruger i åbne, mindre pakninger."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Det er en forudsætning for Landbrugsstyrelsens tildeling af autorisation efter §§ 4-6, at virksomheden tillige er godkendt til udstedelse af plantepas eller plantepas kombineret med certificeringsmærke efter § 8."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Virksomheder, der skal godkendes til at udstede og anvende plantepas eller plantepas kombineret med certificeringsmærke efter artikel 89 i plantesundhedsforordningen skal godkendes af Landbrugsstyrelsen. Stk. 2. Udformning af plantepas og plantepas kombineret med certificeringsmærke skal være godkendt af Landbrugsstyrelsen. Stk. 3. Godkendelse til at udstede og forsyne pakninger med plantepas kombineret med certificeringsmærke kan tilbagekaldes, hvis virksomheden ikke overholder bestemmelserne i §§ 29-34 og § 52."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Ansøgning om autorisation efter §§ 4-6 skal indgives til Landbrugsstyrelsen. Ansøgningen skal ske på et skema, der fås fra Landbrugsstyrelsen eller hentes på styrelsens hjemmeside. Stk. 2. Ansøgning om autorisation efter § 4 skal være vedlagt skitser over virksomheden med angivelse af placeringen af de forskellige aktiviteter i virksomheden samt en kopi af virksomhedens kvalitetsstyringshåndbog. Stk. 3. Alle ændringer af betydning for autorisationen skal straks meddeles Landbrugsstyrelsen. Stk. 4. Når en virksomhed bliver autoriseret, tildeler Landbrugsstyrelsen et autorisationsnummer."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Landbrugsstyrelsen kan tilbagekalde en autorisation, ved grove eller gentagne overtrædelser af § 28, stk. 2 og 4, § 29, stk. 2, § 33, stk. 1 og 3, § 34, § 35 og § 40."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Afgørelser efter § 10 kan af den autoriserede virksomhed forlanges indbragt for domstolene. Anmodning herom skal fremsættes over for Landbrugsstyrelsen inden 4 uger efter at tilbagekaldelsen er meddelt virksomheden. Landbrugsstyrelsen anlægger sag mod virksomheden i den borgerlige retsplejes former. Stk. 2. Anmodning om sagsanlæg har ikke opsættende virkning. Retten kan dog bestemme, at den pågældende virksomhed under sagens behandling må udøve virksomhed på nærmere angivne vilkår."
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Virksomheden skal hvert år hvor der påtænkes avl af læggekartofler anmelde hvilke arealer der påtænkes anvendt til avl af læggekartofler, med henblik på Landbrugsstyrelsens udtagelse af jordprøver. Stk. 2. Arealerne skal anmeldes til Landbrugsstyrelsen senest 8 uger inden lægning af kartoflerne. Anmeldelsen skal indsendes elektronisk via Landbrugsstyrelsens Tast selv-service og skal indeholde en geografisk angivelse af det anmeldte areal. Stk. 3. Jordprøven skal udtages uden for væsktsæsonen og før lægning af læggekartofler. Stk. 4. Mængden af jord, der udtages pr. hektar, udgør 1.500 ml. for op til 8 hektar og 400 ml. for de resterende hektar i en anmeldt mark. Stk. 5. I tilfælde, hvor der er påvist forekomst af kartoffelcystenematoder ( Globodera rostochiensis og Globodera pallida ) i en mark, udgør mængden af jord, der udtages pr. hektar dog altid 1.500 ml."
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Mængden af jord, der skal udtages pr. hektar efter § 12, stk. 4, kan reduceres til 400 ml. pr. hektar for 4 hektar og 200 ml. for de resterende hektar, såfremt virksomheden kan dokumentere, at 1) der ikke er blevet dyrket eller har forekommet kartofler eller andre værtsplanter, jf. bilag 1 i bekendtgørelse om bekæmpelse af kartoffelcystenematoder, på det anmeldte areal i seks år forud for jordprøvetagningen, 2) der ikke ved de to seneste officielle undersøgelser er konstateret forekomst af levende kartoffelcystenematoder, og der ikke er blevet dyrket kartofler til andet end avl af læggekartofler eller andre værtsplanter eller planter til plantning, jf. bilag 1 i bekendtgørelse om bekæmpelse af kartoffelcystenematoder, siden den første officielle undersøgelse, eller 3) der ikke er konstateret levende kartoffelcystenematoder eller cyster uden levende indhold ved den seneste officielle undersøgelse, og at der ikke er blevet dyrket kartofler til andet end avl af læggekartofler eller andre værtsplanter eller planter til plantning, jf. bilag 1 i bekendtgørelse om bekæmpelse af kartoffelcystenematoder, siden undersøgelsen. Stk. 2. Dokumentationen skal foreligge ved anmeldelse, jf. § 12."
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Landbrugsstyrelsen kan godkende arealer til avl af læggekartofler, hvis 1) resultatet af jordprøver, jf. § 12, viser, at arealet er fri for kartoffelcystenematoder ( Globodera rostochiensis og Globodera pallida) , 2) arealet ikke har været anvendt til avl eller oplagring af kartofler, eller dyrkning af de i bilag 7 nævnte afgrøder i de forudgående 4 vækstsæsoner for avl af præbasis læggekartofler hhv. de 3 forudgående vækstsæsoner for avl af basis læggekartofler, 3) arealet er fri for gengroninger, og 4) der ikke er udbragt affald på arealet jf. § 15. Stk. 2. Jordprøven, jf. stk. 1, nr. 1, kan være udtaget op til 4 år inden arealet anvendes til avl af læggekartolfer. Der skal i så fald foreligge dokumentation for resultater af den pågældende undersøgelse, som bekræfter, at der ikke er fundet kartoffelcystenematoder, og at kartofler og andre værtsplanter, jf. bilag 7, ikke forefandtes på tidspunktet for undersøgelsen og ikke er blevet dyrket siden denne."
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Der må ikke avles kartofler på arealer, hvor der inden for de forudgående tre år er udbragt affald i form af jord, sten, kildesorteret affald og spildevandsslam, samt affaldsknolde eller andet vegetabilsk affald fra virksomheder, der sorterer, vasker eller forarbejder kartofler. Stk. 2. Der må ikke avles læggekartofler i de følgende 12 måneder på arealer, hvor der er udbragt frugtsaft fra stivelsesfremstilling, herunder vaskevand, eller overfladevand fra vandløb og søer m.m. Stk. 3. Ved første kartoffelavl på arealet efter udbringning af affald jf. i stk. 1 skal der anvendes en sort, der er resistent mod kartoffelcystenematoder ( Globodera rostochiensis og Globodera pallida) , og avlen må ikke anvendes som læggemateriale. Stk. 4. Uanset stk. 1 må der avles kartofler på arealer, hvor det i stk. 1 nævnte affald er udbragt, hvis affaldet har været underkastet kontrolleret kompostering eller hygiejnisering."
    },
    {
      "provision_ref": "5:16",
      "chapter": "5",
      "section": "16",
      "content": "§ 16. Til erhvervsmæssig avl af læggekartofler må kun anvendes sorter, der 1) er optaget på den danske sortsliste, jf. bekendtgørelse om en fortegnelse over godkendte sorter af landbrugsplante-, frugtplante- og grønsagsarter (sortslisten), eller 2) er optaget på Den Europæiske Unions fælles sortsliste. Stk. 2. Uanset stk. 1 kan Landbrugsstyrelsen give tilladelse til, at der til avl af præbasis læggekartofler anvendes læggemateriale af sorter, der er anmeldt til afprøvning med henblik på godkendelse til optagelse på sortsliste i en medlemsstat af Den Europæiske Union."
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Virksomheder autoriseret efter § 5, stk. 1, nr. 2, eller nr. 3, må ikke samtidig avle læggekartofler og konsumkartofler af samme sort. Stk. 2. Uanset stk. 1 må der, ved overgang fra avl af konsumkartofler til avl af læggekartofler i en given sort, anvendes præbasis læggemateriale af sorten i overgangsåret. Stk. 3. I tilfælde af fund af kartoffelcystenematoder ( Globodera rostochiensis og Globodera pallida) efter lægning i en læggekartoffelmark kan Landbrugsstyrelsen efter ansøgning og på nærmere fastsatte vilkår tillade, at stk. 1 fraviges, med henblik på at avlen kan afsættes om konsumkartofler."
    },
    {
      "provision_ref": "5:18",
      "chapter": "5",
      "section": "18",
      "content": "§ 18. Til avl af præbasis miniplanter og -knolde må der det enkelte år kun anvendes en oprindelse pr. sort avlet hos en virksomhed autoriseret efter § 4, stk. 1 eller 2."
    },
    {
      "provision_ref": "5:19",
      "chapter": "5",
      "section": "19",
      "content": "§ 19. Virksomheder, der er autoriseret til at avle præbasis læggekartofler jf. § 5, stk. 1, nr. 1, må kun anvende følgende læggemateriale: 1) Læggemateriale af klassen PBTC. 2) Præbasis læggekartofler af egen avl godkendt i klasse PB af markgeneration 1-3. Stk. 2. Der må hvert år, for hver sort, kun anvendes læggemateriale af egen avl og én anden oprindelse fra en virksomhed autoriseret efter § 4. Stk. 3. Uanset stk. 1 og 2 kan nystartede præbasisavlere i det første avlsår, for hver sort indkøbe og anvende præbasis læggekartofler fra én anden præbasisavler. Stk. 4. Virksomheder autoriseret efter § 5, stk. 1, nr. 2, skal levere partier af læggekartofler direkte til den virksomhed autoriseret efter § 5, stk. 1, nr. 2, der skal anvende partiet som læggemateriale."
    },
    {
      "provision_ref": "5:20",
      "chapter": "5",
      "section": "20",
      "content": "§ 20. Virksomheder, der er autoriseret til at avle basis læggekartofler med opformering efter § 5 stk. 1, nr. 2, må kun anvende følgende læggemateriale: 1) Læggemateriale af klassen PBTC. 2) Læggemateriale af EU-klasse PB. 3) Præbasis læggekartofler af egen avl godkendt i klasse F1-F3 samt egen avl af klasse S, SE og E."
    },
    {
      "provision_ref": "5:21",
      "chapter": "5",
      "section": "21",
      "content": "§ 21. Virksomheder, der er autoriseret til at avle basis læggekartofler på grundlag af indkøbt læggemateriale efter § 5, stk. 1, nr. 3, må kun anvende indkøbt læggemateriale af klassen PBCT, PB, S, SE og markgeneration 1-6 af klasse E eller udenlandsk avl, der er sidestillet hermed."
    },
    {
      "provision_ref": "5:22",
      "chapter": "5",
      "section": "22",
      "content": "§ 22. Med henblik på Landbrugsstyrelsens godkendelse af avlen skal oplysninger om læggematerialet i hvert linjenummer meddeles styrelsen elektronisk via Landbrugsstyrelsens Tast selv-service senest 25. maj i avlsåret. Stk. 2. Dokumentation for indkøb af læggemateriale vedlægges i form af faktura og plantepas kombineret med certificeringsmærke. Stk. 3. Virksomheder, der både avler læggekartofler og konsumkartofler, skal indgive oplysninger om konsummaterialet til Landbrugsstyrelsen senest 25. maj i avlsåret. Stk. 4. Landbrugsstyrelsen kan under særlige omstændigheder og efter skriftlig ansøgning give dispensation fra anmeldelsesfristen i stk. 1 og 3."
    },
    {
      "provision_ref": "5:23",
      "chapter": "5",
      "section": "23",
      "content": "§ 23. I marken skal hver linje forud for marksyn mærkes med et skilt med oplysninger om tildelt linjenummer og arealets størrelse, samt læggematerialets høstnummer, sort og klasse. Stk. 2. Linjer skal være adskilt med mindst én frirække, og der skal for enden af hver række være mindst seks meter til anden avl af læggekartofler. For linjer, hvor læggematerialet har samme høstnummer, gælder kravet om en frirække ikke. Anvendes denne undtagelse, skal det ved tydelig skiltning i marken fremgå, hvor de enkelte linjer er placeret. Derudover skal der i hver ende af den sidste række i linjen være et seks meter langt rækkestykke uden kartofler, samt afmærkes med stokke eller lignende igennem hele rækken. Stk. 3. Avl fra en linje registreres med et høstnummer."
    },
    {
      "provision_ref": "5:24",
      "chapter": "5",
      "section": "24",
      "content": "§ 24. Læggekartofler med forskellige høstnumre skal holdes klart adskilt under avl, opbevaring, transport og sortering. Sammenlægges avlen fra forskellige høstnumre med samme oprindelse, henregnes den samlede avl til de dårligste avlskontrolresultater blandt de sammenlagte høstnumre. Den sammenlagte avl får et høstnummer. Stk. 2. Sammenlægges avlen fra forskellige høstnumre med samme oprindelse, skal Landbrugsstyrelsen skriftligt underrettes."
    },
    {
      "provision_ref": "5:25",
      "chapter": "5",
      "section": "25",
      "content": "§ 25. På grund af risikoen for overførsel af virus skal der være følgende afstand mellem arealer, hvor der dyrkes læggekartofler, og arealer med anden kartoffelavl, herunder egen avl af konsumkartofler: 1) 50 meter for arealer til godkendelse som præbasis læggekartofler. 2) 25 meter for arealer til godkendelse som basis læggekartofler. 3) 15 meter for arealer til godkendelse som certificerede læggekartofler."
    },
    {
      "provision_ref": "6:26",
      "chapter": "6",
      "section": "26",
      "content": "§ 26. Landbrugsstyrelsen godkender avlen af læggekartofler, hvis 1) betingelserne i kapitel 4 og 5, § 28 og §§ 35-38 er overholdt, 2) det ved marksyn er konstateret, at avlen overholder kravene i bilag 8, 3) der ikke er konstateret forekomst af virussygdomme over tolerancen nævnt i bilag 9, og 4) der ikke forefindes gengroninger. Såfremt der konstateres gengroninger i linjen, kan avlen fra linjen kun godkendes i klasse A, og kasseres til egen anvendelse. Gengroninger indgår i opgørelsen af fremmed sort, jf. bilag 8. Stk. 2. I tilfælde, hvor der med henblik på eksport rekvireres et marksyn i en linje, vil resultaterne for dette marksyn indgå i avlskontrollen og dermed i den officielle godkendelse og klassificering af avlen i det pågældende linje. Stk. 3. Læggekartofler fra hver linje kan godkendes og markedsføres i samme eller i en lavere klasse end læggematerialet, jf. bilag 6. Stk. 4. Kartofler godkendt i klasse A må kun anvendes til avl af konsumkartofler."
    },
    {
      "provision_ref": "6:27",
      "chapter": "6",
      "section": "27",
      "content": "§ 27. Landbrugsstyrelsen godkender ikke avl af læggekartofler, hvis der er konstateret forekomst eller angreb af Epitrix cucumeris (Harris), Epitrix papa sp. n., Epitrix subcrinita (Lec.) eller Epitrix tuberis (Gentner), på planterne eller på knoldene på avlsarealet og i en stødpudezone herom."
    },
    {
      "provision_ref": "6:28",
      "chapter": "6",
      "section": "28",
      "content": "§ 28. Læggekartofler som råvare må kun opbevares på avlsejendommen eller hos autoriserede sorterevirksomheder. Stk. 2. På avlsejendommen må kun opbevares kartofler af egen avl af lægge- eller konsumkartofler. Læggekartofler, der er fjernet fra avlsejendommen, må ikke føres tilbage til avlsejendommen. Stk. 3. Læggekartofler som råvare skal under opbevaring og transport være mærket med sortsnavn og høstnummer. Stk. 4. Uanset stk. 2 må læggekartofler, der er forblevet i lukkede, mærkede kasser under transport og opbevaring, og som har været opbevaret i kølerum på en autoriseret sorterevirksomhed føres tilbage til avlsejendommen."
    },
    {
      "provision_ref": "7:29",
      "chapter": "7",
      "section": "29",
      "content": "§ 29. Mærkning med plantepas kombineret med certificeringsmærke skal være foretaget af Landbrugsstyrelsen eller af en godkendt virksomhed, jf. § 8. Stk. 2. Kun godkendte læggekartofler, jf. § 26, må mærkes med plantepas kombineret med certificeringsmærke. Stk. 3. Plantepas kombineret med certificeringsmærke må kun anvendes til den pakning, det oprindeligt er udstedt til. Stk. 4. Opdeles en pakning med læggekartofler, skal hver af de nye pakninger forsynes med et nyt plantepas kombineret med certificeringsmærke. Stk. 5. Trykte plantepas kombineret med certificeringsmærker, herunder fejltrykte mærker, der ikke anvendes, skal opbevares i 3 år på den autoriserede sorterevirksomhed."
    },
    {
      "provision_ref": "7:30",
      "chapter": "7",
      "section": "30",
      "content": "§ 30. Certificerede læggekartofler af alle kategorier, må kun sælges i lukkede pakninger, der opfylder bestemmelserne i bilag 10. Pakninger skal mærkes med plantepas kombineret med certificeringsmærke. Certificeringsmærke skal opfylde bestemmelserne i bilag 11. Stk. 2. Uanset stk. 1 må virksomheder, der ikke skal være autoriseret, jf. § 6, stk. 3, nr. 2, sælge læggekartofler til den endelige forbruger i små, åbne pakninger."
    },
    {
      "provision_ref": "7:31",
      "chapter": "7",
      "section": "31",
      "content": "§ 31. Læggekartofler i småpakninger med et indhold på højst 10 kg skal mærkes i overensstemmelse med bilag 11, del II."
    },
    {
      "provision_ref": "7:32",
      "chapter": "7",
      "section": "32",
      "content": "§ 32. Ved salg skal læggekartofler, der sorteres og pakkes i Danmark, opfylde kvalitetskravene i bilag 12. Stk. 2. Hvis Landbrugsstyrelsen i forbindelse med kontrol af om kvalitetskravene i bilag 12 er overholdt kasserer et parti læggekartofler, kan kartoflerne omsorteres og partianmeldes på ny. Det omsorterede parti må ikke omsættes før Landbrugsstyrelsen har foretaget ny kontrol af, om partiet opfylder stk. 1. Stk. 3. Kartofler behandlet med spiringshæmmende midler må ikke sælges som læggekartofler."
    },
    {
      "provision_ref": "7:33",
      "chapter": "7",
      "section": "33",
      "content": "§ 33. Virksomheder, autoriseret efter § 4, stk. 3, eller § 6, stk. 2, nr. 1 eller nr. 2, skal på pakkedatoen anmelde partier af læggekartofler til certificering til Landbrugsstyrelsen. Anmeldelsen skal udfærdiges på et skema, der fås hos Landbrugsstyrelsen eller hentes på styrelsens hjemmeside. Indberetningen af oplysningerne kan ske ved elektronisk overførsel af data til Landbrugsstyrelsen, hvis styrelsen kan godkende dataform og struktur. Stk. 2. Til identifikation af et parti færdigvarer af læggekartofler anvendes nummeret på det første plantepas kombineret med certificeringsmærke i partiet (partinummeret). Stk. 3. Et parti kan kun bestå af læggekartofler fra et høstnummer."
    },
    {
      "provision_ref": "7:34",
      "chapter": "7",
      "section": "34",
      "content": "§ 34. Virksomheder, autoriseret til avl af læggekartofler efter § 4 og § 5, stk. 1, og virksomheder, autoriseret som sorterevirksomheder efter § 6, skal føre regnskab over deres råvaremængde, herunder sammenlagte linjer, beholdning, kasserede linjer og partier, samt køb og salg af kartofler. Regnskabet skal for hvert køb og salg indeholde oplysninger om dato, kartoffelsort, høstnummer, klasse, sælger eller køber, pakningsenhed og mængde. Stk. 2. Sorterevirksomheder skal endvidere føre registrering over udført sortering. Registrering skal indeholde oplysninger om dato, kartoffelsort, høstnummer, mængder af råvarer samt affald, herunder over- og understørrelser, til foder og lignende. Registreringen skal herudover dokumentere sorteringsrækkefølge. Stk. 3. Regnskaber, registreringer samt dokumentation for køb, salg, m.v. skal opbevares i 3 år."
    },
    {
      "provision_ref": "7:35",
      "chapter": "7",
      "section": "35",
      "content": "§ 35. Maskiner og redskaber m.m. til håndtering af kartofler samt lokaler, kasser og lignende til opbevaring af læggekartofler hos virksomheden skal være rengjort og desinficeret forud for vækstsæsonen. Desinfektionen skal ske med et middel med dokumenteret effekt overfor plantepatogene vira og mikroorganismer, herunder plantepatogene bakterier."
    },
    {
      "provision_ref": "7:36",
      "chapter": "7",
      "section": "36",
      "content": "§ 36. Maskiner, redskaber, containere, kasser m.v., der har været anvendt udenfor arealer, som den autoriserede virksomhed har råderet over, må kun anvendes til håndtering af kartofler hvis de, 1) kun har været anvendt hos andre virksomheder, der er autoriserede til avl af læggekartofler, eller 2) er rengjort og desinficeret med et middel med dokumenteret effekt over for plantepatogene vira og mikroorganismer, herunder plantepatogene bakterier. Stk. 2. Virksomheden skal dokumentere, at midler, jf. stk. 1, nr. 2, er indkøbt. Dokumentation skal opbevares i 3 år."
    },
    {
      "provision_ref": "7:37",
      "chapter": "7",
      "section": "37",
      "content": "§ 37. De midler, der kan anvendes til desinfektion jf. § 35, og § 36, stk. 1, nr. 2, er anført i bilag 14 og er forhåndsgodkendt til brug ved rengøring og desinfektion. Andre midler end dem, der er nævnt i bilaget, kan anvendes, hvis virksomheden kan dokumentere effekten."
    },
    {
      "provision_ref": "7:38",
      "chapter": "7",
      "section": "38",
      "content": "§ 38. Virksomheder, der er autoriseret efter § 5, stk. 1, nr. 1 og nr. 2, til at avle præbasis og basis læggekartofler med egen opformering på basis af miniplanter og –knolde, må, for maskiner, redskaber og contoinere, der er i kontakt med knolde, kun anvende egne maskiner, redskaber m.m., til håndtering af læggekartofler. Maskiner m.v. anvendt til kartoffelavl må ikke have været anvendt udenfor de arealer, indehaveren af autorisationen har råderet over."
    },
    {
      "provision_ref": "8:39",
      "chapter": "8",
      "section": "39",
      "content": "§ 39. Virksomheder, der er autoriseret til avl af basis læggekartofler med opformering efter § 5, stk. 1, nr. 2, må til avl af konsumkartofler kun anvende læggemateriale af egen avl eller klasse PB. Der må maksimalt avles 2 år på det indkøbte læggemateriale. Første års avl benævnes K01, andet års avl K02. Der må det enkelte år højst anvendes 3 klasser for hver sort. Stk. 2. Virksomheder, der er autoriseret til avl af basis læggekartofler uden opformering efter § 5, stk. 1, nr. 3, må til avl af konsumkartofler kun anvende læggemateriale af klasserne PB, S, SE, E eller A. Stk. 3. Bestemmelserne i § 41 finder tilsvarende anvendelse ved konsumavl hos virksomheder, der er autoriseret til avl af basis læggekartofler uden opformering efter § 5, stk. 1, nr. 3."
    },
    {
      "provision_ref": "8:40",
      "chapter": "8",
      "section": "40",
      "content": "§ 40. Virksomheder autoriseret efter § 5 stk. 1 nr. 2 eller nr. 3, eller § 6 skal opbevare konsumkartofler adskilt fra læggekartofler. Konsumkartoflerne skal under avl og opbevaring være mærket med sortsnavn og opformeringsklasse (K01 eller K02)."
    },
    {
      "provision_ref": "9:41",
      "chapter": "9",
      "section": "41",
      "content": "§ 41. Til avl af konsumkartofler skal anvendes: 1) Godkendte læggekartofler, indkøbt hvert år til hele avlen. 2) Kartofler, avlet på godkendte læggekartofler, indkøbt året før, på egen ejendom eller forpagtede arealer, og hvor virksomheden hvert år indkøber godkendte læggekartofler af den pågældende sort svarende til mindst 10 pct. af det areal og mindst 10 pct. af den mængde, der anvendes til lægning året efter og a) det indkøbte læggemateriale opformeres særskilt, og at avlen heraf opbevares adskilt fra andre kartofler, b) det indkøbte læggemateriale lægges, og at avlen heraf så vidt muligt optages inden andre kartofler lægges og optages, og c) maskiner og redskaber, der er i kontakt med knolde, skal rengøres med henblik på at hindre spredning af planteskadegørere. Rengøring skal minimum foretages én gang årligt."
    },
    {
      "provision_ref": "9:42",
      "chapter": "9",
      "section": "42",
      "content": "§ 42. Virksomheder, der skal mærke deres avl og sortering af konsumkartofler jf. Bilag VIII, nr. 11, i Kommissionens gennemførelsesforordning (EU) 2019/2072 af 28. november 2019 om ensartede betingelser for gennemførelsen af Europa-Parlamentets og Rådets forordning (EU) 2016/2031 for så vidt angår beskyttelsesforanstaltninger mod planteskadegørere og om ophævelse af Kommissionens forordning (EF) nr. 690/2008 og om ændring af Kommissionens gennemførelsesforordning (EU) 2018/2019, skal som mærkning anvende CVR-nummer eller et andet officiel registreringsnummer tildelt af Landbrugsstyrelsens eller Fødevarestyrelsen."
    },
    {
      "provision_ref": "9:43",
      "chapter": "9",
      "section": "43",
      "content": "§ 43. Landbrugsstyrelsen udtager jordprøver af arealer, der anvendes til konsumavl, med henblik på undersøgelse af udbredelse af kartoffelcystenematoder ( Globodera rostochiensis og Globodera pallida) ."
    },
    {
      "provision_ref": "10:44",
      "chapter": "10",
      "section": "44",
      "content": "§ 44. Den, der konstaterer eller har formodning om forekomst eller angreb af Epitrix cucumeris (Harris), Epitrix papa sp. n., Epitrix subcrinita (Lec.) eller Epitrix tuberis (Gentner), skal straks foretage anmeldelse herom til Landbrugsstyrelsen med angivelse af findestedet."
    },
    {
      "provision_ref": "11:45",
      "chapter": "11",
      "section": "45",
      "content": "§ 45. Produktion og handel med sorter, der er optaget på sortslisten som »bevaringssort«, må kun finde sted i oprindelsesregionen. Stk. 2. Bestemmelserne i §§ 1-2, §§ 12-16, § 15, § 27, stk. 1, § 35 og § 44 finder tilsvarende anvendelse for bevaringssorter. Stk. 3. Hvis produktion af en bevaringssort som følge af et specifikt dyrkningsmæssigt problem ikke kan finde sted her i landet, kan Landbrugsstyrelsen godkende supplerende regioner til produktion af læggekartofler af sorten. Bevaringssorter produceret i sådanne supplerende regioner kan dog udelukkende anvendes i oprindelsesregionen."
    },
    {
      "provision_ref": "11:46",
      "chapter": "11",
      "section": "46",
      "content": "§ 46. Den mængde læggekartofler, der må bringes i handelen, for hver bevaringssort, må ikke overstige 0,5 % af den mængde læggekartofler, der anvendes i Danmark i én vækstsæson, eller den mængde, der skal til for at lægge 100 ha, hvis det giver en større mængde. Stk. 2. Den samlede mængde af læggekartofler af bevaringssorter, der bringes i handelen i Danmark, kan højst udgøre 10 % af den mængde læggekartofler, der anvendes årligt i Danmark. Hvis denne mængde er mindre end den mængde læggekartofler, der skal anvendes til avl af 100 ha, kan den maksimale mængde af bevaringssorter, øges til den mængde læggekartofler, der skal anvendes til lægning af 100 ha."
    },
    {
      "provision_ref": "11:47",
      "chapter": "11",
      "section": "47",
      "content": "§ 47. Virksomheder, der producerer bevaringssorter, skal inden begyndelsen af hver vækstsæson indberette oplysninger om størrelsen og beliggenheden af arealet, samt den mængde læggekartofler, der forventes at kunne blive bragt i handel, til Landbrugsstyrelsen. Indberetningen skal indgives senest den 1. marts. Stk. 2. Landbrugsstyrelsen meddeler på grundlag af de i stk. 1 anførte indberetninger den mængde læggekartofler af bevaringssorten, virksomheden må bringe i handel i den efterfølgende sæson. Anmodninger imødekommes i den rækkefølge de modtages og inden for den i § 46 nævnte mængdebegrænsning."
    },
    {
      "provision_ref": "11:48",
      "chapter": "11",
      "section": "48",
      "content": "§ 48. Et parti af en bevaringssort må sælges som »bevaringssort« uden forudgående officiel godkendelse. Stk. 2. Partiet skal overholde EU-kvalitetsnormerne til certificering af »certificerede læggekartofler« som nævnt i bilag 12. Stk. 3. Partiet skal være tilstrækkeligt sortsrent."
    },
    {
      "provision_ref": "11:49",
      "chapter": "11",
      "section": "49",
      "content": "§ 49. Bevaringssorter må kun bringes i handlen i lukkede pakninger eller beholdere og skal være forseglet således, at forseglingen ødelægges ved åbning og ikke kan anvendes igen. Pakningen skal være mærket efter bestemmelserne i bilag 11, del III."
    },
    {
      "provision_ref": "11:50",
      "chapter": "11",
      "section": "50",
      "content": "§ 50. Virksomheden skal foranledige, at partiet undersøges for, om partiet overholder kravene i § 48, stk. 2 og 3. Stk. 2. Undersøgelsen foretages under sortering eller efterfølgende som en undersøgelse af varen i enheder til markedsføring. Stk. 3. Virksomheden skal efter anmodning fra Landbrugsstyrelsen fremsende kopi af undersøgelsen. Resultatet af undersøgelsen skal opbevares i mindst to år til brug for eventuel kontrol. Stk. 4. Virksomhederne skal senest 14 dage efter lukning af et parti af en bevaringssort anmelde det til Landbrugsstyrelsen, med oplysning om sort, mængde, partinummer og datoen for lukning af partiet."
    },
    {
      "provision_ref": "11:51",
      "chapter": "11",
      "section": "51",
      "content": "§ 51. Landbrugsstyrelsen kontrollerer ved stikprøvevis efterkontrol at partiet overholder kvalitetsnormerne i bilag 12, og om partiet er tilstrækkeligt sortsægte og sortsrent."
    },
    {
      "provision_ref": "11:52",
      "chapter": "11",
      "section": "52",
      "content": "§ 52. Virksomheder skal indberette, hvilke mængder af læggekartofler af bevaringssorter, der er bragt i handel, til Landbrugsstyrelsen. Indberetning skal foretages senest den 1. september i det år, der følger alvsåret."
    },
    {
      "provision_ref": "12:53",
      "chapter": "12",
      "section": "53",
      "content": "§ 53. Landbrugsstyrelsen kan tillade handel med sorter, der endnu ikke er optaget på en officiel sortliste. Tilladelse gives udelukkende til forsøg og afprøvninger, der bliver gennemført på landbrugsvirksomheder, med det formål at skaffe oplysninger om dyrkning eller anvendelsen af sorten. Stk. 2. Betingelserne i bilag 13, bestemmelserne om mærkning af sorter under afprøvning i bilag 11 og bestemmelser om forsegling i bilag 10 skal være opfyldt."
    },
    {
      "provision_ref": "12:54",
      "chapter": "12",
      "section": "54",
      "content": "§ 54. Den mængde læggekartofler, der gives tilladelse til for hver enkelt sort, må ikke overskride 0,1 % af den mængde læggekartofler, der anvendes årligt i Danmark."
    },
    {
      "provision_ref": "13:55",
      "chapter": "13",
      "section": "55",
      "content": "§ 55. SEGES, Landbrug & Fødevarer F.m.b. A. fører kontrol med, at arealer med læggekartofler, der er anmeldt til avlskontrol hos virksomheder, der er autoriseret til avl af præ-basis læggekartofler, overholder kravene i 23, stk. 2 og 3, § 25, § 26, stk. 1, nr. 2 og 4, og § 38."
    },
    {
      "provision_ref": "13:56",
      "chapter": "13",
      "section": "56",
      "content": "§ 56. Landbrugsstyrelsen kan efter ansøgning og på nærmere fastsatte betingelser tillade, at relevante bestemmelser i bekendtgørelsen fraviges ved forsøg, forskning eller planteforædling. Stk. 2. Tilladelse efter stk. 1 til salg af kartofler af en genetisk modificeret sort meddeles kun, hvis der på grundlag af en officiel miljørisikovurdering er truffet alle hensigtsmæssige foranstaltninger for at undgå skadelige indvirkninger på menneskers sundhed og miljøet. Stk. 3. Landbrugsstyrelsen kan efter ansøgning og på nærmere fastsatte betingelser tillade, at virksomheder, der er autoriseret efter §§ 4 og 5, samtidig foretager forædling af kartofler."
    },
    {
      "provision_ref": "13:57",
      "chapter": "13",
      "section": "57",
      "content": "§ 57. Overtrædelse af § 15, § 17, stk. 1, § 23, stk. 2, § 28, stk. 2, § 30, stk. 1 og 2, og § 40, samt tilsidesættelse af vilkår knyttet til en dispensation efter § 17, stk. 3, kan medføre, at avlen af læggekartofler nedklassificeres eller kasseres som læggekartofler."
    },
    {
      "provision_ref": "13:58",
      "chapter": "13",
      "section": "58",
      "content": "§ 58. Landbrugsstyrelsen offentliggør resultater på grundlag af kontrollen. Offentliggørelsen indeholder navn, adresse og autorisationsnummer på virksomheder autoriseret efter §§ 4 og 5 samt resultatet af en gennemført avlskontrol."
    },
    {
      "provision_ref": "13:59",
      "chapter": "13",
      "section": "59",
      "content": "§ 59. Med bøde straffes den, der 1) overtræder § 1, stk. 2, § 4, stk. 6, § 5, stk. 4, § 6, stk. 1, §§ 15-16, § 17, stk. 1, §§ 18-21, § 26, stk. 3, §§ 28-32, §§ 35-39, §§ 41-42, § 45, stk. 1, § 46 og § 57, 2) undlader at give oplysninger som nævnt i § 9, stk. 3, § 33, stk. 1, og § 52, eller 3) tilsidesætter vilkår knyttet til en dispensation givet efter § 17, stk. 3. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "14:60",
      "chapter": "14",
      "section": "60",
      "content": "§ 60. Bekendtgørelsen træder i kraft den 31. maj 2020. Stk. 2. Bekendtgørelse nr. 81 af 29. januar 2020 om avl m.v. af kartofler ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Erhvervsmæssig avl, sortering og salg af læggekartofler, og erhvervsmæssig avl af konsumkartofler skal ske efter bestemmelserne i denne bekendtgørelse. Stk. 2. Erhvervsmæssig avl af kartofler skal ske på basis af materiale, der er opformeret i overensstemmelse med denne bekendtgørelse og hos producenter, der er autoriseret i henhold til §§ 4-6.",
      "valid_from": "2020-04-30",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Plantesundhedsforordningen: Europa-Parlamentets og Rådets forordning (EU) 2016/2031 af 26. oktober 2016 om beskyttelsesforanstaltninger mod planteskadegørere og om ændring af Europa-Parlamentets og Rådets forordning (EU) nr. 228/2013, (EU) nr. 652/2014 og (EU) nr. 1143/2014 og om ophævelse af Rådets direktiv 69/464/EØF, 74/647/EØF, 93/85/EØF, 98/57/EF, 2000/29/EF, 2006/91/EF og 2007/33/EF. 2) Konsumkartofler: Andre kartofler end læggekartofler. 3) Produktion: De samlede aktiviteter i en autoriseret virksomhed jf. §§ 4-6, der fører til salg af certificerede partier, herunder mikroplanter og miniknolde. 4) Linje: Et adskilt areal, hvor der er lagt læggekartofler fra kun ét høstnummer. 5) Linjenummer: Et fortløbende nummer, der identificerer en linje, og som automatisk gives hver linje, der anmeldes til marksyn via Tast Selv-service. 6) Høstnummer: Identificerer avlen fra én linje. Høstnummeret består af autorisationsnummer, årstal samt linjenummeret. 7) PBTC (Prebasic Tissue Culture): Planter, herunder knolde, der er produceret i beskyttet facilitet og i et vækstmedium, der er fri for skadegørere. 8) Præbasis læggekartofler: Kartoffelknolde, der overvejende er bestemt til avl af basis læggekartofler, som er produceret på baggrund af mikroopformering og som opfylder mindstekrav til præbasis læggekartofler. 9) Basis læggekartofler: Kartoffelknolde, der overvejende er til videre opformering af læggekartofler, herunder til avl af certificerede læggekartofler, som stammer direkte fra præbasis læggekartofler eller læggekartofler, der ligger forud for præbasis læggekartofler, og som opfylder mindstekrav til basis læggekartofler. 10) Certificerede læggekartofler: Kartoffelknolde, der er bestemt til avl af konsumkartofler, som stammer direkte fra basis læggekartofler eller fra læggekartofler, der ligger forud for basis læggekartofler, og som opfylder mindstekrav til certificerede læggekartofler. 11) F-generationer: Avl hos en autoriseret basisavler med opformering baseret på indkøbte PBTC knolde eller planter. 12) Markgeneration: Det antal år, der er opformeret på det pågældende materiale i marken, siden den første avl blev lagt af kategorien præbasis læggemateriale klasse PBTC. Der tilføjes én markgeneration for hver opformering. 13) Råvare: Godkendt avl af læggekartofler, der endnu ikke er certificeret. 14) Pakkedato: Den dato et parti læggekartofler sorteres og pakningsenheden lukkes og mærkes med plantepas kombineret med certificeringsmærke. Foregår pakning af partiet over flere på hinanden følgende dage, er pakkedatoen den dato, hvor den sidste enhed i partiet lukkes og mærkes. 15) Salg: Handel, udbud til salg, lagerføring, fremvisning, frembydelse, besiddelse, fordeling, levering eller anden form for overdragelse med henblik på salg mod vederlag eller vederlagsfrit.",
      "valid_from": "2020-04-30",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Virksomheder, der skal registreres efter art. 65 i Plantesundhedsforordningen, skal registreres af Landbrugsstyrelsen. Anmodning om registrering skal ske på et skema, der fås hos Landbrugsstyrelsen eller på styrelsens hjemmeside. Ændringer i oplysninger givet i forbindelse med registrering skal indberettes til Landbrugsstyrelsen.",
      "valid_from": "2020-04-30",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Virksomheder, der etablerer og vedligeholder en in vitro kartoffelkerneplantesamling af klasse PBTC, skal autoriseres hertil af Landbrugsstyrelsen. Autorisation kan ske, når styrelsen har konstateret, at betingelserne i bilag 2 og 3 er overholdt. Stk. 2. Virksomheder, der vil foretage in vitro produktion af præbasis mikroplanter af klasse PBTC og mikroknolde af klasse PBTC, skal autoriseres hertil af Landbrugsstyrelsen. Autorisationen kan ske, når styrelsen har konstateret, at betingelserne i bilag 4, del I, er overholdt. Denne virksomhed betegnes produktionsbank. Til produktionen må kun anvendes materiale fra virksomheder autoriseret efter stk. 1, eller materiale fra andre EU-lande, som opfylder tilsvarende krav. Stk. 3. Virksomheder, der avler og sorterer præbasis miniplanter og -knolde af klasse PBTC, skal autoriseres hertil af Landbrugsstyrelsen. Autorisation kan ske, når styrelsen har konstateret, at producenten opfylder kravene i bilag 4, del II. Til produktionen af miniplanter og -knolde må kun anvendes materiale fra producenter autoriserede efter stk. 1 eller stk. 2, eller materiale fra andre EU-lande, som opfylder tilsvarende krav. Stk. 4. En virksomhed kan være autoriseret efter stk. 1-3 på samme tid. Samtidig autorisation efter stk. 1-3, er betinget af, at det kan dokumenteres, at plantemateriale produceret under hver af de tildelte autorisationer, holdes adskilt under opbevaring og håndtering i produktionen, således at risikoen for sammenblanding af plantemateriale og spredning af planteskadegørere mellem de tildelte autorisationer minimeres. Stk. 5. Alt materiale produceret i henhold til denne bestemmelse henregnes til kategorien præbasis. Stk. 6. En virksomhed, der er autoriseret efter stk. 1-3, må ikke samtidig have avl af konsumkartofler.",
      "valid_from": "2020-04-30",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Landbrugsstyrelsen kan efter ansøgning autorisere virksomheder til avl af 1) præbasis læggekartofler, hvis § 38, er overholdt, 2) basis og certificerede læggekartofler på grundlag af egen opformering, hvis § 38, er overholdt for så vidt angår virksomheder, der avler basis læggekartofler, på grundlag af opformering på basis af miniplanter og -knolde, eller 3) basis og certificerede læggekartofler på grundlag af indkøbt læggemateriale. Stk. 2. En virksomhed kan kun være autoriseret til én af de i stk. 1 nævnte typer af avl, og virksomheder autoriseret efter § 4 kan ikke samtidigt autoriseres efter stk. 1. Stk. 3. En virksomhed, der er autoriseret til avl af præbasis læggekartofler efter stk. 1 nr. 1, må ikke samtidig have avl af konsumkartofler.",
      "valid_from": "2020-04-30",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Virksomheder, der opbevarer, sorterer, pakker, mærker samt sælger læggekartofler, skal være autoriseret som sorterevirksomhed for læggekartofler. Stk. 2. Landbrugsstyrelsen autoriserer virksomheden, når styrelsen har konstateret, at bestemmelserne i bilag 5 er opfyldt. Autorisation kan gives til følgende: 1) Sorterevirksomhed af basislæggekartofler til opbevaring, sortering, pakning og mærkning af læggekartofler fra avlere autoriseret efter § 5 herunder egen avl af læggekartofler og konsumkartofler. Virksomheden kan mærke den sorterede avl til salg i klasserne S, SE, E og A, jf. bilag 6. 2) Sorterevirksomhed af basislæggekartofler til opbevaring, sortering, pakning og mærkning af læggekartofler fra avlere autoriseret eller godkendt efter § 5 herunder egen avl af læggekartofler og konsumkartofler. Virksomheden kan mærke den sorterede avl til salg i klasserne S, SE, E og A, jf. bilag 6. 3) Virksomheder, der indkøber godkendte læggekartofler i lukkede og mærkede pakninger og ompakker og videresælger dem i pakninger på højst 10 kg netto. Stk. 3. Uanset bestemmelserne i stk. 1 skal følgende virksomheder ikke autoriseres: 1) Virksomheder der udelukkende køber og videresælger læggekartofler i lukkede pakninger. 2) Virksomheder der udelukkende køber læggekartofler i lukkede pakninger på op til 50 kg og videresælger disse direkte til den endelige forbruger i åbne, mindre pakninger.",
      "valid_from": "2020-04-30",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Det er en forudsætning for Landbrugsstyrelsens tildeling af autorisation efter §§ 4-6, at virksomheden tillige er godkendt til udstedelse af plantepas eller plantepas kombineret med certificeringsmærke efter § 8.",
      "valid_from": "2020-04-30",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Virksomheder, der skal godkendes til at udstede og anvende plantepas eller plantepas kombineret med certificeringsmærke efter artikel 89 i plantesundhedsforordningen skal godkendes af Landbrugsstyrelsen. Stk. 2. Udformning af plantepas og plantepas kombineret med certificeringsmærke skal være godkendt af Landbrugsstyrelsen. Stk. 3. Godkendelse til at udstede og forsyne pakninger med plantepas kombineret med certificeringsmærke kan tilbagekaldes, hvis virksomheden ikke overholder bestemmelserne i §§ 29-34 og § 52.",
      "valid_from": "2020-04-30",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Ansøgning om autorisation efter §§ 4-6 skal indgives til Landbrugsstyrelsen. Ansøgningen skal ske på et skema, der fås fra Landbrugsstyrelsen eller hentes på styrelsens hjemmeside. Stk. 2. Ansøgning om autorisation efter § 4 skal være vedlagt skitser over virksomheden med angivelse af placeringen af de forskellige aktiviteter i virksomheden samt en kopi af virksomhedens kvalitetsstyringshåndbog. Stk. 3. Alle ændringer af betydning for autorisationen skal straks meddeles Landbrugsstyrelsen. Stk. 4. Når en virksomhed bliver autoriseret, tildeler Landbrugsstyrelsen et autorisationsnummer.",
      "valid_from": "2020-04-30",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Landbrugsstyrelsen kan tilbagekalde en autorisation, ved grove eller gentagne overtrædelser af § 28, stk. 2 og 4, § 29, stk. 2, § 33, stk. 1 og 3, § 34, § 35 og § 40.",
      "valid_from": "2020-04-30",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Afgørelser efter § 10 kan af den autoriserede virksomhed forlanges indbragt for domstolene. Anmodning herom skal fremsættes over for Landbrugsstyrelsen inden 4 uger efter at tilbagekaldelsen er meddelt virksomheden. Landbrugsstyrelsen anlægger sag mod virksomheden i den borgerlige retsplejes former. Stk. 2. Anmodning om sagsanlæg har ikke opsættende virkning. Retten kan dog bestemme, at den pågældende virksomhed under sagens behandling må udøve virksomhed på nærmere angivne vilkår.",
      "valid_from": "2020-04-30",
      "valid_to": null
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Virksomheden skal hvert år hvor der påtænkes avl af læggekartofler anmelde hvilke arealer der påtænkes anvendt til avl af læggekartofler, med henblik på Landbrugsstyrelsens udtagelse af jordprøver. Stk. 2. Arealerne skal anmeldes til Landbrugsstyrelsen senest 8 uger inden lægning af kartoflerne. Anmeldelsen skal indsendes elektronisk via Landbrugsstyrelsens Tast selv-service og skal indeholde en geografisk angivelse af det anmeldte areal. Stk. 3. Jordprøven skal udtages uden for væsktsæsonen og før lægning af læggekartofler. Stk. 4. Mængden af jord, der udtages pr. hektar, udgør 1.500 ml. for op til 8 hektar og 400 ml. for de resterende hektar i en anmeldt mark. Stk. 5. I tilfælde, hvor der er påvist forekomst af kartoffelcystenematoder ( Globodera rostochiensis og Globodera pallida ) i en mark, udgør mængden af jord, der udtages pr. hektar dog altid 1.500 ml.",
      "valid_from": "2020-04-30",
      "valid_to": null
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Mængden af jord, der skal udtages pr. hektar efter § 12, stk. 4, kan reduceres til 400 ml. pr. hektar for 4 hektar og 200 ml. for de resterende hektar, såfremt virksomheden kan dokumentere, at 1) der ikke er blevet dyrket eller har forekommet kartofler eller andre værtsplanter, jf. bilag 1 i bekendtgørelse om bekæmpelse af kartoffelcystenematoder, på det anmeldte areal i seks år forud for jordprøvetagningen, 2) der ikke ved de to seneste officielle undersøgelser er konstateret forekomst af levende kartoffelcystenematoder, og der ikke er blevet dyrket kartofler til andet end avl af læggekartofler eller andre værtsplanter eller planter til plantning, jf. bilag 1 i bekendtgørelse om bekæmpelse af kartoffelcystenematoder, siden den første officielle undersøgelse, eller 3) der ikke er konstateret levende kartoffelcystenematoder eller cyster uden levende indhold ved den seneste officielle undersøgelse, og at der ikke er blevet dyrket kartofler til andet end avl af læggekartofler eller andre værtsplanter eller planter til plantning, jf. bilag 1 i bekendtgørelse om bekæmpelse af kartoffelcystenematoder, siden undersøgelsen. Stk. 2. Dokumentationen skal foreligge ved anmeldelse, jf. § 12.",
      "valid_from": "2020-04-30",
      "valid_to": null
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Landbrugsstyrelsen kan godkende arealer til avl af læggekartofler, hvis 1) resultatet af jordprøver, jf. § 12, viser, at arealet er fri for kartoffelcystenematoder ( Globodera rostochiensis og Globodera pallida) , 2) arealet ikke har været anvendt til avl eller oplagring af kartofler, eller dyrkning af de i bilag 7 nævnte afgrøder i de forudgående 4 vækstsæsoner for avl af præbasis læggekartofler hhv. de 3 forudgående vækstsæsoner for avl af basis læggekartofler, 3) arealet er fri for gengroninger, og 4) der ikke er udbragt affald på arealet jf. § 15. Stk. 2. Jordprøven, jf. stk. 1, nr. 1, kan være udtaget op til 4 år inden arealet anvendes til avl af læggekartolfer. Der skal i så fald foreligge dokumentation for resultater af den pågældende undersøgelse, som bekræfter, at der ikke er fundet kartoffelcystenematoder, og at kartofler og andre værtsplanter, jf. bilag 7, ikke forefandtes på tidspunktet for undersøgelsen og ikke er blevet dyrket siden denne.",
      "valid_from": "2020-04-30",
      "valid_to": null
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Der må ikke avles kartofler på arealer, hvor der inden for de forudgående tre år er udbragt affald i form af jord, sten, kildesorteret affald og spildevandsslam, samt affaldsknolde eller andet vegetabilsk affald fra virksomheder, der sorterer, vasker eller forarbejder kartofler. Stk. 2. Der må ikke avles læggekartofler i de følgende 12 måneder på arealer, hvor der er udbragt frugtsaft fra stivelsesfremstilling, herunder vaskevand, eller overfladevand fra vandløb og søer m.m. Stk. 3. Ved første kartoffelavl på arealet efter udbringning af affald jf. i stk. 1 skal der anvendes en sort, der er resistent mod kartoffelcystenematoder ( Globodera rostochiensis og Globodera pallida) , og avlen må ikke anvendes som læggemateriale. Stk. 4. Uanset stk. 1 må der avles kartofler på arealer, hvor det i stk. 1 nævnte affald er udbragt, hvis affaldet har været underkastet kontrolleret kompostering eller hygiejnisering.",
      "valid_from": "2020-04-30",
      "valid_to": null
    },
    {
      "provision_ref": "5:16",
      "chapter": "5",
      "section": "16",
      "content": "§ 16. Til erhvervsmæssig avl af læggekartofler må kun anvendes sorter, der 1) er optaget på den danske sortsliste, jf. bekendtgørelse om en fortegnelse over godkendte sorter af landbrugsplante-, frugtplante- og grønsagsarter (sortslisten), eller 2) er optaget på Den Europæiske Unions fælles sortsliste. Stk. 2. Uanset stk. 1 kan Landbrugsstyrelsen give tilladelse til, at der til avl af præbasis læggekartofler anvendes læggemateriale af sorter, der er anmeldt til afprøvning med henblik på godkendelse til optagelse på sortsliste i en medlemsstat af Den Europæiske Union.",
      "valid_from": "2020-04-30",
      "valid_to": null
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Virksomheder autoriseret efter § 5, stk. 1, nr. 2, eller nr. 3, må ikke samtidig avle læggekartofler og konsumkartofler af samme sort. Stk. 2. Uanset stk. 1 må der, ved overgang fra avl af konsumkartofler til avl af læggekartofler i en given sort, anvendes præbasis læggemateriale af sorten i overgangsåret. Stk. 3. I tilfælde af fund af kartoffelcystenematoder ( Globodera rostochiensis og Globodera pallida) efter lægning i en læggekartoffelmark kan Landbrugsstyrelsen efter ansøgning og på nærmere fastsatte vilkår tillade, at stk. 1 fraviges, med henblik på at avlen kan afsættes om konsumkartofler.",
      "valid_from": "2020-04-30",
      "valid_to": null
    },
    {
      "provision_ref": "5:18",
      "chapter": "5",
      "section": "18",
      "content": "§ 18. Til avl af præbasis miniplanter og -knolde må der det enkelte år kun anvendes en oprindelse pr. sort avlet hos en virksomhed autoriseret efter § 4, stk. 1 eller 2.",
      "valid_from": "2020-04-30",
      "valid_to": null
    },
    {
      "provision_ref": "5:19",
      "chapter": "5",
      "section": "19",
      "content": "§ 19. Virksomheder, der er autoriseret til at avle præbasis læggekartofler jf. § 5, stk. 1, nr. 1, må kun anvende følgende læggemateriale: 1) Læggemateriale af klassen PBTC. 2) Præbasis læggekartofler af egen avl godkendt i klasse PB af markgeneration 1-3. Stk. 2. Der må hvert år, for hver sort, kun anvendes læggemateriale af egen avl og én anden oprindelse fra en virksomhed autoriseret efter § 4. Stk. 3. Uanset stk. 1 og 2 kan nystartede præbasisavlere i det første avlsår, for hver sort indkøbe og anvende præbasis læggekartofler fra én anden præbasisavler. Stk. 4. Virksomheder autoriseret efter § 5, stk. 1, nr. 2, skal levere partier af læggekartofler direkte til den virksomhed autoriseret efter § 5, stk. 1, nr. 2, der skal anvende partiet som læggemateriale.",
      "valid_from": "2020-04-30",
      "valid_to": null
    },
    {
      "provision_ref": "5:20",
      "chapter": "5",
      "section": "20",
      "content": "§ 20. Virksomheder, der er autoriseret til at avle basis læggekartofler med opformering efter § 5 stk. 1, nr. 2, må kun anvende følgende læggemateriale: 1) Læggemateriale af klassen PBTC. 2) Læggemateriale af EU-klasse PB. 3) Præbasis læggekartofler af egen avl godkendt i klasse F1-F3 samt egen avl af klasse S, SE og E.",
      "valid_from": "2020-04-30",
      "valid_to": null
    },
    {
      "provision_ref": "5:21",
      "chapter": "5",
      "section": "21",
      "content": "§ 21. Virksomheder, der er autoriseret til at avle basis læggekartofler på grundlag af indkøbt læggemateriale efter § 5, stk. 1, nr. 3, må kun anvende indkøbt læggemateriale af klassen PBCT, PB, S, SE og markgeneration 1-6 af klasse E eller udenlandsk avl, der er sidestillet hermed.",
      "valid_from": "2020-04-30",
      "valid_to": null
    },
    {
      "provision_ref": "5:22",
      "chapter": "5",
      "section": "22",
      "content": "§ 22. Med henblik på Landbrugsstyrelsens godkendelse af avlen skal oplysninger om læggematerialet i hvert linjenummer meddeles styrelsen elektronisk via Landbrugsstyrelsens Tast selv-service senest 25. maj i avlsåret. Stk. 2. Dokumentation for indkøb af læggemateriale vedlægges i form af faktura og plantepas kombineret med certificeringsmærke. Stk. 3. Virksomheder, der både avler læggekartofler og konsumkartofler, skal indgive oplysninger om konsummaterialet til Landbrugsstyrelsen senest 25. maj i avlsåret. Stk. 4. Landbrugsstyrelsen kan under særlige omstændigheder og efter skriftlig ansøgning give dispensation fra anmeldelsesfristen i stk. 1 og 3.",
      "valid_from": "2020-04-30",
      "valid_to": null
    },
    {
      "provision_ref": "5:23",
      "chapter": "5",
      "section": "23",
      "content": "§ 23. I marken skal hver linje forud for marksyn mærkes med et skilt med oplysninger om tildelt linjenummer og arealets størrelse, samt læggematerialets høstnummer, sort og klasse. Stk. 2. Linjer skal være adskilt med mindst én frirække, og der skal for enden af hver række være mindst seks meter til anden avl af læggekartofler. For linjer, hvor læggematerialet har samme høstnummer, gælder kravet om en frirække ikke. Anvendes denne undtagelse, skal det ved tydelig skiltning i marken fremgå, hvor de enkelte linjer er placeret. Derudover skal der i hver ende af den sidste række i linjen være et seks meter langt rækkestykke uden kartofler, samt afmærkes med stokke eller lignende igennem hele rækken. Stk. 3. Avl fra en linje registreres med et høstnummer.",
      "valid_from": "2020-04-30",
      "valid_to": null
    },
    {
      "provision_ref": "5:24",
      "chapter": "5",
      "section": "24",
      "content": "§ 24. Læggekartofler med forskellige høstnumre skal holdes klart adskilt under avl, opbevaring, transport og sortering. Sammenlægges avlen fra forskellige høstnumre med samme oprindelse, henregnes den samlede avl til de dårligste avlskontrolresultater blandt de sammenlagte høstnumre. Den sammenlagte avl får et høstnummer. Stk. 2. Sammenlægges avlen fra forskellige høstnumre med samme oprindelse, skal Landbrugsstyrelsen skriftligt underrettes.",
      "valid_from": "2020-04-30",
      "valid_to": null
    },
    {
      "provision_ref": "5:25",
      "chapter": "5",
      "section": "25",
      "content": "§ 25. På grund af risikoen for overførsel af virus skal der være følgende afstand mellem arealer, hvor der dyrkes læggekartofler, og arealer med anden kartoffelavl, herunder egen avl af konsumkartofler: 1) 50 meter for arealer til godkendelse som præbasis læggekartofler. 2) 25 meter for arealer til godkendelse som basis læggekartofler. 3) 15 meter for arealer til godkendelse som certificerede læggekartofler.",
      "valid_from": "2020-04-30",
      "valid_to": null
    },
    {
      "provision_ref": "6:26",
      "chapter": "6",
      "section": "26",
      "content": "§ 26. Landbrugsstyrelsen godkender avlen af læggekartofler, hvis 1) betingelserne i kapitel 4 og 5, § 28 og §§ 35-38 er overholdt, 2) det ved marksyn er konstateret, at avlen overholder kravene i bilag 8, 3) der ikke er konstateret forekomst af virussygdomme over tolerancen nævnt i bilag 9, og 4) der ikke forefindes gengroninger. Såfremt der konstateres gengroninger i linjen, kan avlen fra linjen kun godkendes i klasse A, og kasseres til egen anvendelse. Gengroninger indgår i opgørelsen af fremmed sort, jf. bilag 8. Stk. 2. I tilfælde, hvor der med henblik på eksport rekvireres et marksyn i en linje, vil resultaterne for dette marksyn indgå i avlskontrollen og dermed i den officielle godkendelse og klassificering af avlen i det pågældende linje. Stk. 3. Læggekartofler fra hver linje kan godkendes og markedsføres i samme eller i en lavere klasse end læggematerialet, jf. bilag 6. Stk. 4. Kartofler godkendt i klasse A må kun anvendes til avl af konsumkartofler.",
      "valid_from": "2020-04-30",
      "valid_to": null
    },
    {
      "provision_ref": "6:27",
      "chapter": "6",
      "section": "27",
      "content": "§ 27. Landbrugsstyrelsen godkender ikke avl af læggekartofler, hvis der er konstateret forekomst eller angreb af Epitrix cucumeris (Harris), Epitrix papa sp. n., Epitrix subcrinita (Lec.) eller Epitrix tuberis (Gentner), på planterne eller på knoldene på avlsarealet og i en stødpudezone herom.",
      "valid_from": "2020-04-30",
      "valid_to": null
    },
    {
      "provision_ref": "6:28",
      "chapter": "6",
      "section": "28",
      "content": "§ 28. Læggekartofler som råvare må kun opbevares på avlsejendommen eller hos autoriserede sorterevirksomheder. Stk. 2. På avlsejendommen må kun opbevares kartofler af egen avl af lægge- eller konsumkartofler. Læggekartofler, der er fjernet fra avlsejendommen, må ikke føres tilbage til avlsejendommen. Stk. 3. Læggekartofler som råvare skal under opbevaring og transport være mærket med sortsnavn og høstnummer. Stk. 4. Uanset stk. 2 må læggekartofler, der er forblevet i lukkede, mærkede kasser under transport og opbevaring, og som har været opbevaret i kølerum på en autoriseret sorterevirksomhed føres tilbage til avlsejendommen.",
      "valid_from": "2020-04-30",
      "valid_to": null
    },
    {
      "provision_ref": "7:29",
      "chapter": "7",
      "section": "29",
      "content": "§ 29. Mærkning med plantepas kombineret med certificeringsmærke skal være foretaget af Landbrugsstyrelsen eller af en godkendt virksomhed, jf. § 8. Stk. 2. Kun godkendte læggekartofler, jf. § 26, må mærkes med plantepas kombineret med certificeringsmærke. Stk. 3. Plantepas kombineret med certificeringsmærke må kun anvendes til den pakning, det oprindeligt er udstedt til. Stk. 4. Opdeles en pakning med læggekartofler, skal hver af de nye pakninger forsynes med et nyt plantepas kombineret med certificeringsmærke. Stk. 5. Trykte plantepas kombineret med certificeringsmærker, herunder fejltrykte mærker, der ikke anvendes, skal opbevares i 3 år på den autoriserede sorterevirksomhed.",
      "valid_from": "2020-04-30",
      "valid_to": null
    },
    {
      "provision_ref": "7:30",
      "chapter": "7",
      "section": "30",
      "content": "§ 30. Certificerede læggekartofler af alle kategorier, må kun sælges i lukkede pakninger, der opfylder bestemmelserne i bilag 10. Pakninger skal mærkes med plantepas kombineret med certificeringsmærke. Certificeringsmærke skal opfylde bestemmelserne i bilag 11. Stk. 2. Uanset stk. 1 må virksomheder, der ikke skal være autoriseret, jf. § 6, stk. 3, nr. 2, sælge læggekartofler til den endelige forbruger i små, åbne pakninger.",
      "valid_from": "2020-04-30",
      "valid_to": null
    },
    {
      "provision_ref": "7:31",
      "chapter": "7",
      "section": "31",
      "content": "§ 31. Læggekartofler i småpakninger med et indhold på højst 10 kg skal mærkes i overensstemmelse med bilag 11, del II.",
      "valid_from": "2020-04-30",
      "valid_to": null
    },
    {
      "provision_ref": "7:32",
      "chapter": "7",
      "section": "32",
      "content": "§ 32. Ved salg skal læggekartofler, der sorteres og pakkes i Danmark, opfylde kvalitetskravene i bilag 12. Stk. 2. Hvis Landbrugsstyrelsen i forbindelse med kontrol af om kvalitetskravene i bilag 12 er overholdt kasserer et parti læggekartofler, kan kartoflerne omsorteres og partianmeldes på ny. Det omsorterede parti må ikke omsættes før Landbrugsstyrelsen har foretaget ny kontrol af, om partiet opfylder stk. 1. Stk. 3. Kartofler behandlet med spiringshæmmende midler må ikke sælges som læggekartofler.",
      "valid_from": "2020-04-30",
      "valid_to": null
    },
    {
      "provision_ref": "7:33",
      "chapter": "7",
      "section": "33",
      "content": "§ 33. Virksomheder, autoriseret efter § 4, stk. 3, eller § 6, stk. 2, nr. 1 eller nr. 2, skal på pakkedatoen anmelde partier af læggekartofler til certificering til Landbrugsstyrelsen. Anmeldelsen skal udfærdiges på et skema, der fås hos Landbrugsstyrelsen eller hentes på styrelsens hjemmeside. Indberetningen af oplysningerne kan ske ved elektronisk overførsel af data til Landbrugsstyrelsen, hvis styrelsen kan godkende dataform og struktur. Stk. 2. Til identifikation af et parti færdigvarer af læggekartofler anvendes nummeret på det første plantepas kombineret med certificeringsmærke i partiet (partinummeret). Stk. 3. Et parti kan kun bestå af læggekartofler fra et høstnummer.",
      "valid_from": "2020-04-30",
      "valid_to": null
    },
    {
      "provision_ref": "7:34",
      "chapter": "7",
      "section": "34",
      "content": "§ 34. Virksomheder, autoriseret til avl af læggekartofler efter § 4 og § 5, stk. 1, og virksomheder, autoriseret som sorterevirksomheder efter § 6, skal føre regnskab over deres råvaremængde, herunder sammenlagte linjer, beholdning, kasserede linjer og partier, samt køb og salg af kartofler. Regnskabet skal for hvert køb og salg indeholde oplysninger om dato, kartoffelsort, høstnummer, klasse, sælger eller køber, pakningsenhed og mængde. Stk. 2. Sorterevirksomheder skal endvidere føre registrering over udført sortering. Registrering skal indeholde oplysninger om dato, kartoffelsort, høstnummer, mængder af råvarer samt affald, herunder over- og understørrelser, til foder og lignende. Registreringen skal herudover dokumentere sorteringsrækkefølge. Stk. 3. Regnskaber, registreringer samt dokumentation for køb, salg, m.v. skal opbevares i 3 år.",
      "valid_from": "2020-04-30",
      "valid_to": null
    },
    {
      "provision_ref": "7:35",
      "chapter": "7",
      "section": "35",
      "content": "§ 35. Maskiner og redskaber m.m. til håndtering af kartofler samt lokaler, kasser og lignende til opbevaring af læggekartofler hos virksomheden skal være rengjort og desinficeret forud for vækstsæsonen. Desinfektionen skal ske med et middel med dokumenteret effekt overfor plantepatogene vira og mikroorganismer, herunder plantepatogene bakterier.",
      "valid_from": "2020-04-30",
      "valid_to": null
    },
    {
      "provision_ref": "7:36",
      "chapter": "7",
      "section": "36",
      "content": "§ 36. Maskiner, redskaber, containere, kasser m.v., der har været anvendt udenfor arealer, som den autoriserede virksomhed har råderet over, må kun anvendes til håndtering af kartofler hvis de, 1) kun har været anvendt hos andre virksomheder, der er autoriserede til avl af læggekartofler, eller 2) er rengjort og desinficeret med et middel med dokumenteret effekt over for plantepatogene vira og mikroorganismer, herunder plantepatogene bakterier. Stk. 2. Virksomheden skal dokumentere, at midler, jf. stk. 1, nr. 2, er indkøbt. Dokumentation skal opbevares i 3 år.",
      "valid_from": "2020-04-30",
      "valid_to": null
    },
    {
      "provision_ref": "7:37",
      "chapter": "7",
      "section": "37",
      "content": "§ 37. De midler, der kan anvendes til desinfektion jf. § 35, og § 36, stk. 1, nr. 2, er anført i bilag 14 og er forhåndsgodkendt til brug ved rengøring og desinfektion. Andre midler end dem, der er nævnt i bilaget, kan anvendes, hvis virksomheden kan dokumentere effekten.",
      "valid_from": "2020-04-30",
      "valid_to": null
    },
    {
      "provision_ref": "7:38",
      "chapter": "7",
      "section": "38",
      "content": "§ 38. Virksomheder, der er autoriseret efter § 5, stk. 1, nr. 1 og nr. 2, til at avle præbasis og basis læggekartofler med egen opformering på basis af miniplanter og –knolde, må, for maskiner, redskaber og contoinere, der er i kontakt med knolde, kun anvende egne maskiner, redskaber m.m., til håndtering af læggekartofler. Maskiner m.v. anvendt til kartoffelavl må ikke have været anvendt udenfor de arealer, indehaveren af autorisationen har råderet over.",
      "valid_from": "2020-04-30",
      "valid_to": null
    },
    {
      "provision_ref": "8:39",
      "chapter": "8",
      "section": "39",
      "content": "§ 39. Virksomheder, der er autoriseret til avl af basis læggekartofler med opformering efter § 5, stk. 1, nr. 2, må til avl af konsumkartofler kun anvende læggemateriale af egen avl eller klasse PB. Der må maksimalt avles 2 år på det indkøbte læggemateriale. Første års avl benævnes K01, andet års avl K02. Der må det enkelte år højst anvendes 3 klasser for hver sort. Stk. 2. Virksomheder, der er autoriseret til avl af basis læggekartofler uden opformering efter § 5, stk. 1, nr. 3, må til avl af konsumkartofler kun anvende læggemateriale af klasserne PB, S, SE, E eller A. Stk. 3. Bestemmelserne i § 41 finder tilsvarende anvendelse ved konsumavl hos virksomheder, der er autoriseret til avl af basis læggekartofler uden opformering efter § 5, stk. 1, nr. 3.",
      "valid_from": "2020-04-30",
      "valid_to": null
    },
    {
      "provision_ref": "8:40",
      "chapter": "8",
      "section": "40",
      "content": "§ 40. Virksomheder autoriseret efter § 5 stk. 1 nr. 2 eller nr. 3, eller § 6 skal opbevare konsumkartofler adskilt fra læggekartofler. Konsumkartoflerne skal under avl og opbevaring være mærket med sortsnavn og opformeringsklasse (K01 eller K02).",
      "valid_from": "2020-04-30",
      "valid_to": null
    },
    {
      "provision_ref": "9:41",
      "chapter": "9",
      "section": "41",
      "content": "§ 41. Til avl af konsumkartofler skal anvendes: 1) Godkendte læggekartofler, indkøbt hvert år til hele avlen. 2) Kartofler, avlet på godkendte læggekartofler, indkøbt året før, på egen ejendom eller forpagtede arealer, og hvor virksomheden hvert år indkøber godkendte læggekartofler af den pågældende sort svarende til mindst 10 pct. af det areal og mindst 10 pct. af den mængde, der anvendes til lægning året efter og a) det indkøbte læggemateriale opformeres særskilt, og at avlen heraf opbevares adskilt fra andre kartofler, b) det indkøbte læggemateriale lægges, og at avlen heraf så vidt muligt optages inden andre kartofler lægges og optages, og c) maskiner og redskaber, der er i kontakt med knolde, skal rengøres med henblik på at hindre spredning af planteskadegørere. Rengøring skal minimum foretages én gang årligt.",
      "valid_from": "2020-04-30",
      "valid_to": null
    },
    {
      "provision_ref": "9:42",
      "chapter": "9",
      "section": "42",
      "content": "§ 42. Virksomheder, der skal mærke deres avl og sortering af konsumkartofler jf. Bilag VIII, nr. 11, i Kommissionens gennemførelsesforordning (EU) 2019/2072 af 28. november 2019 om ensartede betingelser for gennemførelsen af Europa-Parlamentets og Rådets forordning (EU) 2016/2031 for så vidt angår beskyttelsesforanstaltninger mod planteskadegørere og om ophævelse af Kommissionens forordning (EF) nr. 690/2008 og om ændring af Kommissionens gennemførelsesforordning (EU) 2018/2019, skal som mærkning anvende CVR-nummer eller et andet officiel registreringsnummer tildelt af Landbrugsstyrelsens eller Fødevarestyrelsen.",
      "valid_from": "2020-04-30",
      "valid_to": null
    },
    {
      "provision_ref": "9:43",
      "chapter": "9",
      "section": "43",
      "content": "§ 43. Landbrugsstyrelsen udtager jordprøver af arealer, der anvendes til konsumavl, med henblik på undersøgelse af udbredelse af kartoffelcystenematoder ( Globodera rostochiensis og Globodera pallida) .",
      "valid_from": "2020-04-30",
      "valid_to": null
    },
    {
      "provision_ref": "10:44",
      "chapter": "10",
      "section": "44",
      "content": "§ 44. Den, der konstaterer eller har formodning om forekomst eller angreb af Epitrix cucumeris (Harris), Epitrix papa sp. n., Epitrix subcrinita (Lec.) eller Epitrix tuberis (Gentner), skal straks foretage anmeldelse herom til Landbrugsstyrelsen med angivelse af findestedet.",
      "valid_from": "2020-04-30",
      "valid_to": null
    },
    {
      "provision_ref": "11:45",
      "chapter": "11",
      "section": "45",
      "content": "§ 45. Produktion og handel med sorter, der er optaget på sortslisten som »bevaringssort«, må kun finde sted i oprindelsesregionen. Stk. 2. Bestemmelserne i §§ 1-2, §§ 12-16, § 15, § 27, stk. 1, § 35 og § 44 finder tilsvarende anvendelse for bevaringssorter. Stk. 3. Hvis produktion af en bevaringssort som følge af et specifikt dyrkningsmæssigt problem ikke kan finde sted her i landet, kan Landbrugsstyrelsen godkende supplerende regioner til produktion af læggekartofler af sorten. Bevaringssorter produceret i sådanne supplerende regioner kan dog udelukkende anvendes i oprindelsesregionen.",
      "valid_from": "2020-04-30",
      "valid_to": null
    },
    {
      "provision_ref": "11:46",
      "chapter": "11",
      "section": "46",
      "content": "§ 46. Den mængde læggekartofler, der må bringes i handelen, for hver bevaringssort, må ikke overstige 0,5 % af den mængde læggekartofler, der anvendes i Danmark i én vækstsæson, eller den mængde, der skal til for at lægge 100 ha, hvis det giver en større mængde. Stk. 2. Den samlede mængde af læggekartofler af bevaringssorter, der bringes i handelen i Danmark, kan højst udgøre 10 % af den mængde læggekartofler, der anvendes årligt i Danmark. Hvis denne mængde er mindre end den mængde læggekartofler, der skal anvendes til avl af 100 ha, kan den maksimale mængde af bevaringssorter, øges til den mængde læggekartofler, der skal anvendes til lægning af 100 ha.",
      "valid_from": "2020-04-30",
      "valid_to": null
    },
    {
      "provision_ref": "11:47",
      "chapter": "11",
      "section": "47",
      "content": "§ 47. Virksomheder, der producerer bevaringssorter, skal inden begyndelsen af hver vækstsæson indberette oplysninger om størrelsen og beliggenheden af arealet, samt den mængde læggekartofler, der forventes at kunne blive bragt i handel, til Landbrugsstyrelsen. Indberetningen skal indgives senest den 1. marts. Stk. 2. Landbrugsstyrelsen meddeler på grundlag af de i stk. 1 anførte indberetninger den mængde læggekartofler af bevaringssorten, virksomheden må bringe i handel i den efterfølgende sæson. Anmodninger imødekommes i den rækkefølge de modtages og inden for den i § 46 nævnte mængdebegrænsning.",
      "valid_from": "2020-04-30",
      "valid_to": null
    },
    {
      "provision_ref": "11:48",
      "chapter": "11",
      "section": "48",
      "content": "§ 48. Et parti af en bevaringssort må sælges som »bevaringssort« uden forudgående officiel godkendelse. Stk. 2. Partiet skal overholde EU-kvalitetsnormerne til certificering af »certificerede læggekartofler« som nævnt i bilag 12. Stk. 3. Partiet skal være tilstrækkeligt sortsrent.",
      "valid_from": "2020-04-30",
      "valid_to": null
    },
    {
      "provision_ref": "11:49",
      "chapter": "11",
      "section": "49",
      "content": "§ 49. Bevaringssorter må kun bringes i handlen i lukkede pakninger eller beholdere og skal være forseglet således, at forseglingen ødelægges ved åbning og ikke kan anvendes igen. Pakningen skal være mærket efter bestemmelserne i bilag 11, del III.",
      "valid_from": "2020-04-30",
      "valid_to": null
    },
    {
      "provision_ref": "11:50",
      "chapter": "11",
      "section": "50",
      "content": "§ 50. Virksomheden skal foranledige, at partiet undersøges for, om partiet overholder kravene i § 48, stk. 2 og 3. Stk. 2. Undersøgelsen foretages under sortering eller efterfølgende som en undersøgelse af varen i enheder til markedsføring. Stk. 3. Virksomheden skal efter anmodning fra Landbrugsstyrelsen fremsende kopi af undersøgelsen. Resultatet af undersøgelsen skal opbevares i mindst to år til brug for eventuel kontrol. Stk. 4. Virksomhederne skal senest 14 dage efter lukning af et parti af en bevaringssort anmelde det til Landbrugsstyrelsen, med oplysning om sort, mængde, partinummer og datoen for lukning af partiet.",
      "valid_from": "2020-04-30",
      "valid_to": null
    },
    {
      "provision_ref": "11:51",
      "chapter": "11",
      "section": "51",
      "content": "§ 51. Landbrugsstyrelsen kontrollerer ved stikprøvevis efterkontrol at partiet overholder kvalitetsnormerne i bilag 12, og om partiet er tilstrækkeligt sortsægte og sortsrent.",
      "valid_from": "2020-04-30",
      "valid_to": null
    },
    {
      "provision_ref": "11:52",
      "chapter": "11",
      "section": "52",
      "content": "§ 52. Virksomheder skal indberette, hvilke mængder af læggekartofler af bevaringssorter, der er bragt i handel, til Landbrugsstyrelsen. Indberetning skal foretages senest den 1. september i det år, der følger alvsåret.",
      "valid_from": "2020-04-30",
      "valid_to": null
    },
    {
      "provision_ref": "12:53",
      "chapter": "12",
      "section": "53",
      "content": "§ 53. Landbrugsstyrelsen kan tillade handel med sorter, der endnu ikke er optaget på en officiel sortliste. Tilladelse gives udelukkende til forsøg og afprøvninger, der bliver gennemført på landbrugsvirksomheder, med det formål at skaffe oplysninger om dyrkning eller anvendelsen af sorten. Stk. 2. Betingelserne i bilag 13, bestemmelserne om mærkning af sorter under afprøvning i bilag 11 og bestemmelser om forsegling i bilag 10 skal være opfyldt.",
      "valid_from": "2020-04-30",
      "valid_to": null
    },
    {
      "provision_ref": "12:54",
      "chapter": "12",
      "section": "54",
      "content": "§ 54. Den mængde læggekartofler, der gives tilladelse til for hver enkelt sort, må ikke overskride 0,1 % af den mængde læggekartofler, der anvendes årligt i Danmark.",
      "valid_from": "2020-04-30",
      "valid_to": null
    },
    {
      "provision_ref": "13:55",
      "chapter": "13",
      "section": "55",
      "content": "§ 55. SEGES, Landbrug & Fødevarer F.m.b. A. fører kontrol med, at arealer med læggekartofler, der er anmeldt til avlskontrol hos virksomheder, der er autoriseret til avl af præ-basis læggekartofler, overholder kravene i 23, stk. 2 og 3, § 25, § 26, stk. 1, nr. 2 og 4, og § 38.",
      "valid_from": "2020-04-30",
      "valid_to": null
    },
    {
      "provision_ref": "13:56",
      "chapter": "13",
      "section": "56",
      "content": "§ 56. Landbrugsstyrelsen kan efter ansøgning og på nærmere fastsatte betingelser tillade, at relevante bestemmelser i bekendtgørelsen fraviges ved forsøg, forskning eller planteforædling. Stk. 2. Tilladelse efter stk. 1 til salg af kartofler af en genetisk modificeret sort meddeles kun, hvis der på grundlag af en officiel miljørisikovurdering er truffet alle hensigtsmæssige foranstaltninger for at undgå skadelige indvirkninger på menneskers sundhed og miljøet. Stk. 3. Landbrugsstyrelsen kan efter ansøgning og på nærmere fastsatte betingelser tillade, at virksomheder, der er autoriseret efter §§ 4 og 5, samtidig foretager forædling af kartofler.",
      "valid_from": "2020-04-30",
      "valid_to": null
    },
    {
      "provision_ref": "13:57",
      "chapter": "13",
      "section": "57",
      "content": "§ 57. Overtrædelse af § 15, § 17, stk. 1, § 23, stk. 2, § 28, stk. 2, § 30, stk. 1 og 2, og § 40, samt tilsidesættelse af vilkår knyttet til en dispensation efter § 17, stk. 3, kan medføre, at avlen af læggekartofler nedklassificeres eller kasseres som læggekartofler.",
      "valid_from": "2020-04-30",
      "valid_to": null
    },
    {
      "provision_ref": "13:58",
      "chapter": "13",
      "section": "58",
      "content": "§ 58. Landbrugsstyrelsen offentliggør resultater på grundlag af kontrollen. Offentliggørelsen indeholder navn, adresse og autorisationsnummer på virksomheder autoriseret efter §§ 4 og 5 samt resultatet af en gennemført avlskontrol.",
      "valid_from": "2020-04-30",
      "valid_to": null
    },
    {
      "provision_ref": "13:59",
      "chapter": "13",
      "section": "59",
      "content": "§ 59. Med bøde straffes den, der 1) overtræder § 1, stk. 2, § 4, stk. 6, § 5, stk. 4, § 6, stk. 1, §§ 15-16, § 17, stk. 1, §§ 18-21, § 26, stk. 3, §§ 28-32, §§ 35-39, §§ 41-42, § 45, stk. 1, § 46 og § 57, 2) undlader at give oplysninger som nævnt i § 9, stk. 3, § 33, stk. 1, og § 52, eller 3) tilsidesætter vilkår knyttet til en dispensation givet efter § 17, stk. 3. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2020-04-30",
      "valid_to": null
    },
    {
      "provision_ref": "14:60",
      "chapter": "14",
      "section": "60",
      "content": "§ 60. Bekendtgørelsen træder i kraft den 31. maj 2020. Stk. 2. Bekendtgørelse nr. 81 af 29. januar 2020 om avl m.v. af kartofler ophæves.",
      "valid_from": "2020-04-30",
      "valid_to": null
    }
  ],
  "definitions": []
}
