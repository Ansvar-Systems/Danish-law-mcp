{
  "id": "2024:525",
  "type": "statute",
  "title": "Bekendtgørelse om eksamener m.v. for godkendte revisorer",
  "short_name": "BEK H#LOKDOK04",
  "status": "in_force",
  "issued_date": "2024-05-24",
  "url": "https://www.retsinformation.dk/eli/lta/2024/525/xml",
  "description": "Retsinformation source. DocumentId=CQ002877; AccessionNumber=B20240052505; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Efter revisorlovens § 33 afholdes følgende prøver og eksamener: 1) Eksamen for statsautoriserede revisorer (revisoreksamen), jf. revisorlovens § 3, stk. 1, nr. 5, og § 3 a. 2) Særskilt prøve i udførelsen af erklæringsopgaver om bæredygtighedsrapportering, jf. revisorlovens § 3 b, stk. 1, nr. 2. 3) Særlig prøve for personer, som har været uden godkendelse i en årrække, jf. revisorlovens § 9, stk. 3. 4) Egnethedsprøve for personer som i udlandet er godkendt til at udføre lovpligtig revision, jf. revisorlovens § 10, stk. 3. 5) Egnethedsprøve for personer, som i et andet EU-land eller EØS-land er godkendt til at udføre erklæringsopgaver om bæredygtighedsrapportering, jf. revisorlovens § 10 a, stk. 2."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Eksamensudvalget nedsat af Revisorrådet, jf. bekendtgørelse om Revisorrådet, bistår Erhvervsstyrelsen ved administrationen af de i § 1 nævnte eksamener og prøver. Stk. 2. De i § 1 nævnte eksamener og prøver afholdes af FSR – danske revisorer. Stk. 3. Mundtlige eksamener og prøver er offentlige. Erhvervsstyrelsen har tillige adgang til at overvære voteringen ved mundtlige eksamener og prøver som led i styrelsens tilsynsvirksomhed, jf. revisorlovens § 32. Stk. 4. Betaling for deltagelse i de i § 1 nævnte eksamener og prøver opkræves af FSR – danske revisorer. Betalingen dækker udgifter, der er nødvendige for afholdelsen af eksamen, herunder udgifter til honorarer og administration. Betalingen er ens for alle deltagere ved en eksamen. Betalingen fastsættes således, at der opnås fuld dækning for de omkostninger, der er forbundet med afholdelse af de i § 1 nævnte eksamener og prøver, og således at der tilstræbes balance over en løbende 4-årig periode. Eventuelle realiserede over- eller underskud oppebæres, henholdsvis afholdes af FSR – danske revisorer."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Revisoreksamen består af en skriftlig og en mundtlig prøve. For at kunne indstille sig til den skriftlige prøve kræves på tidspunktet for fristen for tilmelding: 1) En af følgende: a) at revisorkandidateksamen (cand.merc.aud.) er bestået, eller b) at en anden kandidateksamen er bestået, og kravene i § 5, stk. 1 og 2, er opfyldt. 2) Deltagelse i mindst tre år efter det fyldte 18. år i udførelse af opgaver, der navnlig vedrører de områder, som hører under statsautoriserede revisorers virkefelt, jf. revisorlovens § 1, stk. 2 og 3, under tilsyn af en godkendt revisor i en godkendt revisionsvirksomhed, og således at mindst et år er foregået efter, at kandidatuddannelsen, jf. nr. 1, er bestået, og mindst to år har ligget inden for de seneste tre år forud for fristen for tilmelding til revisoreksamen. Stk. 2. Betingelsen i stk. 1, nr. 2, hvorefter mindst et års deltagelse i udførelse af opgaver skal være foregået efter bestået kandidatuddannelse, og mindst to års deltagelse skal ligge inden for de seneste tre år forud for fristen for tilmelding, anses tillige for opfyldt, hvor den tilmeldte senest ved afholdelsen af den skriftlige prøve dokumenterer, at deltagelsen er opnået inden prøvens afholdelse. Stk. 3. Erhvervsstyrelsen kan dispensere fra bestemmelsen i stk. 1, nr. 2, herunder med hensyn til erfaring opnået i et andet land end Danmark. Styrelsen kan alene dispensere for op til et år vedrørende erfaring opnået hos en virksomhed, der ikke er en godkendt revisionsvirksomhed. Anmodning om dispensation skal være modtaget i Erhvervsstyrelsen senest den 1. maj for den første prøve det pågældende år og senest den 1. september for den anden prøve det pågældende år."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. En registreret revisor, der er optaget i Erhvervsstyrelsens register over godkendte revisorer og revisionsvirksomheder, jf. revisorlovens § 2, kan indstille sig til revisoreksamen."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. En kandidateksamen, jf. § 3, stk. 1, nr. 1, litra b, skal sammen med supplerende beståede danske eller udenlandske uddannelseselementer som minimum 1) opfylde adgangskravene til revisorkandidatstudiet (cand.merc.aud.) og 2) indeholde fag i revision, regnskab, skat og erhvervsret, der ækvivalerer de obligatoriske fag på revisorkandidatstudiet (cand.merc.aud.), og har et omfang på mindst 60 ECTS-point. Stk. 2. En kandidat, der indstiller sig på baggrund af § 3, stk. 1, nr. 1, litra b, skal sammen med indstillingen til den skriftlige prøve vedlægge en udtalelse fra en uddannelsesinstitution, der udbyder revisorkandidatuddannelsen (cand.merc.aud.), hvoraf det fremgår, at 1) kandidaten opfylder adgangskravene til revisorkandidatstudiet (cand.merc.aud.), og 2) kandidatens fag i revision, regnskab, skat og erhvervsret ækvivalerer de obligatoriske fag på revisorkandidatstudiet (cand.merc.aud.)."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Den skriftlige prøve til revisoreksamen afholdes to gange årligt i andet halvår. Den mundtlige prøve afholdes to gange om året, én gang i første halvår og én gang i andet halvår. Stk. 2. Ansøgning om at indstille sig til eksamen indgives til FSR – danske revisorer i en form, der er fastsat af FSR – danske revisorer. Stk. 3. Ansøgning om at indstille sig til den skriftlige prøve skal være modtaget i FSR – danske revisorer senest den 1. juni for den første prøve i det pågældende år og senest den 1. oktober for den anden prøve i det pågældende år. Stk. 4. Ansøgning om alene at indstille sig til den mundtlige prøve skal være modtaget i FSR – danske revisorer senest den 1. april for prøven i første halvår og senest den 1. oktober for prøven i andet halvår det pågældende år. Stk. 5. Framelding fra den skriftlige prøve skal være modtaget i FSR – danske revisorer senest syv kalenderdage før prøvens afholdelse, jf. stk. 6. Framelding fra den mundtlige prøve skal være modtaget i FSR – danske revisorer senest den 15. april for prøven i første halvår og senest den 15. oktober for prøven i andet halvår det pågældende år. Stk. 6. Datoer for afholdelse af de skriftlige prøver og de mundtlige prøver offentliggøres årligt og senest den 31. marts på FSR – danske revisorers hjemmeside. Stk. 7. Erhvervsstyrelsen kan under særlige omstændigheder dispensere fra fristerne i stk. 3-5."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. For at kunne deltage i den mundtlige prøve til revisoreksamen kræves, at den skriftlige prøve er bestået. Stk. 2. Den mundtlige prøve skal være bestået senest i det syvende kalenderår efter det år, hvor kandidaten har bestået den skriftlige prøve. Stk. 3. Eksamensudvalget kan dispensere fra stk. 2, hvor særlige omstændigheder foreligger. Anmodning om dispensation skal være modtaget i udvalget senest den 1. marts for prøven i første halvår og senest den 1. september for prøven i andet halvår det pågældende år."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. For at kunne indstille sig til den i § 1, nr. 2, nævnte særskilte prøve i erklæringsopgaver om bæredygtighedsrapportering kræves på tidspunktet for fristen for tilmelding: 1) Dokumentation for, at den tilmeldtes godkendelse som statsautoriseret revisor er aktiv, eller at pågældende er tilmeldt mundtlig revisoreksamen. 2) Deltagelse i mindst otte måneder efter det fyldte 18. år i en godkendt revisionsvirksomhed i udførelse af erklæringsopgaver om bæredygtighedsrapportering eller andre bæredygtighedsrelaterede opgaver, og således mindst fe måneder ligger inden for de seneste tre år forud for fristen for tilmelding til prøven i erklæringsopgaver om bæredygtighedsrapportering. Stk. 2. Betingelsen i stk. 1, nr. 2, anses for opfyldt, hvor den tilmeldte senest ved afholdelsen af den særskilte prøve dokumenterer, at deltagelsen er opnået inden prøvens afholdelse. Stk. 3. Har en kandidat ikke bestået den mundtlige prøve til revisoreksamen på tidspunktet for beståelse af den særskilte prøve, skal den særskilte prøve bestås på ny, medmindre kandidaten består den mundtlige prøve til revisoreksamen senest ved udgangen af det tredje kalenderår efter at have bestået den særskilte prøve. Stk. 4. Erhvervsstyrelsen kan dispensere fra bestemmelsen i stk. 1, nr. 2, for op til to måneder vedrørende erfaring opnået hos en virksomhed, der ikke er en godkendt revisionsvirksomhed, herunder med hensyn til erfaring opnået i et andet land end Danmark. Anmodning om dispensation skal være modtaget i Erhvervsstyrelsen senest den 1. maj det pågældende år."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Den særskilte prøve i erklæringsopgaver om bæredygtighedsrapportering er skriftlig og afholdes to gange årligt i andet halvår. Stk. 2. Ansøgning om at indstille sig til den særskilte prøve i erklæringsopgaver om bæredygtighedsrapportering indgives til FSR – danske revisorer i en form, der er fastsat af FSR – danske revisorer. Ansøgningen skal være modtaget i FSR – danske revisorer senest den 1. juni for sommereksamen i det pågældende år og senest den 1. oktober for vintereksamen det pågældende år. Erhvervsstyrelsen kan under særlige omstændigheder dispensere fra fristen i 2. pkt. Stk. 3. Framelding fra prøven skal være modtaget i FSR – danske revisorer senest syv kalenderdage før prøvens afholdelse. Stk. 4. Datoer for afholdelse af prøven offentliggøres årligt og senest den 31. marts på FSR – danske revisorers hjemmeside."
    },
    {
      "provision_ref": "2:10",
      "chapter": "2",
      "section": "10",
      "content": "§ 10. For at kunne indstille sig til den i § 1, nr. 3, nævnte særlige prøve kræves på tidspunktet for fristen for tilmelding dokumentation for, at deponering, bortfald, fratagelse eller frakendelse af godkendelsen for den pågældende har haft en varighed på mere end tre år. Har godkendelsen været frakendt, kræves dokumentation for, at frakendelsestiden er udløbet på prøvetidspunktet. Stk. 2. Den særlige prøve er mundtlig og afholdes efter behov. Stk. 3. Ansøgning om at indstille sig til prøven indgives til FSR – danske revisorer i en form, der er fastsat af FSR – danske revisorer. I ansøgningen skal tilkendegives, om vedkommende ønsker at generhverve godkendelsen som statsautoriseret eller registreret revisor, godkendelsen til at udføre erklæringsopgaver om bæredygtighedsrapportering eller begge dele. Indstilling til den særlige prøve skal være modtaget i FSR – danske revisorer senest den 1. i måneden forud for det tidspunkt, den særlige prøve ønskes afholdt af kandidaten."
    },
    {
      "provision_ref": "2:11",
      "chapter": "2",
      "section": "11",
      "content": "§ 11. For at kunne indstille sig til den i § 1, nr. 4, nævnte egnethedsprøve kræves på tidspunktet for tilmelding dokumentation for, at Erhvervsstyrelsen i medfør af revisorlovens § 10, stk. 2, har godkendt den pågældende til aflæggelse af prøven. Stk. 2. Egnethedsprøven er mundtlig og afholdes to gange om året samtidig med afholdelse af den mundtlige prøve til revisoreksamen. Stk. 3. Ansøgning om at indstille sig til egnethedsprøven indgives til FSR – danske revisorer i en form, der er fastsat af FSR – danske revisorer. Indstilling skal være modtaget i FSR – danske revisorer senest den 1. april for prøven i første halvår og senest den 1. oktober for prøven i andet halvår det pågældende år. Erhvervsstyrelsen kan under særlige omstændigheder dispensere fra fristerne i 2. pkt."
    },
    {
      "provision_ref": "2:12",
      "chapter": "2",
      "section": "12",
      "content": "§ 12. For at kunne indstille sig til den i § 1, nr. 5, nævnte egnethedsprøve kræves på tidspunktet for tilmelding dokumentation for, at Erhvervsstyrelsen i medfør af revisorlovens § 10 a, stk. 2, har godkendt den pågældende til at aflægge prøven. Stk. 2. Egnethedsprøven er mundtlig og afholdes to gange om året samtidig med afholdelse af den mundtlige prøve til revisoreksamen. Stk. 3. Ansøgning om at indstille sig til egnethedsprøven indgives til FSR – danske revisorer i en form, der er fastsat af FSR – danske revisorer. Ansøgningen skal være modtaget i FSR – danske revisorer senest den 1. april for prøven i første halvår og senest den 1. oktober for prøven i andet halvår det pågældende år. Erhvervsstyrelsen kan under særlige omstændigheder dispensere fra fristerne i 2. pkt."
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Skriftlige eksamener og prøver bedømmes af en eksaminator samt en censor. Eksaminator og censor skal være statsautoriserede revisorer. Stk. 2. Mundtlige eksamener og prøver bedømmes af en eksaminator samt to censorer. Eksaminator skal være statsautoriseret revisor. Den ene censor skal være statsautoriseret revisor, og den anden censor skal være en person, der ikke er godkendt revisor. Sidstnævnte censor må ikke have været ansat hos eller drevet virksomhed sammen med godkendte revisorer inden for de seneste tre år forud for udnævnelsen til censor, jf. § 21, stk. 4. Stk. 3. Ved en prøve efter § 1, nr. 2, skal eksaminator og censor begge være godkendt til at afgive erklæringer om bæredygtighedsrapportering efter revisorlovens § 3 b eller § 3 c. Det samme gælder for eksaminator og den ene censor, der medvirker ved en prøve efter § 1, nr. 5. Stk. 4. Censor og eksaminator skal under voteringen tage notater om præstationen og karakterfastsættelsen til brug for behandling af en eventuel klagesag. Notaterne skal opbevares i mindst et år, og herudover indtil en eventuel klagesag er afsluttet. Stk. 5. Eksaminatorers og censorers virke er omfattet af forvaltningsloven, herunder reglerne om inhabilitet og tavshedspligt."
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Den skriftlige og mundtlige prøve til revisoreksamen skal godtgøre kandidatens praktiske duelighed inden for de områder, som hører under statsautoriserede revisorers virkefelt, jf. revisorlovens § 1, stk. 2 og 3. Stk. 2. Den skriftlige prøve afholdes over to dage med hver en varighed af seks timer. Prøven kan indeholde en kombination af spørgsmål med lange svar, spørgsmål med korte svar, multiple choice samt beregninger og skal stilles inden for følgende områder: 1) Faglig etik og uafhængighed, herunder revisors tiltræden og fratræden, opgaveaccept, rapportering om økonomiske forbrydelser tavshedspligt, og kvalitetsstyring. 2) Revision og faglige kvalifikationer. 3) Retlige krav og faglige standarder for revision og anden erklæringsafgivelse. 4) Internationale revisionsstandarder. 5) Generel regnskabsteori og -principper. 6) Retlige krav og standarder for udarbejdelse af årsregnskaber og konsoliderede regnskaber. 7) Internationale regnskabsstandarder. 8) Regnskabsanalyse. 9) Driftsbogholderi og internt regnskab. 10) Risikostyring og intern kontrol. Stk. 3. Et eller flere af følgende fagområder skal indgå i den skriftlige eksamen i det omfang, det har betydning for revision eller anden erklæringsafgivelse: 1) Selskabsret og virksomhedsledelse. 2) Konkursret og regler om tilsvarende bobehandlinger. 3) Skatteret. 4) Civilret og erhvervsret. 5) Arbejdsret og lovgivning om social sikring. 6) Informationsteknologi og computersystemer. 7) Driftsøkonomi, nationaløkonomi og finansiering. 8) Matematik og statistik. 9) Grundlæggende principper for virksomheders økonomiske styring. Stk. 4. Den mundtlige prøve skal godtgøre kandidatens praktiske duelighed og dække de fagområder, der er nævnt i stk. 2. Endvidere kan de i stk. 3 nævnte fagområder indgå i prøven i det omfang, det har betydning for revision eller anden erklæringsafgivelse. Stk. 5. Tilsiger helbredsmæssige forhold eller andre særlige omstændigheder det, kan Eksamensudvalget efter begrundet ansøgning meddele en kandidat ekstra tid ved forberedelsen ved den mundtlige prøve og til den skriftlige prøve. Ansøgning skal så vidt muligt indgives til Eksamensudvalget inden tilmeldingsfristens udløb, jf. § 6, stk. 3, 1. pkt. Udvalget kan bemyndige formanden til i nærmere bestemt omfang at træffe afgørelser i sager omfattet af 1. pkt."
    },
    {
      "provision_ref": "3:15",
      "chapter": "3",
      "section": "15",
      "content": "§ 15. Der gives en særskilt bedømmelse af den skriftlige prøve og en særskilt bedømmelse af den mundtlige prøve. Ved bedømmelsen anvendes karaktererne »bestået« og »ikke bestået«. Stk. 2. For at bestå revisoreksamen kræves, at kandidaten opnår karakteren »bestået« ved den skriftlige prøve og ved den mundtlige prøve."
    },
    {
      "provision_ref": "3:16",
      "chapter": "3",
      "section": "16",
      "content": "§ 16. For bestået revisoreksamen udfærdiger FSR – danske revisorer et eksamensbevis."
    },
    {
      "provision_ref": "3:17",
      "chapter": "3",
      "section": "17",
      "content": "§ 17. Den særskilte prøve i erklæringsopgaver om bæredygtighedsrapportering, jf. § 1, nr. 2, der er skriftlig, har en varighed på fire timer og skal godtgøre kandidatens praktiske duelighed inden for erklæringsopgaver om bæredygtighedsrapportering. Kandidaten skal afprøves i et eller flere spørgsmål inden for følgende emner: 1) Juridiske krav og standarder for udarbejdelse af årlig og konsolideret bæredygtighedsrapportering. 2) Bæredygtighedsanalyse. 3) Due diligence-procedurer for så vidt angår bæredygtighedsspørgsmål. 4) Juridiske krav og standarder for erklæring om bæredygtighedsrapportering. Stk. 2. Ved bedømmelsen anvendes karaktererne »bestået« og »ikke bestået«. For at bestå kræves, at kandidaten opnår karakteren »bestået«. Stk. 3. Tilsiger helbredsmæssige forhold eller andre særlige omstændigheder det, kan Eksamensudvalget efter begrundet ansøgning meddele en kandidat ekstra tid ved prøven. Ansøgning skal så vidt muligt indgives til Eksamensudvalget inden tilmeldingsfristens udløb, jf. § 10, stk. 2, 2. pkt. Udvalget kan bemyndige formanden til i nærmere bestemt omfang at træffe afgørelse i sager omfattet af 1. pkt. Stk. 4. For bestået særskilt prøve udfærdiger FSR – danske revisorer et eksamensbevis."
    },
    {
      "provision_ref": "3:18",
      "chapter": "3",
      "section": "18",
      "content": "§ 18. Den særlige prøve som nævnt i § 1, nr. 3, for godkendelse til statsautoriseret eller registreret revisor skal godtgøre, at kandidaten har et passende fagligt niveau (masterniveau) inden for de fagområder, der indgår i den mundtlige prøve ved revisoreksamen, jf. § 14, stk. 4. Stk. 2. Ved bedømmelsen anvendes karaktererne »bestået« og »ikke bestået«. For at bestå prøven kræves, at kandidaten opnår karakteren »bestået«. Stk. 3. For beståelsen af den særlige prøve udfærdiger FSR – danske revisorer et eksamensbevis."
    },
    {
      "provision_ref": "3:19",
      "chapter": "3",
      "section": "19",
      "content": "§ 19. Den særlige prøve som nævnt i § 1, nr. 3, for godkendelse til at udføre erklæringsopgaver om bæredygtighedsrapportering skal godtgøre, at kandidaten har et passende fagligt niveau (masterniveau) inden for de fagområder, der indgår i den skriftlige prøve i udførelsen af erklæringsopgaver om bæredygtighedsrapportering, jf. § 17, stk. 1. Stk. 2. Ved bedømmelsen anvendes karaktererne »bestået« og »ikke bestået«. For at bestå prøven kræves, at kandidaten opnår karakteren »bestået«. Stk. 3. For beståelsen af den særlige prøve udfærdiger FSR – danske revisorer et eksamensbevis."
    },
    {
      "provision_ref": "3:20",
      "chapter": "3",
      "section": "20",
      "content": "§ 20. Egnethedsprøven som nævnt i § 1, nr. 4, skal godtgøre kandidatens praktiske duelighed inden for de i § 14, stk. 2 og 3, nævnte områder, hvor kendskab til dansk lovgivning og praksis er nødvendigt for udøvelse af lovpligtig revision i Danmark. Stk. 2. For personer, der har opnået godkendelse til at udføre lovpligtig revision i et land, der ikke har gennemført Europa-Parlamentets og Rådets direktiv om lovpligtig revision af årsregnskaber og konsoliderede regnskaber, og som EU ikke har indgået aftale med, kan egnethedsprøven udvides til at omfatte yderligere fagområder. Stk. 3. Ved bedømmelsen anvendes karaktererne »bestået« og »ikke bestået«. For at bestå egnethedsprøven kræves, at kandidaten opnår karakteren »bestået«. Stk. 4. For bestået egnethedsprøve udfærdiger FSR – danske revisorer et eksamensbevis."
    },
    {
      "provision_ref": "3:21",
      "chapter": "3",
      "section": "21",
      "content": "§ 21. Egnethedsprøven som nævnt i § 1, nr. 5, skal godtgøre kandidatens praktiske duelighed inden for de i § 17, stk. 1, nævnte områder, hvor kendskab til dansk lovgivning og praksis i Danmark er nødvendig for at afgive erklæringer om bæredygtighedsrapportering. Stk. 2. Ved bedømmelsen anvendes karaktererne »bestået« og »ikke bestået«. For at bestå egnethedsprøven kræves, at kandidaten opnår karakteren »bestået«. Stk. 3. For bestået egnethedsprøve udfærdiger FSR – danske revisorer et eksamensbevis."
    },
    {
      "provision_ref": "4:22",
      "chapter": "4",
      "section": "22",
      "content": "§ 22. Eksamensudvalget fastsætter nærmere retningslinjer for: 1) Indholdet af og fremgangsmåden ved de i § 1 nævnte prøver og eksamener. 2) Eksaminatorers og censorers medvirken ved de i § 1 nævnte prøver og eksamener. 3) Fastsættelse af betaling for deltagelse i de i § 1 nævnte prøver og eksamener. Stk. 2. Eksamensudvalget kan i retningslinjerne, jf. stk. 1, fastsætte regler om anvendelse af computere ved prøverne. Stk. 3. Eksamensudvalgets retningslinjer skal godkendes af Erhvervsstyrelsen. Stk. 4. Eksaminatorer og censorer til de skriftlige og mundtlige prøver indstilles af FSR – danske revisorer, og udnævnes og afskediges af Eksamensudvalget. Udnævnelse sker for op til to år. Genudnævnelse kan ske. Stk. 5. Eksamensudvalget træffer afgørelser vedrørende § 7, stk. 3, og § 14, stk. 5, og behandler klager over afviklingen og bedømmelsen af en eksamen, jf. §§ 24 og 25. Stk. 6. Eksamensudvalget træffer afgørelse i sager om brud på eksamensregler, herunder eksamenssnyd, jf. § 26."
    },
    {
      "provision_ref": "5:23",
      "chapter": "5",
      "section": "23",
      "content": "§ 23. FSR – danske revisorer afholder de i § 1 nævnte prøver og eksamener på grundlag af de retningslinjer, der er fastsat af Eksamensudvalget, jf. § 22, stk. 1 og 2, og påser, at tilmeldte kandidater opfylder betingelserne for indstilling til prøver og eksamener. Af bilag 1 fremgår de opgaver, som FSR – danske revisorer varetager i denne forbindelse. Stk. 2. FSR – danske revisorer fastsætter de nærmere krav til tilmelding og framelding til de i § 1 nævnte eksamener, herunder frist vedrørende betaling for deltagelse i eksamener og prøver. Stk. 3. FSR – danske revisorer samarbejder og udveksler med Erhvervsstyrelsen oplysninger om afholdelse af de i § 1 nævnte eksamener. Forvaltningslovens regler om inhabilitet og tavshedspligt finder anvendelse ved FSR – danske revisorers afholdelse af prøver og eksamener, ligesom FSR – danske revisorer har tavshedspligt vedrørende de oplysninger, som er modtaget fra Erhvervsstyrelsen. Stk. 4. For personer, der af FSR – danske revisorer er udpeget til at udarbejde eksamensopgaver til brug for prøver og eksamener, eller som deltager i arbejdet hermed, finder forvaltningslovens regler om inhabilitet og tavshedspligt anvendelse. Stk. 5. FSR – danske revisorer må ikke i markedsføringsmæssig eller anden kommerciel sammenhæng benytte oplysninger modtaget i forbindelse med tilmelding til prøver eller eksamener. Stk. 6. FSR – danske revisorer offentliggør efterfølgende på sin hjemmeside skriftligt stillede eksamensopgaver med tilhørende rettevejledninger og kan ikke kræve betaling for offentlighedens adgang hertil. Stk. 7. FSR – danske revisorer indsender årligt og senest den 15. marts til Eksamensudvalget regnskab for det foregående år for afholdelse af eksamener fordelt på de forskellige eksamenstyper. Inden samme frist indsender FSR – danske revisorer til udvalget budget for det indeværende år for afholdelse af eksamener fordelt på de forskellige eksamenstyper. Budgettet udarbejdes således, at der tilstræbes balance over en løbende 4-årig periode, jf. § 2, stk. 4, 4. pkt. Stk. 8. Erhvervsstyrelsen fører som ansvarlig myndighed efter revisorlovens § 32, stk. 3, tilsyn med FSR – danske revisorers afholdelse af de i § 1 nævnte eksamener og prøver. Styrelsen kan i den forbindelse give påbud vedrørende de nævnte forhold."
    },
    {
      "provision_ref": "6:24",
      "chapter": "6",
      "section": "24",
      "content": "§ 24. Klage over en eksamination, herunder en eksamensbedømmelse, kan af eksaminanden indgives til FSR – danske revisorer. Klagen, der skal være skriftlig og begrundet, skal være modtaget senest to uger efter, at resultatet af en eksamination er meddelt eksaminanden. Stk. 2. Der kan bl.a. klages over 1) retlige spørgsmål, 2) eksaminationsgrundlaget (spørgsmål, opgaver og lignende), 3) prøveforløbet og 4) bedømmelsen. Stk. 3. Vedrører klagen bedømmelsen eller øvrige forhold, der vedrører bedømmerne, forelægger FSR – danske revisorer straks klagen for eksaminator og censor, der har en frist på to uger til at afgive en udtalelse om bedømmelsen m.v., herunder en indstilling til klagen. Klageren skal have lejlighed til at kommentere bedømmernes udtalelse inden for en frist af mindst en uge. Stk. 4. Eksamensudvalget træffer på grundlag af bedømmernes udtalelse og klagerens kommentarer til udtalelsen afgørelse efter stk. 2. Stk. 5. Behandlingen af klagen skal så vidt muligt være afsluttet og resultatet meddelt klageren senest seks uger efter, at FSR – danske revisorer har modtaget klagen."
    },
    {
      "provision_ref": "6:25",
      "chapter": "6",
      "section": "25",
      "content": "§ 25. Eksamensudvalgets afgørelse, der skal være skriftlig og begrundet, kan gå ud på 1) ny bedømmelse (ombedømmelse), dog ikke ved den mundtlige prøve, 2) ny prøve (omprøve), eller 3) at klageren ikke får medhold i klagen. Stk. 2. Ved en ombedømmelse udpeger FSR – danske revisorer snarest muligt en ny eksaminator og censor. Bedømmerne skal have forelagt sagens akter, herunder opgaven, besvarelsen, klagen, de oprindelige bedømmeres udtalelse og klagerens kommentarer. Stk. 3. Bedømmelsen ved ombedømmelsen meddeles Eksamensudvalget i form af en skriftlig begrundelse for bedømmelsen. Udvalget giver klageren meddelelse om bedømmelsen og begrundelsen for bedømmelsen. Stk. 4. Bedømmelsen efter en ombedømmelse er endelig og kan ikke indbringes for anden administrativ myndighed. Stk. 5. Træffer Eksamensudvalget afgørelse efter stk. 1, nr. 2, refunderes betalingen for deltagelse i prøven."
    },
    {
      "provision_ref": "7:26",
      "chapter": "7",
      "section": "26",
      "content": "§ 26. Finder bedømmerne ved en eksamination, at der er begrundet mistanke om en kandidats brud på eksamensregler, herunder eksamenssnyd, eller forsøg herpå, afgiver bedømmerne snarest muligt en redegørelse herom til Eksamensudvalget. Det samme gælder, hvis FSR – danske revisorer i forbindelse med afholdelse af en af de i § 1 nævnte eksamener og prøver finder, at der er begrundet mistanke om en kandidats brud på eksamensregler, herunder eksamenssnyd, eller forsøg herpå. Udvalget giver kandidaten lejlighed til at kommentere redegørelsen inden for en frist af mindst en uge. Stk. 2. Eksamensudvalget træffer afgørelse på grundlag af redegørelsen fra FSR – danske revisorer og kandidatens eventuelle kommentarer. Ved afgørelsen kan udvalget: 1) Tildele kandidaten en advarsel. 2) Annullere den pågældende prøve. 3) Bortvise kandidaten fra i en begrænset periode at deltage de i § 1 nævnte eksamener og prøver. 4) Bortvise kandidaten permanent fra at deltage i de i § 1 nævnte eksamener og prøver. Stk. 3. Kandidatens karakter tilbageholdes, indtil Eksamensudvalget har truffet afgørelse efter stk. 2. Kandidaten kan ikke forud for udvalgets afgørelse aflægge en af de i § 1 nævnte eksamener og prøver. Stk. 4. Træffer Eksamensudvalget afgørelse efter stk. 2, nr.1-4, har kandidaten ikke krav på refusion af betaling for deltagelse i den pågældende prøve eller eksamen. Stk. 5. Eksamensudvalgets afgørelse efter stk. 2, nr. 1-4, kan ikke indbringes for anden administrativ myndighed."
    },
    {
      "provision_ref": "8:27",
      "chapter": "8",
      "section": "27",
      "content": "§ 27. Erhvervsstyrelsen kan fastsætte retningslinjer for opbevaringen af oplysninger, som styrelsen modtager i forbindelse med behandling og afgørelse af sager omfattet af denne bekendtgørelse, herunder om længden af det tidsrum, hvori oplysningerne opbevares."
    },
    {
      "provision_ref": "9:28",
      "chapter": "9",
      "section": "28",
      "content": "§ 28. Bekendtgørelsen træder i kraft den 1. juni 2024. Stk. 2. Bekendtgørelse nr. 67 af 19. januar 2021 om eksamener m.v. for godkendte revisorer ophæves. Stk. 3. Den i § 1, nr. 2, nævnte prøve i afgivelse af erklæringer om bæredygtighedsrapportering afholdes første gang i 2026."
    },
    {
      "provision_ref": "9:29",
      "chapter": "9",
      "section": "29",
      "content": "§ 29. Den, der har bestået den skriftlige prøve til revisoreksamen efter reglerne i bekendtgørelse nr. 67 af 19. januar 2021 om eksamener m.v. for godkendte revisorer, anses for at opfylde kravet i § 7, stk. 1. Det samme gælder for den, der har bestået modulerne A, B og C efter §§ 25-26 i bekendtgørelsen nævnt i 1. pkt., herunder hvis et eller to moduler er bestået forud for den 1. januar 2021."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Efter revisorlovens § 33 afholdes følgende prøver og eksamener: 1) Eksamen for statsautoriserede revisorer (revisoreksamen), jf. revisorlovens § 3, stk. 1, nr. 5, og § 3 a. 2) Særskilt prøve i udførelsen af erklæringsopgaver om bæredygtighedsrapportering, jf. revisorlovens § 3 b, stk. 1, nr. 2. 3) Særlig prøve for personer, som har været uden godkendelse i en årrække, jf. revisorlovens § 9, stk. 3. 4) Egnethedsprøve for personer som i udlandet er godkendt til at udføre lovpligtig revision, jf. revisorlovens § 10, stk. 3. 5) Egnethedsprøve for personer, som i et andet EU-land eller EØS-land er godkendt til at udføre erklæringsopgaver om bæredygtighedsrapportering, jf. revisorlovens § 10 a, stk. 2.",
      "valid_from": "2024-05-24",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Eksamensudvalget nedsat af Revisorrådet, jf. bekendtgørelse om Revisorrådet, bistår Erhvervsstyrelsen ved administrationen af de i § 1 nævnte eksamener og prøver. Stk. 2. De i § 1 nævnte eksamener og prøver afholdes af FSR – danske revisorer. Stk. 3. Mundtlige eksamener og prøver er offentlige. Erhvervsstyrelsen har tillige adgang til at overvære voteringen ved mundtlige eksamener og prøver som led i styrelsens tilsynsvirksomhed, jf. revisorlovens § 32. Stk. 4. Betaling for deltagelse i de i § 1 nævnte eksamener og prøver opkræves af FSR – danske revisorer. Betalingen dækker udgifter, der er nødvendige for afholdelsen af eksamen, herunder udgifter til honorarer og administration. Betalingen er ens for alle deltagere ved en eksamen. Betalingen fastsættes således, at der opnås fuld dækning for de omkostninger, der er forbundet med afholdelse af de i § 1 nævnte eksamener og prøver, og således at der tilstræbes balance over en løbende 4-årig periode. Eventuelle realiserede over- eller underskud oppebæres, henholdsvis afholdes af FSR – danske revisorer.",
      "valid_from": "2024-05-24",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Revisoreksamen består af en skriftlig og en mundtlig prøve. For at kunne indstille sig til den skriftlige prøve kræves på tidspunktet for fristen for tilmelding: 1) En af følgende: a) at revisorkandidateksamen (cand.merc.aud.) er bestået, eller b) at en anden kandidateksamen er bestået, og kravene i § 5, stk. 1 og 2, er opfyldt. 2) Deltagelse i mindst tre år efter det fyldte 18. år i udførelse af opgaver, der navnlig vedrører de områder, som hører under statsautoriserede revisorers virkefelt, jf. revisorlovens § 1, stk. 2 og 3, under tilsyn af en godkendt revisor i en godkendt revisionsvirksomhed, og således at mindst et år er foregået efter, at kandidatuddannelsen, jf. nr. 1, er bestået, og mindst to år har ligget inden for de seneste tre år forud for fristen for tilmelding til revisoreksamen. Stk. 2. Betingelsen i stk. 1, nr. 2, hvorefter mindst et års deltagelse i udførelse af opgaver skal være foregået efter bestået kandidatuddannelse, og mindst to års deltagelse skal ligge inden for de seneste tre år forud for fristen for tilmelding, anses tillige for opfyldt, hvor den tilmeldte senest ved afholdelsen af den skriftlige prøve dokumenterer, at deltagelsen er opnået inden prøvens afholdelse. Stk. 3. Erhvervsstyrelsen kan dispensere fra bestemmelsen i stk. 1, nr. 2, herunder med hensyn til erfaring opnået i et andet land end Danmark. Styrelsen kan alene dispensere for op til et år vedrørende erfaring opnået hos en virksomhed, der ikke er en godkendt revisionsvirksomhed. Anmodning om dispensation skal være modtaget i Erhvervsstyrelsen senest den 1. maj for den første prøve det pågældende år og senest den 1. september for den anden prøve det pågældende år.",
      "valid_from": "2024-05-24",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. En registreret revisor, der er optaget i Erhvervsstyrelsens register over godkendte revisorer og revisionsvirksomheder, jf. revisorlovens § 2, kan indstille sig til revisoreksamen.",
      "valid_from": "2024-05-24",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. En kandidateksamen, jf. § 3, stk. 1, nr. 1, litra b, skal sammen med supplerende beståede danske eller udenlandske uddannelseselementer som minimum 1) opfylde adgangskravene til revisorkandidatstudiet (cand.merc.aud.) og 2) indeholde fag i revision, regnskab, skat og erhvervsret, der ækvivalerer de obligatoriske fag på revisorkandidatstudiet (cand.merc.aud.), og har et omfang på mindst 60 ECTS-point. Stk. 2. En kandidat, der indstiller sig på baggrund af § 3, stk. 1, nr. 1, litra b, skal sammen med indstillingen til den skriftlige prøve vedlægge en udtalelse fra en uddannelsesinstitution, der udbyder revisorkandidatuddannelsen (cand.merc.aud.), hvoraf det fremgår, at 1) kandidaten opfylder adgangskravene til revisorkandidatstudiet (cand.merc.aud.), og 2) kandidatens fag i revision, regnskab, skat og erhvervsret ækvivalerer de obligatoriske fag på revisorkandidatstudiet (cand.merc.aud.).",
      "valid_from": "2024-05-24",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Den skriftlige prøve til revisoreksamen afholdes to gange årligt i andet halvår. Den mundtlige prøve afholdes to gange om året, én gang i første halvår og én gang i andet halvår. Stk. 2. Ansøgning om at indstille sig til eksamen indgives til FSR – danske revisorer i en form, der er fastsat af FSR – danske revisorer. Stk. 3. Ansøgning om at indstille sig til den skriftlige prøve skal være modtaget i FSR – danske revisorer senest den 1. juni for den første prøve i det pågældende år og senest den 1. oktober for den anden prøve i det pågældende år. Stk. 4. Ansøgning om alene at indstille sig til den mundtlige prøve skal være modtaget i FSR – danske revisorer senest den 1. april for prøven i første halvår og senest den 1. oktober for prøven i andet halvår det pågældende år. Stk. 5. Framelding fra den skriftlige prøve skal være modtaget i FSR – danske revisorer senest syv kalenderdage før prøvens afholdelse, jf. stk. 6. Framelding fra den mundtlige prøve skal være modtaget i FSR – danske revisorer senest den 15. april for prøven i første halvår og senest den 15. oktober for prøven i andet halvår det pågældende år. Stk. 6. Datoer for afholdelse af de skriftlige prøver og de mundtlige prøver offentliggøres årligt og senest den 31. marts på FSR – danske revisorers hjemmeside. Stk. 7. Erhvervsstyrelsen kan under særlige omstændigheder dispensere fra fristerne i stk. 3-5.",
      "valid_from": "2024-05-24",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. For at kunne deltage i den mundtlige prøve til revisoreksamen kræves, at den skriftlige prøve er bestået. Stk. 2. Den mundtlige prøve skal være bestået senest i det syvende kalenderår efter det år, hvor kandidaten har bestået den skriftlige prøve. Stk. 3. Eksamensudvalget kan dispensere fra stk. 2, hvor særlige omstændigheder foreligger. Anmodning om dispensation skal være modtaget i udvalget senest den 1. marts for prøven i første halvår og senest den 1. september for prøven i andet halvår det pågældende år.",
      "valid_from": "2024-05-24",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. For at kunne indstille sig til den i § 1, nr. 2, nævnte særskilte prøve i erklæringsopgaver om bæredygtighedsrapportering kræves på tidspunktet for fristen for tilmelding: 1) Dokumentation for, at den tilmeldtes godkendelse som statsautoriseret revisor er aktiv, eller at pågældende er tilmeldt mundtlig revisoreksamen. 2) Deltagelse i mindst otte måneder efter det fyldte 18. år i en godkendt revisionsvirksomhed i udførelse af erklæringsopgaver om bæredygtighedsrapportering eller andre bæredygtighedsrelaterede opgaver, og således mindst fe måneder ligger inden for de seneste tre år forud for fristen for tilmelding til prøven i erklæringsopgaver om bæredygtighedsrapportering. Stk. 2. Betingelsen i stk. 1, nr. 2, anses for opfyldt, hvor den tilmeldte senest ved afholdelsen af den særskilte prøve dokumenterer, at deltagelsen er opnået inden prøvens afholdelse. Stk. 3. Har en kandidat ikke bestået den mundtlige prøve til revisoreksamen på tidspunktet for beståelse af den særskilte prøve, skal den særskilte prøve bestås på ny, medmindre kandidaten består den mundtlige prøve til revisoreksamen senest ved udgangen af det tredje kalenderår efter at have bestået den særskilte prøve. Stk. 4. Erhvervsstyrelsen kan dispensere fra bestemmelsen i stk. 1, nr. 2, for op til to måneder vedrørende erfaring opnået hos en virksomhed, der ikke er en godkendt revisionsvirksomhed, herunder med hensyn til erfaring opnået i et andet land end Danmark. Anmodning om dispensation skal være modtaget i Erhvervsstyrelsen senest den 1. maj det pågældende år.",
      "valid_from": "2024-05-24",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Den særskilte prøve i erklæringsopgaver om bæredygtighedsrapportering er skriftlig og afholdes to gange årligt i andet halvår. Stk. 2. Ansøgning om at indstille sig til den særskilte prøve i erklæringsopgaver om bæredygtighedsrapportering indgives til FSR – danske revisorer i en form, der er fastsat af FSR – danske revisorer. Ansøgningen skal være modtaget i FSR – danske revisorer senest den 1. juni for sommereksamen i det pågældende år og senest den 1. oktober for vintereksamen det pågældende år. Erhvervsstyrelsen kan under særlige omstændigheder dispensere fra fristen i 2. pkt. Stk. 3. Framelding fra prøven skal være modtaget i FSR – danske revisorer senest syv kalenderdage før prøvens afholdelse. Stk. 4. Datoer for afholdelse af prøven offentliggøres årligt og senest den 31. marts på FSR – danske revisorers hjemmeside.",
      "valid_from": "2024-05-24",
      "valid_to": null
    },
    {
      "provision_ref": "2:10",
      "chapter": "2",
      "section": "10",
      "content": "§ 10. For at kunne indstille sig til den i § 1, nr. 3, nævnte særlige prøve kræves på tidspunktet for fristen for tilmelding dokumentation for, at deponering, bortfald, fratagelse eller frakendelse af godkendelsen for den pågældende har haft en varighed på mere end tre år. Har godkendelsen været frakendt, kræves dokumentation for, at frakendelsestiden er udløbet på prøvetidspunktet. Stk. 2. Den særlige prøve er mundtlig og afholdes efter behov. Stk. 3. Ansøgning om at indstille sig til prøven indgives til FSR – danske revisorer i en form, der er fastsat af FSR – danske revisorer. I ansøgningen skal tilkendegives, om vedkommende ønsker at generhverve godkendelsen som statsautoriseret eller registreret revisor, godkendelsen til at udføre erklæringsopgaver om bæredygtighedsrapportering eller begge dele. Indstilling til den særlige prøve skal være modtaget i FSR – danske revisorer senest den 1. i måneden forud for det tidspunkt, den særlige prøve ønskes afholdt af kandidaten.",
      "valid_from": "2024-05-24",
      "valid_to": null
    },
    {
      "provision_ref": "2:11",
      "chapter": "2",
      "section": "11",
      "content": "§ 11. For at kunne indstille sig til den i § 1, nr. 4, nævnte egnethedsprøve kræves på tidspunktet for tilmelding dokumentation for, at Erhvervsstyrelsen i medfør af revisorlovens § 10, stk. 2, har godkendt den pågældende til aflæggelse af prøven. Stk. 2. Egnethedsprøven er mundtlig og afholdes to gange om året samtidig med afholdelse af den mundtlige prøve til revisoreksamen. Stk. 3. Ansøgning om at indstille sig til egnethedsprøven indgives til FSR – danske revisorer i en form, der er fastsat af FSR – danske revisorer. Indstilling skal være modtaget i FSR – danske revisorer senest den 1. april for prøven i første halvår og senest den 1. oktober for prøven i andet halvår det pågældende år. Erhvervsstyrelsen kan under særlige omstændigheder dispensere fra fristerne i 2. pkt.",
      "valid_from": "2024-05-24",
      "valid_to": null
    },
    {
      "provision_ref": "2:12",
      "chapter": "2",
      "section": "12",
      "content": "§ 12. For at kunne indstille sig til den i § 1, nr. 5, nævnte egnethedsprøve kræves på tidspunktet for tilmelding dokumentation for, at Erhvervsstyrelsen i medfør af revisorlovens § 10 a, stk. 2, har godkendt den pågældende til at aflægge prøven. Stk. 2. Egnethedsprøven er mundtlig og afholdes to gange om året samtidig med afholdelse af den mundtlige prøve til revisoreksamen. Stk. 3. Ansøgning om at indstille sig til egnethedsprøven indgives til FSR – danske revisorer i en form, der er fastsat af FSR – danske revisorer. Ansøgningen skal være modtaget i FSR – danske revisorer senest den 1. april for prøven i første halvår og senest den 1. oktober for prøven i andet halvår det pågældende år. Erhvervsstyrelsen kan under særlige omstændigheder dispensere fra fristerne i 2. pkt.",
      "valid_from": "2024-05-24",
      "valid_to": null
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Skriftlige eksamener og prøver bedømmes af en eksaminator samt en censor. Eksaminator og censor skal være statsautoriserede revisorer. Stk. 2. Mundtlige eksamener og prøver bedømmes af en eksaminator samt to censorer. Eksaminator skal være statsautoriseret revisor. Den ene censor skal være statsautoriseret revisor, og den anden censor skal være en person, der ikke er godkendt revisor. Sidstnævnte censor må ikke have været ansat hos eller drevet virksomhed sammen med godkendte revisorer inden for de seneste tre år forud for udnævnelsen til censor, jf. § 21, stk. 4. Stk. 3. Ved en prøve efter § 1, nr. 2, skal eksaminator og censor begge være godkendt til at afgive erklæringer om bæredygtighedsrapportering efter revisorlovens § 3 b eller § 3 c. Det samme gælder for eksaminator og den ene censor, der medvirker ved en prøve efter § 1, nr. 5. Stk. 4. Censor og eksaminator skal under voteringen tage notater om præstationen og karakterfastsættelsen til brug for behandling af en eventuel klagesag. Notaterne skal opbevares i mindst et år, og herudover indtil en eventuel klagesag er afsluttet. Stk. 5. Eksaminatorers og censorers virke er omfattet af forvaltningsloven, herunder reglerne om inhabilitet og tavshedspligt.",
      "valid_from": "2024-05-24",
      "valid_to": null
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Den skriftlige og mundtlige prøve til revisoreksamen skal godtgøre kandidatens praktiske duelighed inden for de områder, som hører under statsautoriserede revisorers virkefelt, jf. revisorlovens § 1, stk. 2 og 3. Stk. 2. Den skriftlige prøve afholdes over to dage med hver en varighed af seks timer. Prøven kan indeholde en kombination af spørgsmål med lange svar, spørgsmål med korte svar, multiple choice samt beregninger og skal stilles inden for følgende områder: 1) Faglig etik og uafhængighed, herunder revisors tiltræden og fratræden, opgaveaccept, rapportering om økonomiske forbrydelser tavshedspligt, og kvalitetsstyring. 2) Revision og faglige kvalifikationer. 3) Retlige krav og faglige standarder for revision og anden erklæringsafgivelse. 4) Internationale revisionsstandarder. 5) Generel regnskabsteori og -principper. 6) Retlige krav og standarder for udarbejdelse af årsregnskaber og konsoliderede regnskaber. 7) Internationale regnskabsstandarder. 8) Regnskabsanalyse. 9) Driftsbogholderi og internt regnskab. 10) Risikostyring og intern kontrol. Stk. 3. Et eller flere af følgende fagområder skal indgå i den skriftlige eksamen i det omfang, det har betydning for revision eller anden erklæringsafgivelse: 1) Selskabsret og virksomhedsledelse. 2) Konkursret og regler om tilsvarende bobehandlinger. 3) Skatteret. 4) Civilret og erhvervsret. 5) Arbejdsret og lovgivning om social sikring. 6) Informationsteknologi og computersystemer. 7) Driftsøkonomi, nationaløkonomi og finansiering. 8) Matematik og statistik. 9) Grundlæggende principper for virksomheders økonomiske styring. Stk. 4. Den mundtlige prøve skal godtgøre kandidatens praktiske duelighed og dække de fagområder, der er nævnt i stk. 2. Endvidere kan de i stk. 3 nævnte fagområder indgå i prøven i det omfang, det har betydning for revision eller anden erklæringsafgivelse. Stk. 5. Tilsiger helbredsmæssige forhold eller andre særlige omstændigheder det, kan Eksamensudvalget efter begrundet ansøgning meddele en kandidat ekstra tid ved forberedelsen ved den mundtlige prøve og til den skriftlige prøve. Ansøgning skal så vidt muligt indgives til Eksamensudvalget inden tilmeldingsfristens udløb, jf. § 6, stk. 3, 1. pkt. Udvalget kan bemyndige formanden til i nærmere bestemt omfang at træffe afgørelser i sager omfattet af 1. pkt.",
      "valid_from": "2024-05-24",
      "valid_to": null
    },
    {
      "provision_ref": "3:15",
      "chapter": "3",
      "section": "15",
      "content": "§ 15. Der gives en særskilt bedømmelse af den skriftlige prøve og en særskilt bedømmelse af den mundtlige prøve. Ved bedømmelsen anvendes karaktererne »bestået« og »ikke bestået«. Stk. 2. For at bestå revisoreksamen kræves, at kandidaten opnår karakteren »bestået« ved den skriftlige prøve og ved den mundtlige prøve.",
      "valid_from": "2024-05-24",
      "valid_to": null
    },
    {
      "provision_ref": "3:16",
      "chapter": "3",
      "section": "16",
      "content": "§ 16. For bestået revisoreksamen udfærdiger FSR – danske revisorer et eksamensbevis.",
      "valid_from": "2024-05-24",
      "valid_to": null
    },
    {
      "provision_ref": "3:17",
      "chapter": "3",
      "section": "17",
      "content": "§ 17. Den særskilte prøve i erklæringsopgaver om bæredygtighedsrapportering, jf. § 1, nr. 2, der er skriftlig, har en varighed på fire timer og skal godtgøre kandidatens praktiske duelighed inden for erklæringsopgaver om bæredygtighedsrapportering. Kandidaten skal afprøves i et eller flere spørgsmål inden for følgende emner: 1) Juridiske krav og standarder for udarbejdelse af årlig og konsolideret bæredygtighedsrapportering. 2) Bæredygtighedsanalyse. 3) Due diligence-procedurer for så vidt angår bæredygtighedsspørgsmål. 4) Juridiske krav og standarder for erklæring om bæredygtighedsrapportering. Stk. 2. Ved bedømmelsen anvendes karaktererne »bestået« og »ikke bestået«. For at bestå kræves, at kandidaten opnår karakteren »bestået«. Stk. 3. Tilsiger helbredsmæssige forhold eller andre særlige omstændigheder det, kan Eksamensudvalget efter begrundet ansøgning meddele en kandidat ekstra tid ved prøven. Ansøgning skal så vidt muligt indgives til Eksamensudvalget inden tilmeldingsfristens udløb, jf. § 10, stk. 2, 2. pkt. Udvalget kan bemyndige formanden til i nærmere bestemt omfang at træffe afgørelse i sager omfattet af 1. pkt. Stk. 4. For bestået særskilt prøve udfærdiger FSR – danske revisorer et eksamensbevis.",
      "valid_from": "2024-05-24",
      "valid_to": null
    },
    {
      "provision_ref": "3:18",
      "chapter": "3",
      "section": "18",
      "content": "§ 18. Den særlige prøve som nævnt i § 1, nr. 3, for godkendelse til statsautoriseret eller registreret revisor skal godtgøre, at kandidaten har et passende fagligt niveau (masterniveau) inden for de fagområder, der indgår i den mundtlige prøve ved revisoreksamen, jf. § 14, stk. 4. Stk. 2. Ved bedømmelsen anvendes karaktererne »bestået« og »ikke bestået«. For at bestå prøven kræves, at kandidaten opnår karakteren »bestået«. Stk. 3. For beståelsen af den særlige prøve udfærdiger FSR – danske revisorer et eksamensbevis.",
      "valid_from": "2024-05-24",
      "valid_to": null
    },
    {
      "provision_ref": "3:19",
      "chapter": "3",
      "section": "19",
      "content": "§ 19. Den særlige prøve som nævnt i § 1, nr. 3, for godkendelse til at udføre erklæringsopgaver om bæredygtighedsrapportering skal godtgøre, at kandidaten har et passende fagligt niveau (masterniveau) inden for de fagområder, der indgår i den skriftlige prøve i udførelsen af erklæringsopgaver om bæredygtighedsrapportering, jf. § 17, stk. 1. Stk. 2. Ved bedømmelsen anvendes karaktererne »bestået« og »ikke bestået«. For at bestå prøven kræves, at kandidaten opnår karakteren »bestået«. Stk. 3. For beståelsen af den særlige prøve udfærdiger FSR – danske revisorer et eksamensbevis.",
      "valid_from": "2024-05-24",
      "valid_to": null
    },
    {
      "provision_ref": "3:20",
      "chapter": "3",
      "section": "20",
      "content": "§ 20. Egnethedsprøven som nævnt i § 1, nr. 4, skal godtgøre kandidatens praktiske duelighed inden for de i § 14, stk. 2 og 3, nævnte områder, hvor kendskab til dansk lovgivning og praksis er nødvendigt for udøvelse af lovpligtig revision i Danmark. Stk. 2. For personer, der har opnået godkendelse til at udføre lovpligtig revision i et land, der ikke har gennemført Europa-Parlamentets og Rådets direktiv om lovpligtig revision af årsregnskaber og konsoliderede regnskaber, og som EU ikke har indgået aftale med, kan egnethedsprøven udvides til at omfatte yderligere fagområder. Stk. 3. Ved bedømmelsen anvendes karaktererne »bestået« og »ikke bestået«. For at bestå egnethedsprøven kræves, at kandidaten opnår karakteren »bestået«. Stk. 4. For bestået egnethedsprøve udfærdiger FSR – danske revisorer et eksamensbevis.",
      "valid_from": "2024-05-24",
      "valid_to": null
    },
    {
      "provision_ref": "3:21",
      "chapter": "3",
      "section": "21",
      "content": "§ 21. Egnethedsprøven som nævnt i § 1, nr. 5, skal godtgøre kandidatens praktiske duelighed inden for de i § 17, stk. 1, nævnte områder, hvor kendskab til dansk lovgivning og praksis i Danmark er nødvendig for at afgive erklæringer om bæredygtighedsrapportering. Stk. 2. Ved bedømmelsen anvendes karaktererne »bestået« og »ikke bestået«. For at bestå egnethedsprøven kræves, at kandidaten opnår karakteren »bestået«. Stk. 3. For bestået egnethedsprøve udfærdiger FSR – danske revisorer et eksamensbevis.",
      "valid_from": "2024-05-24",
      "valid_to": null
    },
    {
      "provision_ref": "4:22",
      "chapter": "4",
      "section": "22",
      "content": "§ 22. Eksamensudvalget fastsætter nærmere retningslinjer for: 1) Indholdet af og fremgangsmåden ved de i § 1 nævnte prøver og eksamener. 2) Eksaminatorers og censorers medvirken ved de i § 1 nævnte prøver og eksamener. 3) Fastsættelse af betaling for deltagelse i de i § 1 nævnte prøver og eksamener. Stk. 2. Eksamensudvalget kan i retningslinjerne, jf. stk. 1, fastsætte regler om anvendelse af computere ved prøverne. Stk. 3. Eksamensudvalgets retningslinjer skal godkendes af Erhvervsstyrelsen. Stk. 4. Eksaminatorer og censorer til de skriftlige og mundtlige prøver indstilles af FSR – danske revisorer, og udnævnes og afskediges af Eksamensudvalget. Udnævnelse sker for op til to år. Genudnævnelse kan ske. Stk. 5. Eksamensudvalget træffer afgørelser vedrørende § 7, stk. 3, og § 14, stk. 5, og behandler klager over afviklingen og bedømmelsen af en eksamen, jf. §§ 24 og 25. Stk. 6. Eksamensudvalget træffer afgørelse i sager om brud på eksamensregler, herunder eksamenssnyd, jf. § 26.",
      "valid_from": "2024-05-24",
      "valid_to": null
    },
    {
      "provision_ref": "5:23",
      "chapter": "5",
      "section": "23",
      "content": "§ 23. FSR – danske revisorer afholder de i § 1 nævnte prøver og eksamener på grundlag af de retningslinjer, der er fastsat af Eksamensudvalget, jf. § 22, stk. 1 og 2, og påser, at tilmeldte kandidater opfylder betingelserne for indstilling til prøver og eksamener. Af bilag 1 fremgår de opgaver, som FSR – danske revisorer varetager i denne forbindelse. Stk. 2. FSR – danske revisorer fastsætter de nærmere krav til tilmelding og framelding til de i § 1 nævnte eksamener, herunder frist vedrørende betaling for deltagelse i eksamener og prøver. Stk. 3. FSR – danske revisorer samarbejder og udveksler med Erhvervsstyrelsen oplysninger om afholdelse af de i § 1 nævnte eksamener. Forvaltningslovens regler om inhabilitet og tavshedspligt finder anvendelse ved FSR – danske revisorers afholdelse af prøver og eksamener, ligesom FSR – danske revisorer har tavshedspligt vedrørende de oplysninger, som er modtaget fra Erhvervsstyrelsen. Stk. 4. For personer, der af FSR – danske revisorer er udpeget til at udarbejde eksamensopgaver til brug for prøver og eksamener, eller som deltager i arbejdet hermed, finder forvaltningslovens regler om inhabilitet og tavshedspligt anvendelse. Stk. 5. FSR – danske revisorer må ikke i markedsføringsmæssig eller anden kommerciel sammenhæng benytte oplysninger modtaget i forbindelse med tilmelding til prøver eller eksamener. Stk. 6. FSR – danske revisorer offentliggør efterfølgende på sin hjemmeside skriftligt stillede eksamensopgaver med tilhørende rettevejledninger og kan ikke kræve betaling for offentlighedens adgang hertil. Stk. 7. FSR – danske revisorer indsender årligt og senest den 15. marts til Eksamensudvalget regnskab for det foregående år for afholdelse af eksamener fordelt på de forskellige eksamenstyper. Inden samme frist indsender FSR – danske revisorer til udvalget budget for det indeværende år for afholdelse af eksamener fordelt på de forskellige eksamenstyper. Budgettet udarbejdes således, at der tilstræbes balance over en løbende 4-årig periode, jf. § 2, stk. 4, 4. pkt. Stk. 8. Erhvervsstyrelsen fører som ansvarlig myndighed efter revisorlovens § 32, stk. 3, tilsyn med FSR – danske revisorers afholdelse af de i § 1 nævnte eksamener og prøver. Styrelsen kan i den forbindelse give påbud vedrørende de nævnte forhold.",
      "valid_from": "2024-05-24",
      "valid_to": null
    },
    {
      "provision_ref": "6:24",
      "chapter": "6",
      "section": "24",
      "content": "§ 24. Klage over en eksamination, herunder en eksamensbedømmelse, kan af eksaminanden indgives til FSR – danske revisorer. Klagen, der skal være skriftlig og begrundet, skal være modtaget senest to uger efter, at resultatet af en eksamination er meddelt eksaminanden. Stk. 2. Der kan bl.a. klages over 1) retlige spørgsmål, 2) eksaminationsgrundlaget (spørgsmål, opgaver og lignende), 3) prøveforløbet og 4) bedømmelsen. Stk. 3. Vedrører klagen bedømmelsen eller øvrige forhold, der vedrører bedømmerne, forelægger FSR – danske revisorer straks klagen for eksaminator og censor, der har en frist på to uger til at afgive en udtalelse om bedømmelsen m.v., herunder en indstilling til klagen. Klageren skal have lejlighed til at kommentere bedømmernes udtalelse inden for en frist af mindst en uge. Stk. 4. Eksamensudvalget træffer på grundlag af bedømmernes udtalelse og klagerens kommentarer til udtalelsen afgørelse efter stk. 2. Stk. 5. Behandlingen af klagen skal så vidt muligt være afsluttet og resultatet meddelt klageren senest seks uger efter, at FSR – danske revisorer har modtaget klagen.",
      "valid_from": "2024-05-24",
      "valid_to": null
    },
    {
      "provision_ref": "6:25",
      "chapter": "6",
      "section": "25",
      "content": "§ 25. Eksamensudvalgets afgørelse, der skal være skriftlig og begrundet, kan gå ud på 1) ny bedømmelse (ombedømmelse), dog ikke ved den mundtlige prøve, 2) ny prøve (omprøve), eller 3) at klageren ikke får medhold i klagen. Stk. 2. Ved en ombedømmelse udpeger FSR – danske revisorer snarest muligt en ny eksaminator og censor. Bedømmerne skal have forelagt sagens akter, herunder opgaven, besvarelsen, klagen, de oprindelige bedømmeres udtalelse og klagerens kommentarer. Stk. 3. Bedømmelsen ved ombedømmelsen meddeles Eksamensudvalget i form af en skriftlig begrundelse for bedømmelsen. Udvalget giver klageren meddelelse om bedømmelsen og begrundelsen for bedømmelsen. Stk. 4. Bedømmelsen efter en ombedømmelse er endelig og kan ikke indbringes for anden administrativ myndighed. Stk. 5. Træffer Eksamensudvalget afgørelse efter stk. 1, nr. 2, refunderes betalingen for deltagelse i prøven.",
      "valid_from": "2024-05-24",
      "valid_to": null
    },
    {
      "provision_ref": "7:26",
      "chapter": "7",
      "section": "26",
      "content": "§ 26. Finder bedømmerne ved en eksamination, at der er begrundet mistanke om en kandidats brud på eksamensregler, herunder eksamenssnyd, eller forsøg herpå, afgiver bedømmerne snarest muligt en redegørelse herom til Eksamensudvalget. Det samme gælder, hvis FSR – danske revisorer i forbindelse med afholdelse af en af de i § 1 nævnte eksamener og prøver finder, at der er begrundet mistanke om en kandidats brud på eksamensregler, herunder eksamenssnyd, eller forsøg herpå. Udvalget giver kandidaten lejlighed til at kommentere redegørelsen inden for en frist af mindst en uge. Stk. 2. Eksamensudvalget træffer afgørelse på grundlag af redegørelsen fra FSR – danske revisorer og kandidatens eventuelle kommentarer. Ved afgørelsen kan udvalget: 1) Tildele kandidaten en advarsel. 2) Annullere den pågældende prøve. 3) Bortvise kandidaten fra i en begrænset periode at deltage de i § 1 nævnte eksamener og prøver. 4) Bortvise kandidaten permanent fra at deltage i de i § 1 nævnte eksamener og prøver. Stk. 3. Kandidatens karakter tilbageholdes, indtil Eksamensudvalget har truffet afgørelse efter stk. 2. Kandidaten kan ikke forud for udvalgets afgørelse aflægge en af de i § 1 nævnte eksamener og prøver. Stk. 4. Træffer Eksamensudvalget afgørelse efter stk. 2, nr.1-4, har kandidaten ikke krav på refusion af betaling for deltagelse i den pågældende prøve eller eksamen. Stk. 5. Eksamensudvalgets afgørelse efter stk. 2, nr. 1-4, kan ikke indbringes for anden administrativ myndighed.",
      "valid_from": "2024-05-24",
      "valid_to": null
    },
    {
      "provision_ref": "8:27",
      "chapter": "8",
      "section": "27",
      "content": "§ 27. Erhvervsstyrelsen kan fastsætte retningslinjer for opbevaringen af oplysninger, som styrelsen modtager i forbindelse med behandling og afgørelse af sager omfattet af denne bekendtgørelse, herunder om længden af det tidsrum, hvori oplysningerne opbevares.",
      "valid_from": "2024-05-24",
      "valid_to": null
    },
    {
      "provision_ref": "9:28",
      "chapter": "9",
      "section": "28",
      "content": "§ 28. Bekendtgørelsen træder i kraft den 1. juni 2024. Stk. 2. Bekendtgørelse nr. 67 af 19. januar 2021 om eksamener m.v. for godkendte revisorer ophæves. Stk. 3. Den i § 1, nr. 2, nævnte prøve i afgivelse af erklæringer om bæredygtighedsrapportering afholdes første gang i 2026.",
      "valid_from": "2024-05-24",
      "valid_to": null
    },
    {
      "provision_ref": "9:29",
      "chapter": "9",
      "section": "29",
      "content": "§ 29. Den, der har bestået den skriftlige prøve til revisoreksamen efter reglerne i bekendtgørelse nr. 67 af 19. januar 2021 om eksamener m.v. for godkendte revisorer, anses for at opfylde kravet i § 7, stk. 1. Det samme gælder for den, der har bestået modulerne A, B og C efter §§ 25-26 i bekendtgørelsen nævnt i 1. pkt., herunder hvis et eller to moduler er bestået forud for den 1. januar 2021.",
      "valid_from": "2024-05-24",
      "valid_to": null
    }
  ],
  "definitions": []
}
