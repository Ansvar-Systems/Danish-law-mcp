{
  "id": "2024:1138",
  "type": "statute",
  "title": "Bekendtgørelse om Landinspektørnævnet",
  "short_name": "BEK H#LOKDOK04",
  "status": "in_force",
  "issued_date": "2024-11-04",
  "url": "https://www.retsinformation.dk/eli/lta/2024/1138/xml",
  "description": "Retsinformation source. DocumentId=DB001005; AccessionNumber=B20240113805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Landinspektørnævnet behandler sager om, hvorvidt en praktiserende landinspektør eller en landinspektørassistent med beskikkelse ved udøvelsen af sin virksomhed har tilsidesat de pligter, som vedkommendes stilling medfører, jf. § 9 a, stk. 1, i lov om landinspektørvirksomhed. Nævnet behandler ligeledes tilsvarende sager om landinspektørselskaber og personer og selskaber, som er etableret i andre EU/EØS-lande eller i lande, som EU har indgået aftale med om udøvelse af lovregulerede erhverv, og som midlertidigt og lejlighedsvis udfører matrikulære arbejder i medfør af § 4, stk. 2, i lov om landinspektørvirksomhed. Stk. 2. Nævnet kan behandle sager om landinspektører, der med tilladelse fra klima-, energi- og forsyningsministeren i henhold til § 4, stk. 7 eller 9, i lov om landinspektørvirksomhed udfører matrikulære arbejder, jf. lovens § 14."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Nævnets 3 medlemmer udpeges af klima-, energi- og forsyningsministeren efter indstilling fra henholdsvis Justitsministeriet, Geodatastyrelsen og Praktiserende Landinspektørers Forening. Stk. 2. På samme måde udpeger klima-, energi- og forsyningsministeren stedfortrædere for hvert af nævnets medlemmer. Stk. 3. Nævnets medlemmer og deres stedfortrædere udpeges for 8-årige perioder. Genudpegning kan finde sted. Anmodning om at blive fritaget i løbet af en periode afgøres af klima-, energi- og forsyningsministeren. Stk. 4. Et medlem, hvis funktionsperiode er udløbet, kan medvirke ved afslutning af sager, som er påbegyndt forind­en. Stk. 5. Geodatastyrelsen udpeger en eller flere sekretærer for nævnet."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Intet medlem må deltage i behandlingen af en sag, når vedkommende efter retsplejelovens regler ville være inhabil som dommer. Stk. 2. Et medlem har pligt til at give nævnet meddelelse om omstændigheder, som vil kunne medføre vedkommendes inhabilitet, ligesom ethvert af nævnets andre medlemmer, der måtte være bekendt med sådanne omstændigheder, er forpligtet til at rejse spørgsmålet herom. Stk. 3. Spørgsmål om, hvorvidt et medlem af nævnet skal vige sit sæde, bør så vidt muligt rejses, inden nævnets behandling af selve sagen begynder. Stk. 4. Ved tvist eller tvivl om et medlems habilitet træffer nævnet afgørelse herom ved beslutning. Det pågældende medlem er ikke udelukket fra at deltage i påkendelse af spørgsmålet."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Nævnet kan ved beslutning afvise at realitetsbehandle en klage, når den 1) må anses for åbenbart grundløs, 2) ikke angår forhold, som nævnet kan behandle, jf. § 9 a, stk. 1, i lov om landinspektørvirksomhed, eller 3) er indgivet senere end 1 år efter, at klageren blev bekendt med det forhold, som klagen vedrører, jf. § 9 a, stk. 2, i lov om landinspektørvirksomhed. Stk. 2. Nævnet kan uanset stk. 1, nr. 3, realitetsbehandle en klage, der er indkommet senere, når omstændighederne taler derfor. Stk. 3. Ved realitetsbehandling af sagen, træffer nævnet afgørelse ved kendelse. Kendelser og beslutninger, som afslutter sagens behandling ved nævnet, skal indeholde en fremstilling af sagen og de grunde, der har ført til udfaldet."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Begæringen om at behandle en klage skal være skriftlig og skal indeholde en fremstilling af de forhold, der ønskes bedømt af nævnet. Stk. 2. Nævnet kan rejse sag på eget initiativ. Stk. 3. Hvis sagen bliver genstand for strafferetlig forfølgning, bør nævnets behandling i almindelighed afvente afslutningen af denne."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Inden nævnet behandler en sag i realiteten, skal den indklagede have meddelelse om sagen samt lejlighed til at udtale sig skriftligt. Det skal fremgå af meddelelsen, at den pågældende kan møde for nævnet med en bisidder, eventuelt en advokat, og at klagen vil kunne behandles på det foreliggende grundlag, hvis den indklagede ikke svarer i sagen. Stk. 2. Det påhviler nævnet at sørge for, at klager og indklagede, inden sagen realitetsbehandles, modtager kopi af hinandens indlæg, hvis disse må anses af betydning for sagens afgørelse. Stk. 3. Indklagede indkaldes til møde for nævnet med mindst 2 ugers varsel. Nævnet skal sikre sig bevis for, at indkaldelsen er kommet frem til vedkommende. Nævnet kan opfordre klageren og andre til at møde og afgive forklaring for nævnet, men således at det fremgår af opfordringen, at vedkommende ikke har pligt til at møde. Nævnet kan bestemme, at deltagelse i mødet kan ske via telekommunikation med billede. Stk. 4. Andre end klageren, der efter nævnets opfordring afgiver forklaring, kan ydes godtgørelse i overensstemmelse med de regler, der er fastsat i medfør af retsplejelovens § 188, stk. 1. Stk. 5. Til nævnets møder er der ikke adgang for offentligheden."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Nævnet skal være fuldtalligt under rådslagning og afgørelse af sagen. Hvis et medlem på grund af sygdom eller andre årsager er forhindret i at deltage i afgørelsen, indtræder vedkommendes stedfortræder. Stk. 2. Nævnets afgørelser træffes ved stemmeflerhed. Hvis mindretallet ønsker det, skal en kendelse, der ikke frifinder den indklagede, indeholde oplysning om mindretallets stilling uden angivelse af vedkommende medlems navn. Stk. 3. Nævnets rådslagninger er hemmelige."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Når en kendelse er afsagt, sendes udskrifter af den snarest til Geodatastyrelsen og til den indklagede og klager. Når der tildeles en irettesættelse, pålægges en bøde eller sker rettighedsfrakendelse, skal nævnet sikre sig bevis for, at udskriften af kendelsen er kommet frem til vedkommende landinspektør eller landinspektørselskab. Stk. 2. Geodatastyrelsen opkræver bøder og kundgør meddelelser om frakendelse af beskikkelse og anden rettighedsfrakendelse i Statstidende."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Udgifterne, der er forbundet med nævnets virksomhed, afholdes af Geodatastyrelsen."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Bekendtgørelsen træder i kraft den 7. november 2024. Stk. 2. Bekendtgørelse nr. 704 af 17. juni 2013 om Landinspektørnævnet ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Landinspektørnævnet behandler sager om, hvorvidt en praktiserende landinspektør eller en landinspektørassistent med beskikkelse ved udøvelsen af sin virksomhed har tilsidesat de pligter, som vedkommendes stilling medfører, jf. § 9 a, stk. 1, i lov om landinspektørvirksomhed. Nævnet behandler ligeledes tilsvarende sager om landinspektørselskaber og personer og selskaber, som er etableret i andre EU/EØS-lande eller i lande, som EU har indgået aftale med om udøvelse af lovregulerede erhverv, og som midlertidigt og lejlighedsvis udfører matrikulære arbejder i medfør af § 4, stk. 2, i lov om landinspektørvirksomhed. Stk. 2. Nævnet kan behandle sager om landinspektører, der med tilladelse fra klima-, energi- og forsyningsministeren i henhold til § 4, stk. 7 eller 9, i lov om landinspektørvirksomhed udfører matrikulære arbejder, jf. lovens § 14.",
      "valid_from": "2024-11-04",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Nævnets 3 medlemmer udpeges af klima-, energi- og forsyningsministeren efter indstilling fra henholdsvis Justitsministeriet, Geodatastyrelsen og Praktiserende Landinspektørers Forening. Stk. 2. På samme måde udpeger klima-, energi- og forsyningsministeren stedfortrædere for hvert af nævnets medlemmer. Stk. 3. Nævnets medlemmer og deres stedfortrædere udpeges for 8-årige perioder. Genudpegning kan finde sted. Anmodning om at blive fritaget i løbet af en periode afgøres af klima-, energi- og forsyningsministeren. Stk. 4. Et medlem, hvis funktionsperiode er udløbet, kan medvirke ved afslutning af sager, som er påbegyndt forind­en. Stk. 5. Geodatastyrelsen udpeger en eller flere sekretærer for nævnet.",
      "valid_from": "2024-11-04",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Intet medlem må deltage i behandlingen af en sag, når vedkommende efter retsplejelovens regler ville være inhabil som dommer. Stk. 2. Et medlem har pligt til at give nævnet meddelelse om omstændigheder, som vil kunne medføre vedkommendes inhabilitet, ligesom ethvert af nævnets andre medlemmer, der måtte være bekendt med sådanne omstændigheder, er forpligtet til at rejse spørgsmålet herom. Stk. 3. Spørgsmål om, hvorvidt et medlem af nævnet skal vige sit sæde, bør så vidt muligt rejses, inden nævnets behandling af selve sagen begynder. Stk. 4. Ved tvist eller tvivl om et medlems habilitet træffer nævnet afgørelse herom ved beslutning. Det pågældende medlem er ikke udelukket fra at deltage i påkendelse af spørgsmålet.",
      "valid_from": "2024-11-04",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Nævnet kan ved beslutning afvise at realitetsbehandle en klage, når den 1) må anses for åbenbart grundløs, 2) ikke angår forhold, som nævnet kan behandle, jf. § 9 a, stk. 1, i lov om landinspektørvirksomhed, eller 3) er indgivet senere end 1 år efter, at klageren blev bekendt med det forhold, som klagen vedrører, jf. § 9 a, stk. 2, i lov om landinspektørvirksomhed. Stk. 2. Nævnet kan uanset stk. 1, nr. 3, realitetsbehandle en klage, der er indkommet senere, når omstændighederne taler derfor. Stk. 3. Ved realitetsbehandling af sagen, træffer nævnet afgørelse ved kendelse. Kendelser og beslutninger, som afslutter sagens behandling ved nævnet, skal indeholde en fremstilling af sagen og de grunde, der har ført til udfaldet.",
      "valid_from": "2024-11-04",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Begæringen om at behandle en klage skal være skriftlig og skal indeholde en fremstilling af de forhold, der ønskes bedømt af nævnet. Stk. 2. Nævnet kan rejse sag på eget initiativ. Stk. 3. Hvis sagen bliver genstand for strafferetlig forfølgning, bør nævnets behandling i almindelighed afvente afslutningen af denne.",
      "valid_from": "2024-11-04",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Inden nævnet behandler en sag i realiteten, skal den indklagede have meddelelse om sagen samt lejlighed til at udtale sig skriftligt. Det skal fremgå af meddelelsen, at den pågældende kan møde for nævnet med en bisidder, eventuelt en advokat, og at klagen vil kunne behandles på det foreliggende grundlag, hvis den indklagede ikke svarer i sagen. Stk. 2. Det påhviler nævnet at sørge for, at klager og indklagede, inden sagen realitetsbehandles, modtager kopi af hinandens indlæg, hvis disse må anses af betydning for sagens afgørelse. Stk. 3. Indklagede indkaldes til møde for nævnet med mindst 2 ugers varsel. Nævnet skal sikre sig bevis for, at indkaldelsen er kommet frem til vedkommende. Nævnet kan opfordre klageren og andre til at møde og afgive forklaring for nævnet, men således at det fremgår af opfordringen, at vedkommende ikke har pligt til at møde. Nævnet kan bestemme, at deltagelse i mødet kan ske via telekommunikation med billede. Stk. 4. Andre end klageren, der efter nævnets opfordring afgiver forklaring, kan ydes godtgørelse i overensstemmelse med de regler, der er fastsat i medfør af retsplejelovens § 188, stk. 1. Stk. 5. Til nævnets møder er der ikke adgang for offentligheden.",
      "valid_from": "2024-11-04",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Nævnet skal være fuldtalligt under rådslagning og afgørelse af sagen. Hvis et medlem på grund af sygdom eller andre årsager er forhindret i at deltage i afgørelsen, indtræder vedkommendes stedfortræder. Stk. 2. Nævnets afgørelser træffes ved stemmeflerhed. Hvis mindretallet ønsker det, skal en kendelse, der ikke frifinder den indklagede, indeholde oplysning om mindretallets stilling uden angivelse af vedkommende medlems navn. Stk. 3. Nævnets rådslagninger er hemmelige.",
      "valid_from": "2024-11-04",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Når en kendelse er afsagt, sendes udskrifter af den snarest til Geodatastyrelsen og til den indklagede og klager. Når der tildeles en irettesættelse, pålægges en bøde eller sker rettighedsfrakendelse, skal nævnet sikre sig bevis for, at udskriften af kendelsen er kommet frem til vedkommende landinspektør eller landinspektørselskab. Stk. 2. Geodatastyrelsen opkræver bøder og kundgør meddelelser om frakendelse af beskikkelse og anden rettighedsfrakendelse i Statstidende.",
      "valid_from": "2024-11-04",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Udgifterne, der er forbundet med nævnets virksomhed, afholdes af Geodatastyrelsen.",
      "valid_from": "2024-11-04",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Bekendtgørelsen træder i kraft den 7. november 2024. Stk. 2. Bekendtgørelse nr. 704 af 17. juni 2013 om Landinspektørnævnet ophæves.",
      "valid_from": "2024-11-04",
      "valid_to": null
    }
  ],
  "definitions": []
}
