{
  "id": "2013:756",
  "type": "statute",
  "title": "Bekendtgørelse om løsladelse af dømte, der udstår fængselsstraf (løsladelsesbekendtgørelsen)",
  "short_name": "BEK H#LOKDOK04",
  "status": "in_force",
  "issued_date": "2013-06-24",
  "url": "https://www.retsinformation.dk/eli/lta/2013/756/xml",
  "description": "Retsinformation source. DocumentId=AA007182; AccessionNumber=B20130075605; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Afgørelse om løsladelse på prøve efter straffelovens § 38 stk. 1, eller § 41, stk. 1, skal træffes 4 uger inden prøveløsladelsesdatoen, medmindre det ikke kan lade sig gøre af helt særlige grunde."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Afgørelse om løsladelse på prøve skal dog efter straffuldbyrdelseslovens § 80, stk. 1, under alle omstændigheder træffes på et sådant tidspunkt, at løsladelse på prøve efter straffelovens 1) § 38, stk. 1, kan ske straks efter udståelse af to tredjedele af straffetiden, og 2) § 41, stk. 1, kan ske straks efter udståelse af 12 år af straffen på fængsel på livstid."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Når prøveløsladelse efter straffelovens § 38 stk. 1, eller § 41, stk. 1, er nægtet, skal institutionen tage spørgsmålet om prøveløsladelse op til fornyet overvejelse, hvis det på et senere tidspunkt må antages, at betingelserne for prøveløsladelse er til stede."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Når prøveløsladelse efter straffelovens § 38, stk. 1, er nægtet, påhviler det institutionen at tage spørgsmålet om prøveløsladelse op til fornyet overvejelse, når en indsat, 1) som udstår fængselsstraf i indtil 8 år, efter nægtelsen har udstået yderligere 3 måneder af straffen, eller 2) som udstår fængselsstraf i 8 år eller længere tidsbestemt fængselsstraf, efter nægtelsen har udstået yderligere 6 måneder af straffen. Stk. 2. Når prøveløsladelse efter straffelovens § 41, stk. 1, er nægtet, påhviler det institutionen at tage spørgsmålet om prøveløsladelse op til fornyet overvejelse, således at der kan tages stilling til spørgsmålet om prøveløsladelse senest 1 år efter nægtelsen, jf. straffuldbyrdelseslovens § 80, stk. 2. Stk. 3. Når en prøveløsladt er genindsat til udståelse af reststraffen, finder stk. 1 og 2 og § 3 tilsvarende anvendelse."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Inden der træffes afgørelse om løsladelse på prøve, indhentes oplysninger om eventuelle verserende straffesager mod den indsatte fra Det centrale Kriminalregister. Fremkommer der herved oplysninger om en verserende straffesag, som ikke forventes afsluttet inden prøveløsladelsesdatoen, indhenter institutionen nærmere oplysninger fra anklagemyndigheden om straffesagens art og omfang, tidspunktet for straffesagens forventede afslutning og sagens forventede udfald."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Før institutionen i sager om løsladelse efter straffelovens § 38, stk. 1 eller 2, eller § 41 træffer afgørelse om løsladelse på prøve eller sender indstilling herom til Justitsministeriet, Direktoratet for Kriminalforsorgen, indhenter institutionen en udtalelse om, hvorvidt der bør fastsættes tilsyn, om tilsynets muligheder og om vilkårsfastsættelsen, fra den afdeling af kriminalforsorgen, der i givet fald skal føre tilsyn med den pågældende, hvis 1) institutionen finder, at der bør fastsættes vilkår om tilsyn, 2) den indsatte tidligere har været undergivet tilsyn, 3) kriminalforsorgens afdeling har fremsat ønske om at afgive udtalelse, 4) den indsatte er dømt for vold eller seksualkriminalitet, eller 5) der efter § 9 indhentes udtalelse fra de sociale myndigheder. Stk. 2. I sager om løsladelse på prøve i medfør af straffelovens § 40 a indhenter institutionen en udtalelse fra den afdeling af kriminalforsorgen, der i givet fald skal føre tilsyn med den pågældende. Er der tale om løsladelse på prøve med vilkår om samfundstjeneste, skal afdelingens udtalelse omfatte spørgsmålet om den pågældendes egnethed til at overholde et sådant vilkår fastsat efter straffelovens § 40 a, stk. 3 og 4. I øvrigt skal afdelingens udtalelse i alle tilfælde omfatte spørgsmålet om tilsynets muligheder og om vilkårsfastsættelsen."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Inden der træffes afgørelse om løsladelse på prøve, indhentes en udtalelse fra Retslægerådet, hvis 1) den indsatte udstår straf af fængsel på livstid, eller 2) der er tvivl om, hvorvidt den indsatte vil frembyde fare for andres liv eller helbred. Stk. 2. Til brug ved sagens forelæggelse for Retslægerådet skal der tilvejebringes en erklæring om den indsatte fra en speciallæge i psykiatri."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Inden der træffes afgørelse om løsladelse på prøve, indhentes en udtalelse fra anklagemyndigheden, hvis 1) sagen har været forelagt Retslægerådet efter § 7, 2) institutionen har oplysninger, som giver grund til at antage, at anklagemyndigheden kan fremkomme med særlige oplysninger, som er af betydning for afgørelsen, eller 3) der er tale om løsladelse på prøve i medfør af straffelovens § 40 a af indsatte, der er dømt for farlig kriminalitet, herunder forsætlig brandstiftelse eller anden almenfarlig forbrydelse, grovere volds- eller sædelighedsforbrydelse, berigelsesforbrydelse forbundet med vold eller trussel om vold eller i øvrigt lovovertrædelser af særlig grov eller professionel karakter. Dette gælder dog ikke indsatte, der er idømt under 8 måneders fængsel, og som har været på fri fod mellem domfældelsen og iværksættelsen af straffuldbyrdelsen. Stk. 2. Inden der træffes afgørelse om løsladelse på prøve, indhentes en udtalelse fra den politidirektør, der har behandlet straffesagen, hvis politidirektøren i forbindelse med underretningen af kriminalforsorgen om, at den dømte skal udstå fængselsstraf mv., har oplyst, at den pågældende har tilknytning til rocker- og bandemiljøet."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Før institutionen træffer afgørelse om løsladelse på prøve eller sender indstilling herom til Justitsministeriet, Direktoratet for Kriminalforsorgen, indhenter institutionen en udtalelse om vilkårsfastsættelsen fra de sociale myndigheder i den pågældendes bopælskommune, hvis den indsatte udstår straf for vold, drab eller sædelighedsforbrydelser mod mindreårige og 1) efter løsladelsen forventes at tage ophold hos personer, hos hvem der opholder sig mindreårige børn, 2) forventes at påtage sig beskæftigelse, der indebærer kontakt med mindreårige børn, 3) har ret til samvær med mindreårige børn, eller 4) institutionen finder, at sagens omstændigheder i øvrigt taler herfor."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Inden institutionen tager stilling til spørgsmålet om løsladelse på prøve eller udarbejder indstilling herom til Justitsministeriet, Direktoratet for Kriminalforsorgen, skal den indsatte orienteres om de indstillinger, der vil blive lagt til grund for afgørelsen, og have lejlighed til at udtale sig. Stk. 2. Når institutionen efter reglerne i § 4, stk. 1, nr. 2, stk. 2 eller stk. 3, tager spørgsmålet om prøveløsladelse op til fornyet overvejelse og fortsat ikke finder, at betingelserne for prøveløsladelse er til stede, skal institutionen i de sager, hvor direktoratet i medfør af § 26, stk. 1, nr. 1, eller § 31 træffer afgørelse om prøveløsladelse, orientere den indsatte om institutionens indstilling til spørgsmålet. Samtidig spørges den indsatte, om sagen ønskes forelagt direktoratet. Hvis den indsatte ønsker det, forelægges sagen for direktoratet. Inden spørgsmålet om prøveløsladelse forelægges for direktoratet, skal den indsatte have lejlighed til at udtale sig."
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Afgørelse om, at en indsat skal løslades på prøve, skal snarest muligt forkyndes for den pågældende ved institutionens foranstaltning. Samtidig vejledes den indsatte udførligt om afgørelsens betydning, herunder om forståelsen af de fastsatte vilkår og om virkningen af vilkårsovertrædelser, jf. straffelovens § 40, § 40 a, stk. 7, jf. § 40, og § 42, jf. § 40. Stk. 2. Den indsatte skal ved sin underskrift på prøveløsladelsesresolutionen bekræfte, at resolutionen er forkyndt, og at vejledning om virkningen af vilkårsovertrædelser er givet i overensstemmelse med stk. 1. Stk. 3. Den indsatte skal have udleveret kopi af prøveløsladelsesresolutionen."
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Når institutionen træffer afgørelse om nægtelse af prøveløsladelse, skal der gøres notat om begrundelsen for den trufne afgørelse. Begrundelsen skal opfylde kravene til begrundelsen for en afgørelse, jf. forvaltningslovens § 24. Notatet skal endvidere indeholde oplysning om, 1) hvornår afgørelsen er meddelt den indsatte, 2) hvornår fristen for at indgive klage til justitsministeren udløber, jf. straffuldbyrdelseslovens § 111, stk. 2, 3) at den indsatte er vejledt om muligheden for at indbringe spørgsmålet for justitsministeren og om fristen for at indgive klage, og 4) hvorvidt den indsatte ved afgørelsens meddelelse har tilkendegivet, at spørgsmålet ønskes indbragt for justitsministeren. Stk. 2. Når institutionen træffer afgørelse om nægtelse af prøveløsladelse efter straffelovens § 38, stk. 1, skal notatet endvidere indeholde oplysning om, at den indsatte er vejledt om, at den endelige administrative afgørelse om prøveløsladelse kan kræves indbragt for retten, jf. straffuldbyrdelseslovens § 112, nr. 6. Stk. 3. Den indsatte skal efter anmodning have udleveret det notat, der er udfærdiget efter stk. 1-2."
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Hvis en indsat tilkendegiver, at institutionens afslag på prøveløsladelse ønskes påklaget til justitsministeren, skal institutionen snarest muligt og inden 10 dage sende sagen til Justitsministeriet, Direktoratet for Kriminalforsorgen."
    },
    {
      "provision_ref": "1:14",
      "chapter": "1",
      "section": "14",
      "content": "§ 14. Institutionen skal overveje, om indsatte, der var under 18 år på gerningstidspunktet, kan løslades på prøve efter straffelovens § 38, stk. 2. Indstilling herom skal forelægges for Justitsministeriet, Direktoratet for Kriminalforsorgen, medmindre institutionen finder løsladelse i medfør af denne bestemmelse klart utilrådelig."
    },
    {
      "provision_ref": "1:15",
      "chapter": "1",
      "section": "15",
      "content": "§ 15. Indsatte, der selv rejser spørgsmål om løsladelse på prøve efter straffelovens § 38, stk. 2, skal vejledes om de gældende regler og praksis. Den pågældende opfordres samtidig til at aflevere en eventuel ansøgning til institutionen. Stk. 2. Hvis institutionen finder, at der er grundlag for løsladelse på prøve, indhentes med den indsattes samtykke en udtalelse som nævnt i § 6 samt eventuelt § 8, stk. 2, og § 9, inden sagen forelægges for Justitsministeriet, Direktoratet for Kriminalforsorgen."
    },
    {
      "provision_ref": "1:16",
      "chapter": "1",
      "section": "16",
      "content": "§ 16. Er en ansøgning om løsladelse begrundet med vanskeligheder i den indsattes hjem, skal institutionen foranledige besøg aflagt i hjemmet, medmindre forholdene på forhånd er institutionen bekendt, eller de forhold den indsatte anfører til støtte for ansøgningen, efter praksis ikke kan medføre, at ansøgningen imødekommes."
    },
    {
      "provision_ref": "1:17",
      "chapter": "1",
      "section": "17",
      "content": "§ 17. Spørgsmålet om, hvorvidt en indsat kan komme i betragtning til løsladelse på prøve efter straffelovens § 40 a, drøftes i forbindelse med, at der udarbejdes plan for den pågældendes strafudståelse og tiden efter løsladelse, jf. straffuldbyrdelseslovens § 31, stk. 2. Stk. 2. Indsatte, der selv rejser spørgsmål om løsladelse på prøve efter straffelovens § 40 a, skal vejledes om de gældende regler og praksis. Den pågældende opfordres samtidig til at aflevere en eventuel ansøgning til institutionen. Stk. 3. Indstilling om løsladelse på prøve efter straffelovens § 40 a forelægges for Justitsministeriet, Direktoratet for Kriminalforsorgen, jf. § 30, 1. pkt., hvis institutionen finder, at tidlig prøveløsladelse efter § 40 a skal ske, eller hvis den indsatte ansøger om tidlig prøveløsladelse."
    },
    {
      "provision_ref": "1:18",
      "chapter": "1",
      "section": "18",
      "content": "§ 18. Hvis institutionen finder, at der er grundlag for løsladelse på prøve efter straffelovens § 40 a, indhenter institutionen oplysninger og udtalelser i overensstemmelse med bestemmelserne i §§ 5-9."
    },
    {
      "provision_ref": "2:19",
      "chapter": "2",
      "section": "19",
      "content": "§ 19. Ved løsladelsesdatoen forstås i denne bekendtgørelse den beregnede dato for prøveløsladelse eller den dag, hvor løsladelse efter endt strafudståelse skal finde sted, jf. strafberegningsbekendtgørelsens kapitel 4 og 5."
    },
    {
      "provision_ref": "2:20",
      "chapter": "2",
      "section": "20",
      "content": "§ 20. Løsladelse, som sker efter endt strafudståelse, skal finde sted på et sådant tidspunkt, at den løsladte ved benyttelse af offentlige trafikmidler kan nå til en bopæl her i landet inden straffetidens udløb."
    },
    {
      "provision_ref": "2:21",
      "chapter": "2",
      "section": "21",
      "content": "§ 21. Hvis løsladelsesdatoen falder på en lørdag, søndag eller søgnehelligdag, kan indsatte, der udstår fængselsstraf i 30 dage eller derover, løslades den nærmest forudgående hele hverdag, i påsken dog også påskelørdag, hvis den pågældende selv ønsker det, jf. dog stk. 2-3. Stk. 2. Løsladelsen kan dog højst fremrykkes med 3 dage. Stk. 3. Fremrykning af løsladelsen efter stk. 1 kan undlades, hvis 1) undvigelse eller udeblivelse fra udgang har fundet sted inden for de sidste 4 uger før løsladelsesdatoen, eller 2) der er en bestyrket mistanke om, at undvigelse eller udeblivelse fra udgang tidligere end 4 uger før løsladelsesdatoen har fundet sted med henblik på udnyttelse af adgangen til fremrykning."
    },
    {
      "provision_ref": "2:22",
      "chapter": "2",
      "section": "22",
      "content": "§ 22. Indsatte, der udstår fængselsstraf i 30 dage eller derover, kan løslades indtil 3 dage før løsladelsesdatoen, 1) hvis det er nødvendigt, for at den pågældende kan påbegynde dokumenteret beskæftigelse eller uddannelse, der er af væsentlig betydning for den pågældendes beskæftigelsesmæssige situation ved løsladelsen, 2) når det af hensyn til fremskaffelse af ophold og arbejde eller andet underhold er afgørende nødvendigt, at den pågældende kan betjenes på et offentligt kontor eller hos en offentlig myndighed inden en weekend, 3) i tilfælde, hvor der ellers ville blive givet tilladelse til udgang med henblik på at besøge en nærstående person, som er alvorligt syg, at være til stede ved en nærstående persons begravelse eller besøge nærstående personer ved vigtige familiebegivenheder, eller 4) hvis der opstår akut mangel på pladser i en institution."
    },
    {
      "provision_ref": "2:23",
      "chapter": "2",
      "section": "23",
      "content": "§ 23. Indsatte, der udstår fængselsstraf i under 30 dage, kan løslades tidligere i tilfælde, hvor der ellers ville blive givet tilladelse til udgang med henblik på at besøge nærstående personer, som er alvorligt syge, eller at være til stede ved en nærstående persons begravelse."
    },
    {
      "provision_ref": "2:24",
      "chapter": "2",
      "section": "24",
      "content": "§ 24. Indsatte, der udstår straf af fængsel i 3 måneder eller derover, kan løslades indtil 5 dage før jul, hvis løsladelsesdatoen falder i tidsrummet fra den 23. december til den 3. januar, jf. dog stk. 2-3. Stk. 2. Det er en forudsætning for fremrykning af løsladelsen efter stk. 1, at 1) mindst 2 måneder af straffen er udstået, den dag løsladelsen finder sted, 2) der er sikret den pågældende passende ophold og arbejde eller andet underhold, og 3) der ikke i øvrigt foreligger omstændigheder, som gør fremrykning af løsladelsen utilrådelig. Stk. 3. Fremrykning af løsladelsen efter stk. 1 kan undlades, hvis 1) undvigelse eller udeblivelse fra udgang har fundet sted i tidsrummet fra den 1. oktober samme år, 2) der er en bestyrket mistanke om, at undvigelse eller udeblivelse fra udgang før 1. oktober samme år har fundet sted med henblik på udnyttelse af adgangen til fremrykning, eller 3) den pågældende er udeblevet fra tilsigelse til den aktuelle afsoning uanset tidspunktet herfor."
    },
    {
      "provision_ref": "3:25",
      "chapter": "3",
      "section": "25",
      "content": "§ 25. Afgørelse om prøveløsladelse og spørgsmål om anvendelse af denne bekendtgørelse i øvrigt træffes af fængslets eller arresthusets leder eller den, der bemyndiges dertil, jf. dog § 26, § 28, § 30 og § 31. Stk. 2. Hvis en indsat er udstationeret til eller anbragt i en af kriminalforsorgens pensioner eller en institution m.v. uden for kriminalforsorgen, træffes afgørelse som nævnt i stk. 1 af den institution, hvorfra den indsatte er udstationeret, eller af den indsattes moderinstitution."
    },
    {
      "provision_ref": "3:26",
      "chapter": "3",
      "section": "26",
      "content": "§ 26. Afgørelse om, hvorvidt indsatte, skal løslades på prøve efter straffelovens § 38, stk. 1, træffes af Justitsministeriet, Direktoratet for Kriminalforsorgen, hvis 1) den indsatte udstår straf af fængsel i 8 år eller længere tidsbestemt fængselsstraf, 2) den indsatte skal have ophold i et andet nordisk land, og der foreligger spørgsmål om at overføre tilsynet med den pågældende til det pågældende lands myndigheder, 3) fængslet eller arresthuset finder, at prøveløsladelse skal ske mod den pågældendes samtykke efter straffelovens § 38, stk. 1, jf. stk. 4, eller 4) der er uenighed mellem institutionen og a) vedkommende afdeling af kriminalforsorgen om vilkårsfastsættelsen, jf. § 6, b) vedkommende bopælskommune (socialforvaltningen) om vilkårsfastsættelsen, jf. § 9, eller c) anklagemyndigheden eller politidirektøren om, hvorvidt prøveløsladelse skal ske, jf. § 8. Stk. 2. Afgørelse om prøveløsladelse af indsatte, der er omfattet af stk. 1, træffes efter indstilling fra fængslet eller arresthuset."
    },
    {
      "provision_ref": "3:27",
      "chapter": "3",
      "section": "27",
      "content": "§ 27. Afgørelse om prøveløsladelse efter straffelovens § 38, stk. 1, af dømte, der er på fri fod, og som under straffesagen har været varetægtsfængslet så længe, at to tredjedele af straffetiden, dog mindst to måneder, er udstået ved varetægtsfængslingens ophør, træffes af det arresthus, hvorfra den dømte er løsladt fra varetægt, jf. dog § 26. Stk. 2. Afgørelse om prøveløsladelse efter straffelovens § 38, stk. 1, af dømte, der under straffesagen har været undergivet frihedsberøvende foranstaltninger, der træder i stedet for varetægt (varetægtssurrogat), eller som i anledning af dommen har været undergivet frihedsberøvende foranstaltninger efter straffelovens § 73, stk. 1, indtil straffen kunne fuldbyrdes, træffes, når to tredjedele af straffetiden er udstået ved disse foranstaltninger, af det arresthus, hvor den pågældende ellers ville være anbragt."
    },
    {
      "provision_ref": "3:28",
      "chapter": "3",
      "section": "28",
      "content": "§ 28. Afgørelse om, hvorvidt indsatte skal løslades på prøve efter straffelovens § 38, stk. 2, træffes af Justitsministeriet, Direktoratet for Kriminalforsorgen, efter indstilling fra fængslet eller arresthuset, jf. dog § 29."
    },
    {
      "provision_ref": "3:29",
      "chapter": "3",
      "section": "29",
      "content": "§ 29. Fængslets eller arresthusets leder eller den, der bemyndiges dertil, træffer afgørelse om, hvorvidt 1) udenlandske indsatte, der udstår fængselsstraf i indtil 8 år, og som efter udståelse af straffen skal udvises med et indrejseforbud, skal løslades på prøve i henhold til straffelovens § 38, stk. 2, når halvdelen, dog mindst 2 måneder, af straffetiden er udstået, 2) indsatte, der udstår fængselsstraf for overtrædelse af § 60 i beredskabsloven, § 6 i lov om værnepligtens opfyldelse ved civilt arbejde, og § 23, stk. 1, 2. pkt., i den militære straffelov, skal løslades på prøve efter straffelovens § 38, stk. 2, når halvdelen, dog mindst 2 måneder, af straffetiden er udstået. Stk. 2. Afgørelse om, hvorvidt indsatte skal løslades på prøve efter stk. 1 træffes dog af Justitsministeriet, Direktoratet for Kriminalforsorgen, hvis 1) fængslet eller arresthuset i de i stk. 1, nr. 1, nævnte situationer finder, at forudsætningerne for prøveløsladelse er opfyldt, men den indsatte ikke ønsker at blive prøveløsladt efter straffelovens § 38, stk. 2, 2) den indsatte skal have ophold i et andet nordisk land, og der foreligger spørgsmål om at overføre tilsynet med den pågældende til det pågældende lands myndigheder, eller 3) der er uenighed mellem institutionen og anklagemyndigheden eller politidirektøren om, hvorvidt prøveløsladelse skal ske, jf. § 8, stk. 1, nr. 2 og stk. 2. Stk. 3. Afgørelse om prøveløsladelse af indsatte, der er omfattet af stk. 2, træffes efter indstilling fra fængslet eller arresthuset."
    },
    {
      "provision_ref": "3:30",
      "chapter": "3",
      "section": "30",
      "content": "§ 30. Afgørelse om, hvorvidt indsatte skal løslades på prøve efter straffelovens § 40 a, træffes af Justitsministeriet, Direktoratet for Kriminalforsorgen, efter indstilling fra fængslet eller arresthuset. Hvis den dømte udstår fængselsstraf i under 8 måneder, træffes afgørelsen dog af fængslets eller arresthusets leder eller den, der bemyndiges dertil, jf. dog de tilfælde, der er nævnt i § 26, stk. 1, nr. 2 og 4."
    },
    {
      "provision_ref": "3:31",
      "chapter": "3",
      "section": "31",
      "content": "§ 31. Afgørelse om, hvorvidt indsatte, der udstår straf af fængsel på livstid, skal løslades på prøve efter straffelovens § 41, stk. 1, træffes af Justitsministeriet, Direktoratet for Kriminalforsorgen, efter indstilling fra fængslet eller arresthuset."
    },
    {
      "provision_ref": "4:32",
      "chapter": "4",
      "section": "32",
      "content": "§ 32. Afgørelse om prøveløsladelse efter straffelovens § 38, stk. 1, og spørgsmål om anvendelse af denne bekendtgørelse i øvrigt træffes af tilsynsmyndighedens leder eller den, der bemyndiges dertil, jf. dog § 33. Det samme gælder afgørelse om prøveløsladelse efter straffelovens § 40 a, jf. dog § 33, nr. 1, 3 og 4."
    },
    {
      "provision_ref": "4:33",
      "chapter": "4",
      "section": "33",
      "content": "§ 33. Afgørelse efter § 32 træffes af Justitsministeriet, Direktoratet for Kriminalforsorgen, hvis 1) den dømte skal have ophold i et andet nordisk land, og der foreligger spørgsmål om at overføre tilsynet med den pågældende til det pågældende lands myndigheder, 2) tilsynsmyndigheden finder, at prøveløsladelse skal ske mod den pågældendes samtykke efter straffelovens § 38, stk.1, jf. stk. 4, 3) der er uenighed mellem den afdeling af kriminalforsorgen, der træffer afgørelse om prøveløsladelse, og den afdeling, der i givet fald skal føre tilsyn med den pågældende, om vilkårsfastsættelsen, eller 4) der er uenighed mellem tilsynsmyndigheden og anklagemyndigheden eller politidirektøren om, hvorvidt prøveløsladelse skal ske, jf. § 8, stk. 1, nr. 2 og stk. 2."
    },
    {
      "provision_ref": "4:34",
      "chapter": "4",
      "section": "34",
      "content": "§ 34. Afgørelse om, hvorvidt dømte skal løslades på prøve efter straffelovens § 38, stk. 2, træffes af Justitsministeriet, Direktoratet for Kriminalforsorgen, efter indstilling fra tilsynsmyndigheden."
    },
    {
      "provision_ref": "5:35",
      "chapter": "5",
      "section": "35",
      "content": "§ 35. Ved tilsynsmyndighedens behandling af spørgsmål om løsladelse på prøve efter straffelovens § 38, stk. 1, finder § 1, § 2, nr. 1, og § 3 tilsvarende anvendelse."
    },
    {
      "provision_ref": "5:36",
      "chapter": "5",
      "section": "36",
      "content": "§ 36. Ved tilsynsmyndighedens behandling af spørgsmål om løsladelse på prøve efter straffelovens § 38, stk. 1, finder § 5, § 6, stk. 1, § 8, stk. 1, nr. 2 og stk. 2, samt § 9 tilsvarende anvendelse."
    },
    {
      "provision_ref": "5:37",
      "chapter": "5",
      "section": "37",
      "content": "§ 37. Ved tilsynsmyndighedens behandling af spørgsmål om løsladelse på prøve efter straffelovens § 38, stk. 1, finder § 10, stk. 1, samt §§ 11-13 tilsvarende anvendelse."
    },
    {
      "provision_ref": "6:38",
      "chapter": "6",
      "section": "38",
      "content": "§ 38. Ved tilsynsmyndighedens behandling af spørgsmål om løsladelse på prøve efter straffelovens § 38, stk. 2, finder § 5, § 6, stk. 1, § 8, stk. 1, nr. 2 og stk. 2, § 9, § 10, stk. 1, §§ 11-12, samt §§ 14-16 tilsvarende anvendelse."
    },
    {
      "provision_ref": "6:39",
      "chapter": "6",
      "section": "39",
      "content": "§ 39. Ved tilsynsmyndighedens behandling af spørgsmål om løsladelse på prøve efter straffelovens § 40 a finder § 5, § 6, stk. 2, § 8, stk. 1, nr. 2 og stk. 2, § 9, § 10, stk. 1, §§ 11-13, samt § 17, stk. 2, tilsvarende anvendelse."
    },
    {
      "provision_ref": "7:40",
      "chapter": "7",
      "section": "40",
      "content": "§ 40. Ved løsladelse af dømte, der udstår straf på bopælen under intensiv overvågning og kontrol, finder § 19, § 21, § 22, nr. 2 og 3, samt §§ 23-24 tilsvarende anvendelse."
    },
    {
      "provision_ref": "7:41",
      "chapter": "7",
      "section": "41",
      "content": "§ 41. Løsladelse, som sker efter endt strafudståelse, skal finde sted på et sådant tidspunkt, at afmontering af det elektroniske overvågningsudstyr er sket inden straffetidens udløb."
    },
    {
      "provision_ref": "8:42",
      "chapter": "8",
      "section": "42",
      "content": "§ 42. Bekendtgørelsen træder i kraft den 1. juli 2013. Stk. 2. Bekendtgørelse nr. 581 af 31. maj 2013 om løsladelse af dømte, der udstår fængselsstraf (løsladelsesbekendtgørelsen), ophæves samtidig."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Afgørelse om løsladelse på prøve efter straffelovens § 38 stk. 1, eller § 41, stk. 1, skal træffes 4 uger inden prøveløsladelsesdatoen, medmindre det ikke kan lade sig gøre af helt særlige grunde.",
      "valid_from": "2013-06-24",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Afgørelse om løsladelse på prøve skal dog efter straffuldbyrdelseslovens § 80, stk. 1, under alle omstændigheder træffes på et sådant tidspunkt, at løsladelse på prøve efter straffelovens 1) § 38, stk. 1, kan ske straks efter udståelse af to tredjedele af straffetiden, og 2) § 41, stk. 1, kan ske straks efter udståelse af 12 år af straffen på fængsel på livstid.",
      "valid_from": "2013-06-24",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Når prøveløsladelse efter straffelovens § 38 stk. 1, eller § 41, stk. 1, er nægtet, skal institutionen tage spørgsmålet om prøveløsladelse op til fornyet overvejelse, hvis det på et senere tidspunkt må antages, at betingelserne for prøveløsladelse er til stede.",
      "valid_from": "2013-06-24",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Når prøveløsladelse efter straffelovens § 38, stk. 1, er nægtet, påhviler det institutionen at tage spørgsmålet om prøveløsladelse op til fornyet overvejelse, når en indsat, 1) som udstår fængselsstraf i indtil 8 år, efter nægtelsen har udstået yderligere 3 måneder af straffen, eller 2) som udstår fængselsstraf i 8 år eller længere tidsbestemt fængselsstraf, efter nægtelsen har udstået yderligere 6 måneder af straffen. Stk. 2. Når prøveløsladelse efter straffelovens § 41, stk. 1, er nægtet, påhviler det institutionen at tage spørgsmålet om prøveløsladelse op til fornyet overvejelse, således at der kan tages stilling til spørgsmålet om prøveløsladelse senest 1 år efter nægtelsen, jf. straffuldbyrdelseslovens § 80, stk. 2. Stk. 3. Når en prøveløsladt er genindsat til udståelse af reststraffen, finder stk. 1 og 2 og § 3 tilsvarende anvendelse.",
      "valid_from": "2013-06-24",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Inden der træffes afgørelse om løsladelse på prøve, indhentes oplysninger om eventuelle verserende straffesager mod den indsatte fra Det centrale Kriminalregister. Fremkommer der herved oplysninger om en verserende straffesag, som ikke forventes afsluttet inden prøveløsladelsesdatoen, indhenter institutionen nærmere oplysninger fra anklagemyndigheden om straffesagens art og omfang, tidspunktet for straffesagens forventede afslutning og sagens forventede udfald.",
      "valid_from": "2013-06-24",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Før institutionen i sager om løsladelse efter straffelovens § 38, stk. 1 eller 2, eller § 41 træffer afgørelse om løsladelse på prøve eller sender indstilling herom til Justitsministeriet, Direktoratet for Kriminalforsorgen, indhenter institutionen en udtalelse om, hvorvidt der bør fastsættes tilsyn, om tilsynets muligheder og om vilkårsfastsættelsen, fra den afdeling af kriminalforsorgen, der i givet fald skal føre tilsyn med den pågældende, hvis 1) institutionen finder, at der bør fastsættes vilkår om tilsyn, 2) den indsatte tidligere har været undergivet tilsyn, 3) kriminalforsorgens afdeling har fremsat ønske om at afgive udtalelse, 4) den indsatte er dømt for vold eller seksualkriminalitet, eller 5) der efter § 9 indhentes udtalelse fra de sociale myndigheder. Stk. 2. I sager om løsladelse på prøve i medfør af straffelovens § 40 a indhenter institutionen en udtalelse fra den afdeling af kriminalforsorgen, der i givet fald skal føre tilsyn med den pågældende. Er der tale om løsladelse på prøve med vilkår om samfundstjeneste, skal afdelingens udtalelse omfatte spørgsmålet om den pågældendes egnethed til at overholde et sådant vilkår fastsat efter straffelovens § 40 a, stk. 3 og 4. I øvrigt skal afdelingens udtalelse i alle tilfælde omfatte spørgsmålet om tilsynets muligheder og om vilkårsfastsættelsen.",
      "valid_from": "2013-06-24",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Inden der træffes afgørelse om løsladelse på prøve, indhentes en udtalelse fra Retslægerådet, hvis 1) den indsatte udstår straf af fængsel på livstid, eller 2) der er tvivl om, hvorvidt den indsatte vil frembyde fare for andres liv eller helbred. Stk. 2. Til brug ved sagens forelæggelse for Retslægerådet skal der tilvejebringes en erklæring om den indsatte fra en speciallæge i psykiatri.",
      "valid_from": "2013-06-24",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Inden der træffes afgørelse om løsladelse på prøve, indhentes en udtalelse fra anklagemyndigheden, hvis 1) sagen har været forelagt Retslægerådet efter § 7, 2) institutionen har oplysninger, som giver grund til at antage, at anklagemyndigheden kan fremkomme med særlige oplysninger, som er af betydning for afgørelsen, eller 3) der er tale om løsladelse på prøve i medfør af straffelovens § 40 a af indsatte, der er dømt for farlig kriminalitet, herunder forsætlig brandstiftelse eller anden almenfarlig forbrydelse, grovere volds- eller sædelighedsforbrydelse, berigelsesforbrydelse forbundet med vold eller trussel om vold eller i øvrigt lovovertrædelser af særlig grov eller professionel karakter. Dette gælder dog ikke indsatte, der er idømt under 8 måneders fængsel, og som har været på fri fod mellem domfældelsen og iværksættelsen af straffuldbyrdelsen. Stk. 2. Inden der træffes afgørelse om løsladelse på prøve, indhentes en udtalelse fra den politidirektør, der har behandlet straffesagen, hvis politidirektøren i forbindelse med underretningen af kriminalforsorgen om, at den dømte skal udstå fængselsstraf mv., har oplyst, at den pågældende har tilknytning til rocker- og bandemiljøet.",
      "valid_from": "2013-06-24",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Før institutionen træffer afgørelse om løsladelse på prøve eller sender indstilling herom til Justitsministeriet, Direktoratet for Kriminalforsorgen, indhenter institutionen en udtalelse om vilkårsfastsættelsen fra de sociale myndigheder i den pågældendes bopælskommune, hvis den indsatte udstår straf for vold, drab eller sædelighedsforbrydelser mod mindreårige og 1) efter løsladelsen forventes at tage ophold hos personer, hos hvem der opholder sig mindreårige børn, 2) forventes at påtage sig beskæftigelse, der indebærer kontakt med mindreårige børn, 3) har ret til samvær med mindreårige børn, eller 4) institutionen finder, at sagens omstændigheder i øvrigt taler herfor.",
      "valid_from": "2013-06-24",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Inden institutionen tager stilling til spørgsmålet om løsladelse på prøve eller udarbejder indstilling herom til Justitsministeriet, Direktoratet for Kriminalforsorgen, skal den indsatte orienteres om de indstillinger, der vil blive lagt til grund for afgørelsen, og have lejlighed til at udtale sig. Stk. 2. Når institutionen efter reglerne i § 4, stk. 1, nr. 2, stk. 2 eller stk. 3, tager spørgsmålet om prøveløsladelse op til fornyet overvejelse og fortsat ikke finder, at betingelserne for prøveløsladelse er til stede, skal institutionen i de sager, hvor direktoratet i medfør af § 26, stk. 1, nr. 1, eller § 31 træffer afgørelse om prøveløsladelse, orientere den indsatte om institutionens indstilling til spørgsmålet. Samtidig spørges den indsatte, om sagen ønskes forelagt direktoratet. Hvis den indsatte ønsker det, forelægges sagen for direktoratet. Inden spørgsmålet om prøveløsladelse forelægges for direktoratet, skal den indsatte have lejlighed til at udtale sig.",
      "valid_from": "2013-06-24",
      "valid_to": null
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Afgørelse om, at en indsat skal løslades på prøve, skal snarest muligt forkyndes for den pågældende ved institutionens foranstaltning. Samtidig vejledes den indsatte udførligt om afgørelsens betydning, herunder om forståelsen af de fastsatte vilkår og om virkningen af vilkårsovertrædelser, jf. straffelovens § 40, § 40 a, stk. 7, jf. § 40, og § 42, jf. § 40. Stk. 2. Den indsatte skal ved sin underskrift på prøveløsladelsesresolutionen bekræfte, at resolutionen er forkyndt, og at vejledning om virkningen af vilkårsovertrædelser er givet i overensstemmelse med stk. 1. Stk. 3. Den indsatte skal have udleveret kopi af prøveløsladelsesresolutionen.",
      "valid_from": "2013-06-24",
      "valid_to": null
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Når institutionen træffer afgørelse om nægtelse af prøveløsladelse, skal der gøres notat om begrundelsen for den trufne afgørelse. Begrundelsen skal opfylde kravene til begrundelsen for en afgørelse, jf. forvaltningslovens § 24. Notatet skal endvidere indeholde oplysning om, 1) hvornår afgørelsen er meddelt den indsatte, 2) hvornår fristen for at indgive klage til justitsministeren udløber, jf. straffuldbyrdelseslovens § 111, stk. 2, 3) at den indsatte er vejledt om muligheden for at indbringe spørgsmålet for justitsministeren og om fristen for at indgive klage, og 4) hvorvidt den indsatte ved afgørelsens meddelelse har tilkendegivet, at spørgsmålet ønskes indbragt for justitsministeren. Stk. 2. Når institutionen træffer afgørelse om nægtelse af prøveløsladelse efter straffelovens § 38, stk. 1, skal notatet endvidere indeholde oplysning om, at den indsatte er vejledt om, at den endelige administrative afgørelse om prøveløsladelse kan kræves indbragt for retten, jf. straffuldbyrdelseslovens § 112, nr. 6. Stk. 3. Den indsatte skal efter anmodning have udleveret det notat, der er udfærdiget efter stk. 1-2.",
      "valid_from": "2013-06-24",
      "valid_to": null
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Hvis en indsat tilkendegiver, at institutionens afslag på prøveløsladelse ønskes påklaget til justitsministeren, skal institutionen snarest muligt og inden 10 dage sende sagen til Justitsministeriet, Direktoratet for Kriminalforsorgen.",
      "valid_from": "2013-06-24",
      "valid_to": null
    },
    {
      "provision_ref": "1:14",
      "chapter": "1",
      "section": "14",
      "content": "§ 14. Institutionen skal overveje, om indsatte, der var under 18 år på gerningstidspunktet, kan løslades på prøve efter straffelovens § 38, stk. 2. Indstilling herom skal forelægges for Justitsministeriet, Direktoratet for Kriminalforsorgen, medmindre institutionen finder løsladelse i medfør af denne bestemmelse klart utilrådelig.",
      "valid_from": "2013-06-24",
      "valid_to": null
    },
    {
      "provision_ref": "1:15",
      "chapter": "1",
      "section": "15",
      "content": "§ 15. Indsatte, der selv rejser spørgsmål om løsladelse på prøve efter straffelovens § 38, stk. 2, skal vejledes om de gældende regler og praksis. Den pågældende opfordres samtidig til at aflevere en eventuel ansøgning til institutionen. Stk. 2. Hvis institutionen finder, at der er grundlag for løsladelse på prøve, indhentes med den indsattes samtykke en udtalelse som nævnt i § 6 samt eventuelt § 8, stk. 2, og § 9, inden sagen forelægges for Justitsministeriet, Direktoratet for Kriminalforsorgen.",
      "valid_from": "2013-06-24",
      "valid_to": null
    },
    {
      "provision_ref": "1:16",
      "chapter": "1",
      "section": "16",
      "content": "§ 16. Er en ansøgning om løsladelse begrundet med vanskeligheder i den indsattes hjem, skal institutionen foranledige besøg aflagt i hjemmet, medmindre forholdene på forhånd er institutionen bekendt, eller de forhold den indsatte anfører til støtte for ansøgningen, efter praksis ikke kan medføre, at ansøgningen imødekommes.",
      "valid_from": "2013-06-24",
      "valid_to": null
    },
    {
      "provision_ref": "1:17",
      "chapter": "1",
      "section": "17",
      "content": "§ 17. Spørgsmålet om, hvorvidt en indsat kan komme i betragtning til løsladelse på prøve efter straffelovens § 40 a, drøftes i forbindelse med, at der udarbejdes plan for den pågældendes strafudståelse og tiden efter løsladelse, jf. straffuldbyrdelseslovens § 31, stk. 2. Stk. 2. Indsatte, der selv rejser spørgsmål om løsladelse på prøve efter straffelovens § 40 a, skal vejledes om de gældende regler og praksis. Den pågældende opfordres samtidig til at aflevere en eventuel ansøgning til institutionen. Stk. 3. Indstilling om løsladelse på prøve efter straffelovens § 40 a forelægges for Justitsministeriet, Direktoratet for Kriminalforsorgen, jf. § 30, 1. pkt., hvis institutionen finder, at tidlig prøveløsladelse efter § 40 a skal ske, eller hvis den indsatte ansøger om tidlig prøveløsladelse.",
      "valid_from": "2013-06-24",
      "valid_to": null
    },
    {
      "provision_ref": "1:18",
      "chapter": "1",
      "section": "18",
      "content": "§ 18. Hvis institutionen finder, at der er grundlag for løsladelse på prøve efter straffelovens § 40 a, indhenter institutionen oplysninger og udtalelser i overensstemmelse med bestemmelserne i §§ 5-9.",
      "valid_from": "2013-06-24",
      "valid_to": null
    },
    {
      "provision_ref": "2:19",
      "chapter": "2",
      "section": "19",
      "content": "§ 19. Ved løsladelsesdatoen forstås i denne bekendtgørelse den beregnede dato for prøveløsladelse eller den dag, hvor løsladelse efter endt strafudståelse skal finde sted, jf. strafberegningsbekendtgørelsens kapitel 4 og 5.",
      "valid_from": "2013-06-24",
      "valid_to": null
    },
    {
      "provision_ref": "2:20",
      "chapter": "2",
      "section": "20",
      "content": "§ 20. Løsladelse, som sker efter endt strafudståelse, skal finde sted på et sådant tidspunkt, at den løsladte ved benyttelse af offentlige trafikmidler kan nå til en bopæl her i landet inden straffetidens udløb.",
      "valid_from": "2013-06-24",
      "valid_to": null
    },
    {
      "provision_ref": "2:21",
      "chapter": "2",
      "section": "21",
      "content": "§ 21. Hvis løsladelsesdatoen falder på en lørdag, søndag eller søgnehelligdag, kan indsatte, der udstår fængselsstraf i 30 dage eller derover, løslades den nærmest forudgående hele hverdag, i påsken dog også påskelørdag, hvis den pågældende selv ønsker det, jf. dog stk. 2-3. Stk. 2. Løsladelsen kan dog højst fremrykkes med 3 dage. Stk. 3. Fremrykning af løsladelsen efter stk. 1 kan undlades, hvis 1) undvigelse eller udeblivelse fra udgang har fundet sted inden for de sidste 4 uger før løsladelsesdatoen, eller 2) der er en bestyrket mistanke om, at undvigelse eller udeblivelse fra udgang tidligere end 4 uger før løsladelsesdatoen har fundet sted med henblik på udnyttelse af adgangen til fremrykning.",
      "valid_from": "2013-06-24",
      "valid_to": null
    },
    {
      "provision_ref": "2:22",
      "chapter": "2",
      "section": "22",
      "content": "§ 22. Indsatte, der udstår fængselsstraf i 30 dage eller derover, kan løslades indtil 3 dage før løsladelsesdatoen, 1) hvis det er nødvendigt, for at den pågældende kan påbegynde dokumenteret beskæftigelse eller uddannelse, der er af væsentlig betydning for den pågældendes beskæftigelsesmæssige situation ved løsladelsen, 2) når det af hensyn til fremskaffelse af ophold og arbejde eller andet underhold er afgørende nødvendigt, at den pågældende kan betjenes på et offentligt kontor eller hos en offentlig myndighed inden en weekend, 3) i tilfælde, hvor der ellers ville blive givet tilladelse til udgang med henblik på at besøge en nærstående person, som er alvorligt syg, at være til stede ved en nærstående persons begravelse eller besøge nærstående personer ved vigtige familiebegivenheder, eller 4) hvis der opstår akut mangel på pladser i en institution.",
      "valid_from": "2013-06-24",
      "valid_to": null
    },
    {
      "provision_ref": "2:23",
      "chapter": "2",
      "section": "23",
      "content": "§ 23. Indsatte, der udstår fængselsstraf i under 30 dage, kan løslades tidligere i tilfælde, hvor der ellers ville blive givet tilladelse til udgang med henblik på at besøge nærstående personer, som er alvorligt syge, eller at være til stede ved en nærstående persons begravelse.",
      "valid_from": "2013-06-24",
      "valid_to": null
    },
    {
      "provision_ref": "2:24",
      "chapter": "2",
      "section": "24",
      "content": "§ 24. Indsatte, der udstår straf af fængsel i 3 måneder eller derover, kan løslades indtil 5 dage før jul, hvis løsladelsesdatoen falder i tidsrummet fra den 23. december til den 3. januar, jf. dog stk. 2-3. Stk. 2. Det er en forudsætning for fremrykning af løsladelsen efter stk. 1, at 1) mindst 2 måneder af straffen er udstået, den dag løsladelsen finder sted, 2) der er sikret den pågældende passende ophold og arbejde eller andet underhold, og 3) der ikke i øvrigt foreligger omstændigheder, som gør fremrykning af løsladelsen utilrådelig. Stk. 3. Fremrykning af løsladelsen efter stk. 1 kan undlades, hvis 1) undvigelse eller udeblivelse fra udgang har fundet sted i tidsrummet fra den 1. oktober samme år, 2) der er en bestyrket mistanke om, at undvigelse eller udeblivelse fra udgang før 1. oktober samme år har fundet sted med henblik på udnyttelse af adgangen til fremrykning, eller 3) den pågældende er udeblevet fra tilsigelse til den aktuelle afsoning uanset tidspunktet herfor.",
      "valid_from": "2013-06-24",
      "valid_to": null
    },
    {
      "provision_ref": "3:25",
      "chapter": "3",
      "section": "25",
      "content": "§ 25. Afgørelse om prøveløsladelse og spørgsmål om anvendelse af denne bekendtgørelse i øvrigt træffes af fængslets eller arresthusets leder eller den, der bemyndiges dertil, jf. dog § 26, § 28, § 30 og § 31. Stk. 2. Hvis en indsat er udstationeret til eller anbragt i en af kriminalforsorgens pensioner eller en institution m.v. uden for kriminalforsorgen, træffes afgørelse som nævnt i stk. 1 af den institution, hvorfra den indsatte er udstationeret, eller af den indsattes moderinstitution.",
      "valid_from": "2013-06-24",
      "valid_to": null
    },
    {
      "provision_ref": "3:26",
      "chapter": "3",
      "section": "26",
      "content": "§ 26. Afgørelse om, hvorvidt indsatte, skal løslades på prøve efter straffelovens § 38, stk. 1, træffes af Justitsministeriet, Direktoratet for Kriminalforsorgen, hvis 1) den indsatte udstår straf af fængsel i 8 år eller længere tidsbestemt fængselsstraf, 2) den indsatte skal have ophold i et andet nordisk land, og der foreligger spørgsmål om at overføre tilsynet med den pågældende til det pågældende lands myndigheder, 3) fængslet eller arresthuset finder, at prøveløsladelse skal ske mod den pågældendes samtykke efter straffelovens § 38, stk. 1, jf. stk. 4, eller 4) der er uenighed mellem institutionen og a) vedkommende afdeling af kriminalforsorgen om vilkårsfastsættelsen, jf. § 6, b) vedkommende bopælskommune (socialforvaltningen) om vilkårsfastsættelsen, jf. § 9, eller c) anklagemyndigheden eller politidirektøren om, hvorvidt prøveløsladelse skal ske, jf. § 8. Stk. 2. Afgørelse om prøveløsladelse af indsatte, der er omfattet af stk. 1, træffes efter indstilling fra fængslet eller arresthuset.",
      "valid_from": "2013-06-24",
      "valid_to": null
    },
    {
      "provision_ref": "3:27",
      "chapter": "3",
      "section": "27",
      "content": "§ 27. Afgørelse om prøveløsladelse efter straffelovens § 38, stk. 1, af dømte, der er på fri fod, og som under straffesagen har været varetægtsfængslet så længe, at to tredjedele af straffetiden, dog mindst to måneder, er udstået ved varetægtsfængslingens ophør, træffes af det arresthus, hvorfra den dømte er løsladt fra varetægt, jf. dog § 26. Stk. 2. Afgørelse om prøveløsladelse efter straffelovens § 38, stk. 1, af dømte, der under straffesagen har været undergivet frihedsberøvende foranstaltninger, der træder i stedet for varetægt (varetægtssurrogat), eller som i anledning af dommen har været undergivet frihedsberøvende foranstaltninger efter straffelovens § 73, stk. 1, indtil straffen kunne fuldbyrdes, træffes, når to tredjedele af straffetiden er udstået ved disse foranstaltninger, af det arresthus, hvor den pågældende ellers ville være anbragt.",
      "valid_from": "2013-06-24",
      "valid_to": null
    },
    {
      "provision_ref": "3:28",
      "chapter": "3",
      "section": "28",
      "content": "§ 28. Afgørelse om, hvorvidt indsatte skal løslades på prøve efter straffelovens § 38, stk. 2, træffes af Justitsministeriet, Direktoratet for Kriminalforsorgen, efter indstilling fra fængslet eller arresthuset, jf. dog § 29.",
      "valid_from": "2013-06-24",
      "valid_to": null
    },
    {
      "provision_ref": "3:29",
      "chapter": "3",
      "section": "29",
      "content": "§ 29. Fængslets eller arresthusets leder eller den, der bemyndiges dertil, træffer afgørelse om, hvorvidt 1) udenlandske indsatte, der udstår fængselsstraf i indtil 8 år, og som efter udståelse af straffen skal udvises med et indrejseforbud, skal løslades på prøve i henhold til straffelovens § 38, stk. 2, når halvdelen, dog mindst 2 måneder, af straffetiden er udstået, 2) indsatte, der udstår fængselsstraf for overtrædelse af § 60 i beredskabsloven, § 6 i lov om værnepligtens opfyldelse ved civilt arbejde, og § 23, stk. 1, 2. pkt., i den militære straffelov, skal løslades på prøve efter straffelovens § 38, stk. 2, når halvdelen, dog mindst 2 måneder, af straffetiden er udstået. Stk. 2. Afgørelse om, hvorvidt indsatte skal løslades på prøve efter stk. 1 træffes dog af Justitsministeriet, Direktoratet for Kriminalforsorgen, hvis 1) fængslet eller arresthuset i de i stk. 1, nr. 1, nævnte situationer finder, at forudsætningerne for prøveløsladelse er opfyldt, men den indsatte ikke ønsker at blive prøveløsladt efter straffelovens § 38, stk. 2, 2) den indsatte skal have ophold i et andet nordisk land, og der foreligger spørgsmål om at overføre tilsynet med den pågældende til det pågældende lands myndigheder, eller 3) der er uenighed mellem institutionen og anklagemyndigheden eller politidirektøren om, hvorvidt prøveløsladelse skal ske, jf. § 8, stk. 1, nr. 2 og stk. 2. Stk. 3. Afgørelse om prøveløsladelse af indsatte, der er omfattet af stk. 2, træffes efter indstilling fra fængslet eller arresthuset.",
      "valid_from": "2013-06-24",
      "valid_to": null
    },
    {
      "provision_ref": "3:30",
      "chapter": "3",
      "section": "30",
      "content": "§ 30. Afgørelse om, hvorvidt indsatte skal løslades på prøve efter straffelovens § 40 a, træffes af Justitsministeriet, Direktoratet for Kriminalforsorgen, efter indstilling fra fængslet eller arresthuset. Hvis den dømte udstår fængselsstraf i under 8 måneder, træffes afgørelsen dog af fængslets eller arresthusets leder eller den, der bemyndiges dertil, jf. dog de tilfælde, der er nævnt i § 26, stk. 1, nr. 2 og 4.",
      "valid_from": "2013-06-24",
      "valid_to": null
    },
    {
      "provision_ref": "3:31",
      "chapter": "3",
      "section": "31",
      "content": "§ 31. Afgørelse om, hvorvidt indsatte, der udstår straf af fængsel på livstid, skal løslades på prøve efter straffelovens § 41, stk. 1, træffes af Justitsministeriet, Direktoratet for Kriminalforsorgen, efter indstilling fra fængslet eller arresthuset.",
      "valid_from": "2013-06-24",
      "valid_to": null
    },
    {
      "provision_ref": "4:32",
      "chapter": "4",
      "section": "32",
      "content": "§ 32. Afgørelse om prøveløsladelse efter straffelovens § 38, stk. 1, og spørgsmål om anvendelse af denne bekendtgørelse i øvrigt træffes af tilsynsmyndighedens leder eller den, der bemyndiges dertil, jf. dog § 33. Det samme gælder afgørelse om prøveløsladelse efter straffelovens § 40 a, jf. dog § 33, nr. 1, 3 og 4.",
      "valid_from": "2013-06-24",
      "valid_to": null
    },
    {
      "provision_ref": "4:33",
      "chapter": "4",
      "section": "33",
      "content": "§ 33. Afgørelse efter § 32 træffes af Justitsministeriet, Direktoratet for Kriminalforsorgen, hvis 1) den dømte skal have ophold i et andet nordisk land, og der foreligger spørgsmål om at overføre tilsynet med den pågældende til det pågældende lands myndigheder, 2) tilsynsmyndigheden finder, at prøveløsladelse skal ske mod den pågældendes samtykke efter straffelovens § 38, stk.1, jf. stk. 4, 3) der er uenighed mellem den afdeling af kriminalforsorgen, der træffer afgørelse om prøveløsladelse, og den afdeling, der i givet fald skal føre tilsyn med den pågældende, om vilkårsfastsættelsen, eller 4) der er uenighed mellem tilsynsmyndigheden og anklagemyndigheden eller politidirektøren om, hvorvidt prøveløsladelse skal ske, jf. § 8, stk. 1, nr. 2 og stk. 2.",
      "valid_from": "2013-06-24",
      "valid_to": null
    },
    {
      "provision_ref": "4:34",
      "chapter": "4",
      "section": "34",
      "content": "§ 34. Afgørelse om, hvorvidt dømte skal løslades på prøve efter straffelovens § 38, stk. 2, træffes af Justitsministeriet, Direktoratet for Kriminalforsorgen, efter indstilling fra tilsynsmyndigheden.",
      "valid_from": "2013-06-24",
      "valid_to": null
    },
    {
      "provision_ref": "5:35",
      "chapter": "5",
      "section": "35",
      "content": "§ 35. Ved tilsynsmyndighedens behandling af spørgsmål om løsladelse på prøve efter straffelovens § 38, stk. 1, finder § 1, § 2, nr. 1, og § 3 tilsvarende anvendelse.",
      "valid_from": "2013-06-24",
      "valid_to": null
    },
    {
      "provision_ref": "5:36",
      "chapter": "5",
      "section": "36",
      "content": "§ 36. Ved tilsynsmyndighedens behandling af spørgsmål om løsladelse på prøve efter straffelovens § 38, stk. 1, finder § 5, § 6, stk. 1, § 8, stk. 1, nr. 2 og stk. 2, samt § 9 tilsvarende anvendelse.",
      "valid_from": "2013-06-24",
      "valid_to": null
    },
    {
      "provision_ref": "5:37",
      "chapter": "5",
      "section": "37",
      "content": "§ 37. Ved tilsynsmyndighedens behandling af spørgsmål om løsladelse på prøve efter straffelovens § 38, stk. 1, finder § 10, stk. 1, samt §§ 11-13 tilsvarende anvendelse.",
      "valid_from": "2013-06-24",
      "valid_to": null
    },
    {
      "provision_ref": "6:38",
      "chapter": "6",
      "section": "38",
      "content": "§ 38. Ved tilsynsmyndighedens behandling af spørgsmål om løsladelse på prøve efter straffelovens § 38, stk. 2, finder § 5, § 6, stk. 1, § 8, stk. 1, nr. 2 og stk. 2, § 9, § 10, stk. 1, §§ 11-12, samt §§ 14-16 tilsvarende anvendelse.",
      "valid_from": "2013-06-24",
      "valid_to": null
    },
    {
      "provision_ref": "6:39",
      "chapter": "6",
      "section": "39",
      "content": "§ 39. Ved tilsynsmyndighedens behandling af spørgsmål om løsladelse på prøve efter straffelovens § 40 a finder § 5, § 6, stk. 2, § 8, stk. 1, nr. 2 og stk. 2, § 9, § 10, stk. 1, §§ 11-13, samt § 17, stk. 2, tilsvarende anvendelse.",
      "valid_from": "2013-06-24",
      "valid_to": null
    },
    {
      "provision_ref": "7:40",
      "chapter": "7",
      "section": "40",
      "content": "§ 40. Ved løsladelse af dømte, der udstår straf på bopælen under intensiv overvågning og kontrol, finder § 19, § 21, § 22, nr. 2 og 3, samt §§ 23-24 tilsvarende anvendelse.",
      "valid_from": "2013-06-24",
      "valid_to": null
    },
    {
      "provision_ref": "7:41",
      "chapter": "7",
      "section": "41",
      "content": "§ 41. Løsladelse, som sker efter endt strafudståelse, skal finde sted på et sådant tidspunkt, at afmontering af det elektroniske overvågningsudstyr er sket inden straffetidens udløb.",
      "valid_from": "2013-06-24",
      "valid_to": null
    },
    {
      "provision_ref": "8:42",
      "chapter": "8",
      "section": "42",
      "content": "§ 42. Bekendtgørelsen træder i kraft den 1. juli 2013. Stk. 2. Bekendtgørelse nr. 581 af 31. maj 2013 om løsladelse af dømte, der udstår fængselsstraf (løsladelsesbekendtgørelsen), ophæves samtidig.",
      "valid_from": "2013-06-24",
      "valid_to": null
    }
  ],
  "definitions": [
    {
      "term": "løsladelsesdatoen",
      "definition": "i denne bekendtgørelse den beregnede dato for prøveløsladelse eller den dag, hvor løsladelse efter endt strafudståelse skal finde sted, jf",
      "source_provision": "2:19"
    }
  ]
}
