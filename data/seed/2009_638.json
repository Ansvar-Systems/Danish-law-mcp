{
  "id": "2009:638",
  "type": "statute",
  "title": "Bekendtgørelse om diplomuddannelsen i ledelse",
  "short_name": "BEK H#LOKDOK04",
  "status": "in_force",
  "issued_date": "2009-06-29",
  "url": "https://www.retsinformation.dk/eli/lta/2009/638/xml",
  "description": "Retsinformation source. DocumentId=AT003808; AccessionNumber=B20090063805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Diplomuddannelsen har til formål at forbedre voksnes erhvervskompetence og deres personlige og faglige kompetence til selvstændigt at varetage ledelsesopgaver i såvel private som offentlige virksomheder og institutioner m.v., samt give forudsætninger for videreuddannelse. Stk. 2. Uddannelsen gennemføres på et niveau, der svarer til niveauet for en professionsbacheloruddannelse eller en bacheloruddannelse. Stk. 3. Undervisningen skal være baseret på den nyeste viden om centrale tendenser i erhverv og professioner samt forskning. Stk. 4. Uddannelsen udgør et selvstændigt afrundet uddannelsesforløb."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Uddannelsen er en erhvervsrettet videregående deltidsuddannelse, der udbydes som åben uddannelse. Stk. 2. Uddannelsen er normeret til ét studenterårsværk. Ét studenterårsværk er en heltidsstuderendes arbejde i 1 år og svarer til 60 ECTS-point. Stk. 3. Institutionen tilrettelægger uddannelsen som deltidsundervisning inden for en tidsramme på indtil 3 år, men kan tilrettelægge den som heltidsundervisning, jf. § 2, stk. 7, i lov om åben uddannelse. Stk. 4. Uddannelsen tilrettelægges som fagligt afgrænsede moduler, jf. § 2, stk. 3, i lov om åben uddannelse. Stk. 5. Uddannelsen skal være afsluttet senest 6 år efter, at den studerende er begyndt på uddannelsen. Institutionen kan ved usædvanlige forhold dispensere herfra."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Den, der har gennemført diplomuddannelsen i ledelse, har ret til at anvende betegnelsen diplom i ledelse. Den engelske betegnelse er Diploma of Leadership."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Diplomuddannelsen i ledelse, herunder dens faglige indhold, jf. § 7, skal godkendes af Undervisningsministeriet, inden den udbydes. Stk. 2. Uddannelsen udbydes af institutioner, der er godkendt hertil af Undervisningsministeriet."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Institutionen bestemmer selv, hvor mange studerende den vil optage, medmindre ministeriet fastsætter et årligt minimums- eller maksimumstal for optagelseskapaciteten. Stk. 2. Udbud af uddannelsen skal annonceres offentligt."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Adgang til uddannelsen er betinget af, at ansøgeren har gennemført en uddannelse på niveau med en mellemlang videregående uddannelse, en bacheloruddannelse, en relevant uddannelse mindst på niveau med en kort videregående uddannelse eller en videregående voksenuddannelse gennemført som reguleret forløb. Institutionerne kan i studieordningen, jf. § 9, stk. 1, fastsætte regler om krav til ansøgerens særlige faglige forudsætninger. Stk. 2. Ansøgere skal have mindst 2 års relevant erhvervserfaring efter gennemført adgangsgivende uddannelse. Stk. 3. Institutionen kan optage ansøgere, der ikke opfylder betingelserne i stk. 1, men som ud fra en konkret vurdering skønnes at have forudsætninger, der kan sidestilles hermed."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Uddannelsen indeholder efter regler fastsat i studieordningen, jf. § 9, stk. 1: 1) 6 obligatoriske moduler, hver svarende til 5 ECTS-point: a) Personligt lederskab 1: Lederskab og kommunikation, b) Personligt lederskab 2: Professionelt lederskab, c) Ledelse og medarbejdere 1: Ledelse i dynamiske relationer, d) Ledelse og medarbejdere 2: Ledelse i lærings- og kompetencerelationer, e) Ledelse og organisation 1: Organisation og processer, og f) Ledelse og organisation 2: organisation, styring og strategi. 2) 3 valgmoduler valgt inden for uddannelsens faglige område, hver svarende til 5 ECTS-point. 3) Et afgangsprojekt, svarende til 15 ECTS-point, der inden for et af institutionen godkendt emne i tilknytning til uddannelsens 9 moduler dokumenterer, at niveauet for uddannelsen er opnået."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Hvert af de 9 moduler, jf. § 7, afsluttes med en bedømmelse. Regler herom fastsættes i studieordningen, jf. § 9, stk. 1. Stk. 2. Afgangsprojektet afsluttes med en individuel bedømmelse med ekstern censur. Stk. 3. For prøver og eksamen gælder øvrigt reglerne i bekendtgørelse om prøver og eksamen i erhvervsrettede uddannelser (eksamensbekendtgørelsen) og bekendtgørelse om karakterskala og anden bedømmelse (karakterskalabekendtgørelsen)."
    },
    {
      "provision_ref": "5:9",
      "chapter": "5",
      "section": "9",
      "content": "§ 9. De institutioner, der udbyder uddannelsen, udarbejder i fællesskab inden for bekendtgørelsens rammer de nærmere regler for uddannelsen i en studieordning. Studieordningen skal indeholde regler om: 1) Adgangsgivende uddannelser og særlige faglige forudsætninger, jf. § 6, stk. 1. 2) De enkelte moduler, jf. § 7, nr. 1 – 2: a) Mål for læringsudbytte, b) Indhold, c) Omfang angivet i ECTS-point, d) Undervisnings- og arbejdsformer og e) Tidsmæssig placering, herunder tilrettelæggelse som heltid og deltid. 3) Udarbejdelse af afgangsprojekt, jf. § 7, nr. 3. 4) Bedømmelse, jf. § 8, stk. 1. 5) Overgangsordninger, jf. § 10, stk. 2. 6) Merit, jf. § 11. Stk. 2. Ud over regler fastsat i henhold til denne bekendtgørelse indeholder studieordningen regler fastsat i henhold til eksamensbekendtgørelsen. Stk. 3. Det skal af studieordningen fremgå, at institutionen, når det er begrundet i usædvanlige forhold, kan dispensere fra de regler i studieordningen, der alene er fastsat af institutionerne."
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Ved udarbejdelse af studieordning og væsentlige ændringer heraf indhenter institutionerne udtalelse fra aftagerrepræsentanter og fra censorformandskabet. Stk. 2. Studieordning og væsentlige ændringer heraf skal indeholde de fornødne overgangsordninger og træde i kraft ved et studieårs begyndelse. Stk. 3. Gældende studieordning skal være tilgængelig på institutionernes hjemmeside."
    },
    {
      "provision_ref": "6:11",
      "chapter": "6",
      "section": "11",
      "content": "§ 11. Beståede uddannelseselementer fra en anden dansk eller udenlandsk videregående uddannelse kan efter institutionens afgørelse i det enkelte tilfælde eller efter regler fastsat af institutionen i studieordningen træde i stedet for uddannelseselementer, der er omfattet af denne bekendtgørelse (merit). Afgørelsen træffes på grundlag af en faglig vurdering af ækvivalensen mellem de berørte uddannelseselementer."
    },
    {
      "provision_ref": "6:12",
      "chapter": "6",
      "section": "12",
      "content": "§ 12. Certificerede uddannelsesmoduler i offentlig ledelse på diplomniveau, der er bestået, giver ret til merit til det tilsvarende modul i diplomuddannelse i ledelse i forholdet 1:1, jf. bekendtgørelse om certificering af uddannelseselementer i offentlig ledelse på diplomniveau og etablering af et certificeringsråd (certificeringsbekendtgørelsen). Stk. 2. Institutionerne indberetter årligt antallet af indgivne meritansøgninger, jf. stk. 1, til Undervisningsministeriet."
    },
    {
      "provision_ref": "6:13",
      "chapter": "6",
      "section": "13",
      "content": "§ 13. Undervisningsministeriet kan tillade fravigelse af denne bekendtgørelse som led i forsøg. Samtidig fastsætter ministeriet forsøgets varighed og rapporteringsformen."
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Undervisningsministeriet træffer afgørelse om at dispensere fra denne bekendtgørelse, når det er begrundet i usædvanlige forhold, bortset fra de tilfælde, der er nævnt i § 2, stk. 5."
    },
    {
      "provision_ref": "6:15",
      "chapter": "6",
      "section": "15",
      "content": "§ 15. Institutionens afgørelser i henhold til denne bekendtgørelse kan indbringes for Undervisningsministeriet, når klagen vedrører retlige spørgsmål. Klagen indgives til institutionen, der afgiver en udtalelse, som klageren skal have lejlighed til at kommentere inden for en frist af mindst 1 uge. Institutionen sender klagen til ministeriet vedlagt udtalelsen og klagerens eventuelle kommentarer hertil. Stk. 2. Fristen for at indgive klage efter stk. 1 er 2 uger fra den dag, afgørelsen er meddelt klageren."
    },
    {
      "provision_ref": "7:16",
      "chapter": "7",
      "section": "16",
      "content": "§ 16. Bekendtgørelsen træder i kraft den 1. juli 2009 og har virkning for studerende, der er begyndt på uddannelsen den 1. august 2009 eller senere. Stk. 2. Bekendtgørelse nr. 120 af 25. februar 2003 om diplomuddannelsen i ledelse ophæves. Stk. 3. Studerende, der senest den 1. januar 2010 begynder på uddannelsen, kan, såfremt den enkelte institutionens forhold tillader det, færdiggøre uddannelsen efter reglerne i den i stk. 2 nævnte bekendtgørelse."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Diplomuddannelsen har til formål at forbedre voksnes erhvervskompetence og deres personlige og faglige kompetence til selvstændigt at varetage ledelsesopgaver i såvel private som offentlige virksomheder og institutioner m.v., samt give forudsætninger for videreuddannelse. Stk. 2. Uddannelsen gennemføres på et niveau, der svarer til niveauet for en professionsbacheloruddannelse eller en bacheloruddannelse. Stk. 3. Undervisningen skal være baseret på den nyeste viden om centrale tendenser i erhverv og professioner samt forskning. Stk. 4. Uddannelsen udgør et selvstændigt afrundet uddannelsesforløb.",
      "valid_from": "2009-06-29",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Uddannelsen er en erhvervsrettet videregående deltidsuddannelse, der udbydes som åben uddannelse. Stk. 2. Uddannelsen er normeret til ét studenterårsværk. Ét studenterårsværk er en heltidsstuderendes arbejde i 1 år og svarer til 60 ECTS-point. Stk. 3. Institutionen tilrettelægger uddannelsen som deltidsundervisning inden for en tidsramme på indtil 3 år, men kan tilrettelægge den som heltidsundervisning, jf. § 2, stk. 7, i lov om åben uddannelse. Stk. 4. Uddannelsen tilrettelægges som fagligt afgrænsede moduler, jf. § 2, stk. 3, i lov om åben uddannelse. Stk. 5. Uddannelsen skal være afsluttet senest 6 år efter, at den studerende er begyndt på uddannelsen. Institutionen kan ved usædvanlige forhold dispensere herfra.",
      "valid_from": "2009-06-29",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Den, der har gennemført diplomuddannelsen i ledelse, har ret til at anvende betegnelsen diplom i ledelse. Den engelske betegnelse er Diploma of Leadership.",
      "valid_from": "2009-06-29",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Diplomuddannelsen i ledelse, herunder dens faglige indhold, jf. § 7, skal godkendes af Undervisningsministeriet, inden den udbydes. Stk. 2. Uddannelsen udbydes af institutioner, der er godkendt hertil af Undervisningsministeriet.",
      "valid_from": "2009-06-29",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Institutionen bestemmer selv, hvor mange studerende den vil optage, medmindre ministeriet fastsætter et årligt minimums- eller maksimumstal for optagelseskapaciteten. Stk. 2. Udbud af uddannelsen skal annonceres offentligt.",
      "valid_from": "2009-06-29",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Adgang til uddannelsen er betinget af, at ansøgeren har gennemført en uddannelse på niveau med en mellemlang videregående uddannelse, en bacheloruddannelse, en relevant uddannelse mindst på niveau med en kort videregående uddannelse eller en videregående voksenuddannelse gennemført som reguleret forløb. Institutionerne kan i studieordningen, jf. § 9, stk. 1, fastsætte regler om krav til ansøgerens særlige faglige forudsætninger. Stk. 2. Ansøgere skal have mindst 2 års relevant erhvervserfaring efter gennemført adgangsgivende uddannelse. Stk. 3. Institutionen kan optage ansøgere, der ikke opfylder betingelserne i stk. 1, men som ud fra en konkret vurdering skønnes at have forudsætninger, der kan sidestilles hermed.",
      "valid_from": "2009-06-29",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Uddannelsen indeholder efter regler fastsat i studieordningen, jf. § 9, stk. 1: 1) 6 obligatoriske moduler, hver svarende til 5 ECTS-point: a) Personligt lederskab 1: Lederskab og kommunikation, b) Personligt lederskab 2: Professionelt lederskab, c) Ledelse og medarbejdere 1: Ledelse i dynamiske relationer, d) Ledelse og medarbejdere 2: Ledelse i lærings- og kompetencerelationer, e) Ledelse og organisation 1: Organisation og processer, og f) Ledelse og organisation 2: organisation, styring og strategi. 2) 3 valgmoduler valgt inden for uddannelsens faglige område, hver svarende til 5 ECTS-point. 3) Et afgangsprojekt, svarende til 15 ECTS-point, der inden for et af institutionen godkendt emne i tilknytning til uddannelsens 9 moduler dokumenterer, at niveauet for uddannelsen er opnået.",
      "valid_from": "2009-06-29",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Hvert af de 9 moduler, jf. § 7, afsluttes med en bedømmelse. Regler herom fastsættes i studieordningen, jf. § 9, stk. 1. Stk. 2. Afgangsprojektet afsluttes med en individuel bedømmelse med ekstern censur. Stk. 3. For prøver og eksamen gælder øvrigt reglerne i bekendtgørelse om prøver og eksamen i erhvervsrettede uddannelser (eksamensbekendtgørelsen) og bekendtgørelse om karakterskala og anden bedømmelse (karakterskalabekendtgørelsen).",
      "valid_from": "2009-06-29",
      "valid_to": null
    },
    {
      "provision_ref": "5:9",
      "chapter": "5",
      "section": "9",
      "content": "§ 9. De institutioner, der udbyder uddannelsen, udarbejder i fællesskab inden for bekendtgørelsens rammer de nærmere regler for uddannelsen i en studieordning. Studieordningen skal indeholde regler om: 1) Adgangsgivende uddannelser og særlige faglige forudsætninger, jf. § 6, stk. 1. 2) De enkelte moduler, jf. § 7, nr. 1 – 2: a) Mål for læringsudbytte, b) Indhold, c) Omfang angivet i ECTS-point, d) Undervisnings- og arbejdsformer og e) Tidsmæssig placering, herunder tilrettelæggelse som heltid og deltid. 3) Udarbejdelse af afgangsprojekt, jf. § 7, nr. 3. 4) Bedømmelse, jf. § 8, stk. 1. 5) Overgangsordninger, jf. § 10, stk. 2. 6) Merit, jf. § 11. Stk. 2. Ud over regler fastsat i henhold til denne bekendtgørelse indeholder studieordningen regler fastsat i henhold til eksamensbekendtgørelsen. Stk. 3. Det skal af studieordningen fremgå, at institutionen, når det er begrundet i usædvanlige forhold, kan dispensere fra de regler i studieordningen, der alene er fastsat af institutionerne.",
      "valid_from": "2009-06-29",
      "valid_to": null
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Ved udarbejdelse af studieordning og væsentlige ændringer heraf indhenter institutionerne udtalelse fra aftagerrepræsentanter og fra censorformandskabet. Stk. 2. Studieordning og væsentlige ændringer heraf skal indeholde de fornødne overgangsordninger og træde i kraft ved et studieårs begyndelse. Stk. 3. Gældende studieordning skal være tilgængelig på institutionernes hjemmeside.",
      "valid_from": "2009-06-29",
      "valid_to": null
    },
    {
      "provision_ref": "6:11",
      "chapter": "6",
      "section": "11",
      "content": "§ 11. Beståede uddannelseselementer fra en anden dansk eller udenlandsk videregående uddannelse kan efter institutionens afgørelse i det enkelte tilfælde eller efter regler fastsat af institutionen i studieordningen træde i stedet for uddannelseselementer, der er omfattet af denne bekendtgørelse (merit). Afgørelsen træffes på grundlag af en faglig vurdering af ækvivalensen mellem de berørte uddannelseselementer.",
      "valid_from": "2009-06-29",
      "valid_to": null
    },
    {
      "provision_ref": "6:12",
      "chapter": "6",
      "section": "12",
      "content": "§ 12. Certificerede uddannelsesmoduler i offentlig ledelse på diplomniveau, der er bestået, giver ret til merit til det tilsvarende modul i diplomuddannelse i ledelse i forholdet 1:1, jf. bekendtgørelse om certificering af uddannelseselementer i offentlig ledelse på diplomniveau og etablering af et certificeringsråd (certificeringsbekendtgørelsen). Stk. 2. Institutionerne indberetter årligt antallet af indgivne meritansøgninger, jf. stk. 1, til Undervisningsministeriet.",
      "valid_from": "2009-06-29",
      "valid_to": null
    },
    {
      "provision_ref": "6:13",
      "chapter": "6",
      "section": "13",
      "content": "§ 13. Undervisningsministeriet kan tillade fravigelse af denne bekendtgørelse som led i forsøg. Samtidig fastsætter ministeriet forsøgets varighed og rapporteringsformen.",
      "valid_from": "2009-06-29",
      "valid_to": null
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Undervisningsministeriet træffer afgørelse om at dispensere fra denne bekendtgørelse, når det er begrundet i usædvanlige forhold, bortset fra de tilfælde, der er nævnt i § 2, stk. 5.",
      "valid_from": "2009-06-29",
      "valid_to": null
    },
    {
      "provision_ref": "6:15",
      "chapter": "6",
      "section": "15",
      "content": "§ 15. Institutionens afgørelser i henhold til denne bekendtgørelse kan indbringes for Undervisningsministeriet, når klagen vedrører retlige spørgsmål. Klagen indgives til institutionen, der afgiver en udtalelse, som klageren skal have lejlighed til at kommentere inden for en frist af mindst 1 uge. Institutionen sender klagen til ministeriet vedlagt udtalelsen og klagerens eventuelle kommentarer hertil. Stk. 2. Fristen for at indgive klage efter stk. 1 er 2 uger fra den dag, afgørelsen er meddelt klageren.",
      "valid_from": "2009-06-29",
      "valid_to": null
    },
    {
      "provision_ref": "7:16",
      "chapter": "7",
      "section": "16",
      "content": "§ 16. Bekendtgørelsen træder i kraft den 1. juli 2009 og har virkning for studerende, der er begyndt på uddannelsen den 1. august 2009 eller senere. Stk. 2. Bekendtgørelse nr. 120 af 25. februar 2003 om diplomuddannelsen i ledelse ophæves. Stk. 3. Studerende, der senest den 1. januar 2010 begynder på uddannelsen, kan, såfremt den enkelte institutionens forhold tillader det, færdiggøre uddannelsen efter reglerne i den i stk. 2 nævnte bekendtgørelse.",
      "valid_from": "2009-06-29",
      "valid_to": null
    }
  ],
  "definitions": []
}
