{
  "id": "2025:372",
  "type": "statute",
  "title": "Bekendtgørelse om opgørelse af normering i kommunale og selvejende daginstitutioner mv.",
  "short_name": "BEK H#LOKDOK04",
  "status": "in_force",
  "issued_date": "2025-03-25",
  "url": "https://www.retsinformation.dk/eli/lta/2025/372/xml",
  "description": "Retsinformation source. DocumentId=DA001586; AccessionNumber=B20250037205; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Normeringen efter dagtilbudslovens § 19 a, stk. 1-3, i daginstitutioner efter dagtilbudslovens § 19, stk. 2-4, og institutionslignende puljeordninger med tilskud efter dagtilbudslovens §§ 101 og 102, skal opgøres som forholdet mellem antallet af indskrevne børn og antallet af pædagogisk personale som et årligt gennemsnit på kommuneniveau."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Anvisningsenhed: En enhed, hvortil kommunen anviser børn. En anvisningsenhed kan være en daginstitution efter dagtilbudslovens § 19, stk. 2-4, en institutionslignende puljeordning med tilskud efter dagtilbudslovens §§ 101 og 102, eller en enhed i en daginstitution efter dagtilbudslovens § 19, stk. 6. 2) Aldersintegreret anvisningsenhed: En anvisningsenhed, hvortil kommunen anviser både 0-2-årige børn (vuggestue) og 3-årige børn frem til skolestart (børnehave). En aldersintegreret anvisningsenhed kan være en daginstitution efter dagtilbudslovens § 19, stk. 2-4, en institutionslignende puljeordning med tilskud efter dagtilbudslovens §§ 101 og 102, eller en enhed i en daginstitution efter dagtilbudslovens § 19, stk. 6."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Normeringen i daginstitutioner efter § 1 skal opgøres for henholdsvis alderssvarende daginstitutioner for 0-2-årige børn (vuggestue) og alderssvarende daginstitutioner for 3-årige børn frem til skolestart (børnehave). Stk. 2. For aldersintegrerede daginstitutioner skal den del af daginstitutionen, der svarer til en alderssvarende daginstitution for 0-2-årige børn (vuggestue), indgå i opgørelsen af normeringen for alderssvarende daginstitutioner for 0-2-årige (vuggestue), og den del af daginstitutionen, der svarer til en alderssvarende daginstitution for 3-årige børn frem til skolestart (børnehave), indgå i opgørelsen af normeringen for alderssvarende daginstitutioner for 3-årige børn frem til skolestart (børnehave)."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Pædagogisk personale efter § 1 omfatter pædagoger, pædagogiske assistenter, pædagogmedhjælpere, pædagogiske ledere, pædagogstuderende i lønnet praktik, pædagogiske assistentelever, herunder pædagogisk personale i fleksjob, vikarer for pædagogisk personale og pædagogisk personale, som i medfør af dagtilbudslovens § 4, stk. 2, varetager støttefunktioner i relation til børnene, jf. dog stk. 3-5. Stk. 2. Pædagoger, pædagogiske assistenter, pædagogmedhjælpere, pædagogstuderende og pædagogisk assistentelever defineres på baggrund af den overenskomst og/eller stilling, de er ansat i. Pædagogiske ledere defineres som ledere ansat på lederoverenskomst, som har pædagogiske opgaver i relation til børnene. Stk. 3. Pædagogisk personale, jf. stk. 1, ansat for midler fra den statslige pulje ”Pulje til mere pædagogisk personale i daginstitutioner med mange børn i udsatte positioner”, skal fraregnes i opgørelsen af pædagogisk personale, jf. § 9, stk. 1. Stk. 4. Kommunalt ansat pædagogisk personale, jf. stk. 1, som varetager støttefunktioner i medfør af dagtilbudslovens § 4, stk. 2, i en privatinstitution efter dagtilbudslovens § 19, stk. 5, skal fraregnes i opgørelsen af pædagogisk personale med den tid, som finder sted i privatinstitutionen, inklusive tid anvendt til administrative opgaver i relation hertil, jf. § 9, stk. 2. Stk. 5. Pædagogisk personale, som er i tilbud eller ordninger efter lov om en aktiv beskæftigelsesindsats og lov om aktiv socialpolitik, skal fraregnes i opgørelsen af pædagogisk personale med undtagelse af pædagogisk personale i fleksjob, jf. stk. 1."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Pædagogisk personale, jf. § 4, stk. 1, skal i opgørelsen af normeringen omregnes til fuldtidspersonale ud fra en fuldtidsnorm på 1.924 timer pr. år. Stk. 2. Ved omregningen af pædagogisk personale til fuldtidspersonale efter stk. 1, skal der ikke tages højde for det pædagogiske personales sygefravær, fridage eller feriedage med løn, daginstitutionens eventuelle lukkedage, pauser, personalemøder, administrative opgaver, efter- og videreuddannelse og lignende, jf. dog stk. 4 og 5. Stk. 3. Pædagogisk personale, jf. § 4, stk. 1, hvor dele af deres arbejdstid finder sted i skolen, en skolefritidsordning, et fritidshjem, et klubtilbud eller andre tilbud, der ikke er en daginstitution, skal alene indgå i opgørelsen med den del af arbejdstiden, som er relateret til en daginstitution efter dagtilbudslovens § 19, stk. 2-4 eller en institutionslignende puljeordning med tilskud efter dagtilbudslovens §§ 101 og 102. Stk. 4. Pædagogisk personale, jf. § 4, stk. 1, der modtager barselsdagpenge, jf. barselsloven, skal ikke indgå i opgørelsen efter stk. 1 i den periode, hvor de modtager barselsdagpenge. Stk. 5. Pædagogisk personale, jf. § 4, stk. 1, som har fravær fra daginstitutionen, og hvor der ikke udbetales løn i forbindelse med fraværet, skal ikke indgå i opgørelsen efter stk. 1."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Pædagoger, pædagogiske assistenter og pædagogmedhjælpere skal i opgørelsen af normeringen efter § 1, vægtes med 1. Pædagogiske ledere skal vægtes med 0,85. Pædagogstuderende i lønnet praktik skal vægtes med 0,43. Pædagogisk assistentelever skal vægtes med 0,24."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Pædagogisk personale, jf. § 4, stk. 1, som er tilknyttet en specifik daginstitution, skal i opgørelsen af normeringen efter § 1, fordeles mellem henholdsvis alderssvarende daginstitutioner for 0-2-årige børn (vuggestue) og alderssvarende daginstitutioner for 3-årige børn frem til skolestart (børnehave). Stk. 2. Fordelingen af personale skal ske på kommuneniveau. Stk. 3. Fordelingen af pædagogisk personale, jf. § 4, stk. 1, skal ske på baggrund af kommunens principper for tildeling af ressourcer pr. barn i alderssvarende daginstitutioner for 0-2-årige børn (vuggestue) og alderssvarende daginstitutioner for 3-årige børn frem til skolestart (børnehave) samt antallet af fuldtidsomregnede børn i alderssvarende daginstitutioner for henholdsvis 0-2-årige (vuggestue) og 3-årige børn frem til skolestart (børnehave) i kommunen."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Pædagogisk personale, jf. § 4, stk. 1, som ikke er tilknyttet en specifik daginstitution, skal fordeles mellem henholdsvis alderssvarende daginstitutioner for 0-2-årige børn (vuggestue) og alderssvarende daginstitutioner for 3-årige børn frem til skolestart (børnehave) efter, hvor stor en andel af arbejdstiden, som det pædagogiske personale gennemsnitligt benytter i henholdsvis dagplejen og kommunens alderssvarende daginstitutioner for 0-2-årige børn (vuggestue) og kommunens alderssvarende daginstitutioner for 3-årige børn frem til skolestart (børnehave)."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Pædagogisk personale ansat for midler fra den statslige pulje ”Pulje til mere pædagogisk personale i daginstitutioner med mange børn i udsatte positioner”, skal i fraregningen, jf. § 4, stk. 3, fordeles mellem henholdsvis alderssvarende daginstitutioner for 0-2-årige børn (vuggestue) og alderssvarende daginstitutioner for 3-årige børn frem til skolestart (børnehave), jf. § 7. Stk. 2. Pædagogisk personale, som varetager forskellige støttefunktioner i medfør af dagtilbudslovens § 4, stk. 2, i privatinstitutioner, skal i fraregningen, jf. § 4, stk. 4, fordeles mellem henholdsvis alderssvarende daginstitutioner for 0-2-årige børn (vuggestue) og alderssvarende daginstitutioner for 3-årige børn frem til skolestart (børnehave), jf. § 7."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Børn i daginstitutioner skal i opgørelsen af normeringen efter § 1 omregnes til fuldtidsindskrevne børn efter stk. 2-5. Stk. 2. Omregningen til et fuldtidsindskrevet barn skal beregnes ud fra de timer pr. uge, barnet har været indmeldt i en anvisningsenhed, jf. § 2, nr. 1 og 2, i løbet af kalenderåret, jf. stk. 3. Stk. 3. Et barn, som er indskrevet til og med 25,0 timer pr. uge, skal indgå i opgørelsen med en vægt på 0,5. Et barn, som er indskrevet over 25,0 og op til og med 35,0 timer pr. uge, skal indgå i opgørelsen med en vægt på 0,75. Et barn, som er indskrevet over 35,0 timer pr. uge, skal indgå i opgørelsen med en vægt på 1. Stk. 4. I beregningen af antal dage i et kalenderår, som et barn er indskrevet i anvisningsenheden, jf. § 2, nr. 1 og 2, skal der tages udgangspunkt i barnets faktiske ind- og udmeldelsesdatoer i anvisningsenheden. Stk. 5. Omregningen efter stk. 1 skal ikke tage højde for børns sygefravær, ferie, faktiske komme-gå-tider, eventuelle lukkedage og lignende."
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Børn skal i opgørelsen af normeringen efter § 1 indgå i den normering, som opgøres for henholdsvis alderssvarende daginstitutioner for 0-2-årige børn (vuggestue) og alderssvarende daginstitutioner for 3-årige børn frem til skolestart (børnehave) på baggrund af den anvisningsenhed, jf. § 2, nr. 1, de er indskrevet i. Stk. 2. Børn i aldersintegrerede anvisningsenheder, jf. § 2, nr. 2, skal i opgørelsen af normeringen efter § 1 indgå i den normering, som opgøres for henholdsvis alderssvarende daginstitutioner for 0-2-årige børn (vuggestue) og alderssvarende daginstitutioner for 3-årige børn frem til skolestart (børnehave) på baggrund af kommunens regel for, i hvilken alder børn overgår fra dagpleje/alderssvarende daginstitutioner for 0-2-årige børn (vuggestue) til alderssvarende daginstitutioner for 3-årige børn frem til skolestart (børnehave)."
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Børn, der er indskrevet i en alderssvarende anvisningsenhed, jf. § 2, nr. 1, for 3-årige børn frem til skolestart skal indgå i normeringsopgørelsen for alderssvarende daginstitutioner for 3-årige børn frem til skolestart (børnehave) med en vægt på 2, indtil den 1. i måneden efter, de er fyldt 3 år. Stk. 2. Børn, der er indskrevet i en aldersintegreret anvisningsenhed, jf. § 2, nr. 2, skal indgå i normeringsopgørelsen for alderssvarende daginstitutioner for 3-årige børn frem til skolestart (børnehave) med en vægt på 2 i perioden, fra børnene når den alder, hvor de i henhold til kommunens regel overgår til alderssvarende daginstitutioner for 3-årige børn frem til skolestart, jf. § 11, stk. 2, og indtil den 1. i måneden efter, de er fyldt 3 år."
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Bekendtgørelsen træder i kraft den 15. april 2025. Stk. 2. Bekendtgørelse nr. 1809 af 28. december 2023 om opgørelse af normeringer i daginstitutioner ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Normeringen efter dagtilbudslovens § 19 a, stk. 1-3, i daginstitutioner efter dagtilbudslovens § 19, stk. 2-4, og institutionslignende puljeordninger med tilskud efter dagtilbudslovens §§ 101 og 102, skal opgøres som forholdet mellem antallet af indskrevne børn og antallet af pædagogisk personale som et årligt gennemsnit på kommuneniveau.",
      "valid_from": "2025-03-25",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Anvisningsenhed: En enhed, hvortil kommunen anviser børn. En anvisningsenhed kan være en daginstitution efter dagtilbudslovens § 19, stk. 2-4, en institutionslignende puljeordning med tilskud efter dagtilbudslovens §§ 101 og 102, eller en enhed i en daginstitution efter dagtilbudslovens § 19, stk. 6. 2) Aldersintegreret anvisningsenhed: En anvisningsenhed, hvortil kommunen anviser både 0-2-årige børn (vuggestue) og 3-årige børn frem til skolestart (børnehave). En aldersintegreret anvisningsenhed kan være en daginstitution efter dagtilbudslovens § 19, stk. 2-4, en institutionslignende puljeordning med tilskud efter dagtilbudslovens §§ 101 og 102, eller en enhed i en daginstitution efter dagtilbudslovens § 19, stk. 6.",
      "valid_from": "2025-03-25",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Normeringen i daginstitutioner efter § 1 skal opgøres for henholdsvis alderssvarende daginstitutioner for 0-2-årige børn (vuggestue) og alderssvarende daginstitutioner for 3-årige børn frem til skolestart (børnehave). Stk. 2. For aldersintegrerede daginstitutioner skal den del af daginstitutionen, der svarer til en alderssvarende daginstitution for 0-2-årige børn (vuggestue), indgå i opgørelsen af normeringen for alderssvarende daginstitutioner for 0-2-årige (vuggestue), og den del af daginstitutionen, der svarer til en alderssvarende daginstitution for 3-årige børn frem til skolestart (børnehave), indgå i opgørelsen af normeringen for alderssvarende daginstitutioner for 3-årige børn frem til skolestart (børnehave).",
      "valid_from": "2025-03-25",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Pædagogisk personale efter § 1 omfatter pædagoger, pædagogiske assistenter, pædagogmedhjælpere, pædagogiske ledere, pædagogstuderende i lønnet praktik, pædagogiske assistentelever, herunder pædagogisk personale i fleksjob, vikarer for pædagogisk personale og pædagogisk personale, som i medfør af dagtilbudslovens § 4, stk. 2, varetager støttefunktioner i relation til børnene, jf. dog stk. 3-5. Stk. 2. Pædagoger, pædagogiske assistenter, pædagogmedhjælpere, pædagogstuderende og pædagogisk assistentelever defineres på baggrund af den overenskomst og/eller stilling, de er ansat i. Pædagogiske ledere defineres som ledere ansat på lederoverenskomst, som har pædagogiske opgaver i relation til børnene. Stk. 3. Pædagogisk personale, jf. stk. 1, ansat for midler fra den statslige pulje ”Pulje til mere pædagogisk personale i daginstitutioner med mange børn i udsatte positioner”, skal fraregnes i opgørelsen af pædagogisk personale, jf. § 9, stk. 1. Stk. 4. Kommunalt ansat pædagogisk personale, jf. stk. 1, som varetager støttefunktioner i medfør af dagtilbudslovens § 4, stk. 2, i en privatinstitution efter dagtilbudslovens § 19, stk. 5, skal fraregnes i opgørelsen af pædagogisk personale med den tid, som finder sted i privatinstitutionen, inklusive tid anvendt til administrative opgaver i relation hertil, jf. § 9, stk. 2. Stk. 5. Pædagogisk personale, som er i tilbud eller ordninger efter lov om en aktiv beskæftigelsesindsats og lov om aktiv socialpolitik, skal fraregnes i opgørelsen af pædagogisk personale med undtagelse af pædagogisk personale i fleksjob, jf. stk. 1.",
      "valid_from": "2025-03-25",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Pædagogisk personale, jf. § 4, stk. 1, skal i opgørelsen af normeringen omregnes til fuldtidspersonale ud fra en fuldtidsnorm på 1.924 timer pr. år. Stk. 2. Ved omregningen af pædagogisk personale til fuldtidspersonale efter stk. 1, skal der ikke tages højde for det pædagogiske personales sygefravær, fridage eller feriedage med løn, daginstitutionens eventuelle lukkedage, pauser, personalemøder, administrative opgaver, efter- og videreuddannelse og lignende, jf. dog stk. 4 og 5. Stk. 3. Pædagogisk personale, jf. § 4, stk. 1, hvor dele af deres arbejdstid finder sted i skolen, en skolefritidsordning, et fritidshjem, et klubtilbud eller andre tilbud, der ikke er en daginstitution, skal alene indgå i opgørelsen med den del af arbejdstiden, som er relateret til en daginstitution efter dagtilbudslovens § 19, stk. 2-4 eller en institutionslignende puljeordning med tilskud efter dagtilbudslovens §§ 101 og 102. Stk. 4. Pædagogisk personale, jf. § 4, stk. 1, der modtager barselsdagpenge, jf. barselsloven, skal ikke indgå i opgørelsen efter stk. 1 i den periode, hvor de modtager barselsdagpenge. Stk. 5. Pædagogisk personale, jf. § 4, stk. 1, som har fravær fra daginstitutionen, og hvor der ikke udbetales løn i forbindelse med fraværet, skal ikke indgå i opgørelsen efter stk. 1.",
      "valid_from": "2025-03-25",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Pædagoger, pædagogiske assistenter og pædagogmedhjælpere skal i opgørelsen af normeringen efter § 1, vægtes med 1. Pædagogiske ledere skal vægtes med 0,85. Pædagogstuderende i lønnet praktik skal vægtes med 0,43. Pædagogisk assistentelever skal vægtes med 0,24.",
      "valid_from": "2025-03-25",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Pædagogisk personale, jf. § 4, stk. 1, som er tilknyttet en specifik daginstitution, skal i opgørelsen af normeringen efter § 1, fordeles mellem henholdsvis alderssvarende daginstitutioner for 0-2-årige børn (vuggestue) og alderssvarende daginstitutioner for 3-årige børn frem til skolestart (børnehave). Stk. 2. Fordelingen af personale skal ske på kommuneniveau. Stk. 3. Fordelingen af pædagogisk personale, jf. § 4, stk. 1, skal ske på baggrund af kommunens principper for tildeling af ressourcer pr. barn i alderssvarende daginstitutioner for 0-2-årige børn (vuggestue) og alderssvarende daginstitutioner for 3-årige børn frem til skolestart (børnehave) samt antallet af fuldtidsomregnede børn i alderssvarende daginstitutioner for henholdsvis 0-2-årige (vuggestue) og 3-årige børn frem til skolestart (børnehave) i kommunen.",
      "valid_from": "2025-03-25",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Pædagogisk personale, jf. § 4, stk. 1, som ikke er tilknyttet en specifik daginstitution, skal fordeles mellem henholdsvis alderssvarende daginstitutioner for 0-2-årige børn (vuggestue) og alderssvarende daginstitutioner for 3-årige børn frem til skolestart (børnehave) efter, hvor stor en andel af arbejdstiden, som det pædagogiske personale gennemsnitligt benytter i henholdsvis dagplejen og kommunens alderssvarende daginstitutioner for 0-2-årige børn (vuggestue) og kommunens alderssvarende daginstitutioner for 3-årige børn frem til skolestart (børnehave).",
      "valid_from": "2025-03-25",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Pædagogisk personale ansat for midler fra den statslige pulje ”Pulje til mere pædagogisk personale i daginstitutioner med mange børn i udsatte positioner”, skal i fraregningen, jf. § 4, stk. 3, fordeles mellem henholdsvis alderssvarende daginstitutioner for 0-2-årige børn (vuggestue) og alderssvarende daginstitutioner for 3-årige børn frem til skolestart (børnehave), jf. § 7. Stk. 2. Pædagogisk personale, som varetager forskellige støttefunktioner i medfør af dagtilbudslovens § 4, stk. 2, i privatinstitutioner, skal i fraregningen, jf. § 4, stk. 4, fordeles mellem henholdsvis alderssvarende daginstitutioner for 0-2-årige børn (vuggestue) og alderssvarende daginstitutioner for 3-årige børn frem til skolestart (børnehave), jf. § 7.",
      "valid_from": "2025-03-25",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Børn i daginstitutioner skal i opgørelsen af normeringen efter § 1 omregnes til fuldtidsindskrevne børn efter stk. 2-5. Stk. 2. Omregningen til et fuldtidsindskrevet barn skal beregnes ud fra de timer pr. uge, barnet har været indmeldt i en anvisningsenhed, jf. § 2, nr. 1 og 2, i løbet af kalenderåret, jf. stk. 3. Stk. 3. Et barn, som er indskrevet til og med 25,0 timer pr. uge, skal indgå i opgørelsen med en vægt på 0,5. Et barn, som er indskrevet over 25,0 og op til og med 35,0 timer pr. uge, skal indgå i opgørelsen med en vægt på 0,75. Et barn, som er indskrevet over 35,0 timer pr. uge, skal indgå i opgørelsen med en vægt på 1. Stk. 4. I beregningen af antal dage i et kalenderår, som et barn er indskrevet i anvisningsenheden, jf. § 2, nr. 1 og 2, skal der tages udgangspunkt i barnets faktiske ind- og udmeldelsesdatoer i anvisningsenheden. Stk. 5. Omregningen efter stk. 1 skal ikke tage højde for børns sygefravær, ferie, faktiske komme-gå-tider, eventuelle lukkedage og lignende.",
      "valid_from": "2025-03-25",
      "valid_to": null
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Børn skal i opgørelsen af normeringen efter § 1 indgå i den normering, som opgøres for henholdsvis alderssvarende daginstitutioner for 0-2-årige børn (vuggestue) og alderssvarende daginstitutioner for 3-årige børn frem til skolestart (børnehave) på baggrund af den anvisningsenhed, jf. § 2, nr. 1, de er indskrevet i. Stk. 2. Børn i aldersintegrerede anvisningsenheder, jf. § 2, nr. 2, skal i opgørelsen af normeringen efter § 1 indgå i den normering, som opgøres for henholdsvis alderssvarende daginstitutioner for 0-2-årige børn (vuggestue) og alderssvarende daginstitutioner for 3-årige børn frem til skolestart (børnehave) på baggrund af kommunens regel for, i hvilken alder børn overgår fra dagpleje/alderssvarende daginstitutioner for 0-2-årige børn (vuggestue) til alderssvarende daginstitutioner for 3-årige børn frem til skolestart (børnehave).",
      "valid_from": "2025-03-25",
      "valid_to": null
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Børn, der er indskrevet i en alderssvarende anvisningsenhed, jf. § 2, nr. 1, for 3-årige børn frem til skolestart skal indgå i normeringsopgørelsen for alderssvarende daginstitutioner for 3-årige børn frem til skolestart (børnehave) med en vægt på 2, indtil den 1. i måneden efter, de er fyldt 3 år. Stk. 2. Børn, der er indskrevet i en aldersintegreret anvisningsenhed, jf. § 2, nr. 2, skal indgå i normeringsopgørelsen for alderssvarende daginstitutioner for 3-årige børn frem til skolestart (børnehave) med en vægt på 2 i perioden, fra børnene når den alder, hvor de i henhold til kommunens regel overgår til alderssvarende daginstitutioner for 3-årige børn frem til skolestart, jf. § 11, stk. 2, og indtil den 1. i måneden efter, de er fyldt 3 år.",
      "valid_from": "2025-03-25",
      "valid_to": null
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Bekendtgørelsen træder i kraft den 15. april 2025. Stk. 2. Bekendtgørelse nr. 1809 af 28. december 2023 om opgørelse af normeringer i daginstitutioner ophæves.",
      "valid_from": "2025-03-25",
      "valid_to": null
    }
  ],
  "definitions": []
}
