{
  "id": "2011:736",
  "type": "statute",
  "title": "Bekendtgørelse om afgift til velfærdsarbejde for søfarende",
  "short_name": "BEK H#LOKDOK04",
  "status": "in_force",
  "issued_date": "2011-06-27",
  "url": "https://www.retsinformation.dk/eli/lta/2011/736/xml",
  "description": "Retsinformation source. DocumentId=AU004501; AccessionNumber=B20110073605; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Der betales en velfærdsafgift pr. dag for hver søfarende, der er ansat til arbejde på et dansk handelsskib, og som er forsikret i henhold til lov om arbejdsskadesikring. Stk. 2. For søfarende på skibe, der er registreret i Dansk Internationalt Skibsregister, er velfærdsafgiften efter stk. 1 på 270 øre. Afgiften betales af rederen med 200 øre pr. dag og den søfarende med 70 øre pr. dag. Stk. 3. For søfarende på andre end de i stk. 2 nævnte handelsskibe er velfærdsafgiften efter stk. 1 på 140 øre pr. dag. Afgiften betales af rederen og den søfarende med hver halvdelen. Stk. 4. Rederen har pligt til at opkræve den søfarendes andel af afgiften ved at tilbageholde 70 øre pr. dag i den søfarendes hyre, og til at indbetale det samlede afgiftsbeløb til Handelsflådens Velfærdsråd. Afgiftsbeløbet for første halvår indbetales med et acontobeløb i maj og for andet halvår i november måned. Samtidig med acontoindbetalingen for første halvår foretager rederen en endelig opgørelse over de pligtige afgiftsbeløb for det foregående kalenderår og indbetaler et eventuelt restbeløb eller fratrækker et eventuelt tilgodehavende. Stk. 5. Der er udpantningsret for de beløb, der påhviler rederen og den søfarende."
    },
    {
      "provision_ref": "2",
      "section": "2",
      "content": "§ 2. Velfærdsafgiften betales for hele den tid, den søfarende oppebærer hyre. Afgiften betales også for ansatte, der er beskæftiget på dagløn. I tilfælde af afmønstring efter opsigelse beregnes afgiften dog kun indtil fratrædelsesdagen. Stk. 2. Det påhviler rederen at indberette oplysningerne om afgiftsbeløbenes beregning til Handelsflådens Velfærdsråd. Rådet kan pålægge den enkelte reder at tilvejebringe yderligere oplysninger. Stk. 3. Indbetalingen af velfærdsafgiften og indberetning af de i stk. 2 omhandlede oplysninger sker til et af Handelsflådens Velfærdsråd anvist sted her i landet."
    },
    {
      "provision_ref": "3",
      "section": "3",
      "content": "§ 3. Bekendtgørelsen træder i kraft den 1. juli 2011. Stk. 2. Bekendtgørelse nr. 541 af 18. juni 2003 om afgift og tilskud til velfærdsarbejde for søfarende ophæves."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Der betales en velfærdsafgift pr. dag for hver søfarende, der er ansat til arbejde på et dansk handelsskib, og som er forsikret i henhold til lov om arbejdsskadesikring. Stk. 2. For søfarende på skibe, der er registreret i Dansk Internationalt Skibsregister, er velfærdsafgiften efter stk. 1 på 270 øre. Afgiften betales af rederen med 200 øre pr. dag og den søfarende med 70 øre pr. dag. Stk. 3. For søfarende på andre end de i stk. 2 nævnte handelsskibe er velfærdsafgiften efter stk. 1 på 140 øre pr. dag. Afgiften betales af rederen og den søfarende med hver halvdelen. Stk. 4. Rederen har pligt til at opkræve den søfarendes andel af afgiften ved at tilbageholde 70 øre pr. dag i den søfarendes hyre, og til at indbetale det samlede afgiftsbeløb til Handelsflådens Velfærdsråd. Afgiftsbeløbet for første halvår indbetales med et acontobeløb i maj og for andet halvår i november måned. Samtidig med acontoindbetalingen for første halvår foretager rederen en endelig opgørelse over de pligtige afgiftsbeløb for det foregående kalenderår og indbetaler et eventuelt restbeløb eller fratrækker et eventuelt tilgodehavende. Stk. 5. Der er udpantningsret for de beløb, der påhviler rederen og den søfarende.",
      "valid_from": "2011-06-27",
      "valid_to": null
    },
    {
      "provision_ref": "2",
      "section": "2",
      "content": "§ 2. Velfærdsafgiften betales for hele den tid, den søfarende oppebærer hyre. Afgiften betales også for ansatte, der er beskæftiget på dagløn. I tilfælde af afmønstring efter opsigelse beregnes afgiften dog kun indtil fratrædelsesdagen. Stk. 2. Det påhviler rederen at indberette oplysningerne om afgiftsbeløbenes beregning til Handelsflådens Velfærdsråd. Rådet kan pålægge den enkelte reder at tilvejebringe yderligere oplysninger. Stk. 3. Indbetalingen af velfærdsafgiften og indberetning af de i stk. 2 omhandlede oplysninger sker til et af Handelsflådens Velfærdsråd anvist sted her i landet.",
      "valid_from": "2011-06-27",
      "valid_to": null
    },
    {
      "provision_ref": "3",
      "section": "3",
      "content": "§ 3. Bekendtgørelsen træder i kraft den 1. juli 2011. Stk. 2. Bekendtgørelse nr. 541 af 18. juni 2003 om afgift og tilskud til velfærdsarbejde for søfarende ophæves.",
      "valid_from": "2011-06-27",
      "valid_to": null
    }
  ],
  "definitions": []
}
