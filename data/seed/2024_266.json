{
  "id": "2024:266",
  "type": "statute",
  "title": "Lov om ændring af lov om midlertidig opholdstilladelse til personer, der er fordrevet fra Ukraine, og lov om Udbetaling Danmark (Tilskud til forsørgelse af børn, der forsørges af andre end forældrene, og sidestilling af gifte, men praktisk set enlige, forsørgere med reelt enlige i forhold til forsørgelsesydelse m.v.)",
  "short_name": "LOV Æ#LOKDOK02",
  "status": "in_force",
  "issued_date": "2024-03-19",
  "url": "https://www.retsinformation.dk/eli/lta/2024/266/xml",
  "description": "Retsinformation source. DocumentId=CS001719; AccessionNumber=A20240026630; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "8a:30b",
      "chapter": "8a",
      "section": "30b",
      "content": "§ 30 b. Kommunalbestyrelsen i den kommune, der har ansvaret for de pågældende udlændinge efter integrationslovens § 4, stk. 1, yder udlændinge, som er omfattet af denne lov, et økonomisk tilskud til udgifterne forbundet med at forsørge en mindreårig, som er omfattet af denne lov, når 1) forældrene til den mindreårige opholder sig i Ukraine, 2) forældrene ikke er i stand til at forsørge den mindreårige og 3) den pågældende udlænding, der afholder udgifter forbundet med at forsørge den mindreårige, og den mindreårige er bopælsregistreret i Det Centrale Personregister (CPR) på samme adresse. Stk. 2. Tilskuddet efter stk. 1 udgør et månedligt beløb på 1.548 kr. (2024-niveau) pr. mindreårig. Tilskuddet er skattefrit og forudbetales for 1 måned. Det beløb, der er nævnt i 1. pkt., reguleres fra og med 2025 en gang årligt den 1. januar svarende til reguleringen af normalbidraget, jf. § 14 i lov om børns forsørgelse. Stk. 3. Tilskuddet indgår ikke i udmålingen af forsørgelsesydelser eller andre indkomstafhængige offentlige ydelser for udlændingen, dennes ægtefælle eller samlever eller andre husstandsmedlemmer. Stk. 4. Kommunalbestyrelsen følger op på, om betingelserne for at give tilskud efter stk. 1 fortsat er opfyldt. Kommunalbestyrelsen foretager opfølgning efter 1. pkt. senest 3 måneder efter første udbetaling efter stk. 1. Herefter sker opfølgning hver tredje måned. Stk. 5. Staten refunderer 100 pct. af kommunalbestyrelsens udgifter til økonomiske tilskud til forsørgelse af mindreårige børn efter stk. 2. Stk. 6. Beskæftigelsesministeren fastsætter efter forhandling med udlændinge- og integrationsministeren nærmere regler om anvisning af refusion, regnskabsaflæggelse og revision efter stk. 5."
    },
    {
      "provision_ref": "8a:30c",
      "chapter": "8a",
      "section": "30c",
      "content": "§ 30 c. Kommunalbestyrelsen udmåler hjælpen efter § 22, stk. 2, nr. 1, i lov om aktiv socialpolitik til en gift udlænding med opholdstilladelse efter denne lov, når 1) den herboende udlænding forsørger eget barn under 18 år i hjemmet, 2) den herboendes ægtefælle opholder sig i Ukraine og 3) den herboendes ægtefælle hverken helt eller delvis er i stand til at forsørge den herboende udlænding og deres eventuelle fællesbørn. Stk. 2. Den herboende udlænding omfattet af stk. 1 har ret til børnetilskud som enlig forsørger under samme betingelser som en enlig forsørger med opholdstilladelse efter denne lov, jf. § 2, stk. 1, nr. 1, § 3 og § 5, stk. 1, nr. 1, 3. pkt., i lov om børnetilskud og forskudsvis udbetaling af børnebidrag. Udbetaling Danmark træffer afgørelse efter 1. pkt."
    },
    {
      "provision_ref": "8a:30d",
      "chapter": "8a",
      "section": "30d",
      "content": "§ 30 d. Kommunalbestyrelsens afgørelser efter § 30 b, stk. 1, kan indbringes for Ankestyrelsen efter reglerne i kapitel 10 i lov om retssikkerhed og administration på det sociale område. Stk. 2. Kommunalbestyrelsens afgørelser efter § 30 c, stk. 1, kan indbringes for Ankestyrelsens Beskæftigelsesudvalg efter § 59 a i lov om retssikkerhed og administration på det sociale område. Stk. 3. Udbetaling Danmarks afgørelser efter § 30 c, stk. 2, kan indbringes for Ankestyrelsens Beskæftigelsesudvalg efter § 64 a i lov om retssikkerhed og administration på det sociale område."
    }
  ],
  "provision_versions": [
    {
      "provision_ref": "8a:30b",
      "chapter": "8a",
      "section": "30b",
      "content": "§ 30 b. Kommunalbestyrelsen i den kommune, der har ansvaret for de pågældende udlændinge efter integrationslovens § 4, stk. 1, yder udlændinge, som er omfattet af denne lov, et økonomisk tilskud til udgifterne forbundet med at forsørge en mindreårig, som er omfattet af denne lov, når 1) forældrene til den mindreårige opholder sig i Ukraine, 2) forældrene ikke er i stand til at forsørge den mindreårige og 3) den pågældende udlænding, der afholder udgifter forbundet med at forsørge den mindreårige, og den mindreårige er bopælsregistreret i Det Centrale Personregister (CPR) på samme adresse. Stk. 2. Tilskuddet efter stk. 1 udgør et månedligt beløb på 1.548 kr. (2024-niveau) pr. mindreårig. Tilskuddet er skattefrit og forudbetales for 1 måned. Det beløb, der er nævnt i 1. pkt., reguleres fra og med 2025 en gang årligt den 1. januar svarende til reguleringen af normalbidraget, jf. § 14 i lov om børns forsørgelse. Stk. 3. Tilskuddet indgår ikke i udmålingen af forsørgelsesydelser eller andre indkomstafhængige offentlige ydelser for udlændingen, dennes ægtefælle eller samlever eller andre husstandsmedlemmer. Stk. 4. Kommunalbestyrelsen følger op på, om betingelserne for at give tilskud efter stk. 1 fortsat er opfyldt. Kommunalbestyrelsen foretager opfølgning efter 1. pkt. senest 3 måneder efter første udbetaling efter stk. 1. Herefter sker opfølgning hver tredje måned. Stk. 5. Staten refunderer 100 pct. af kommunalbestyrelsens udgifter til økonomiske tilskud til forsørgelse af mindreårige børn efter stk. 2. Stk. 6. Beskæftigelsesministeren fastsætter efter forhandling med udlændinge- og integrationsministeren nærmere regler om anvisning af refusion, regnskabsaflæggelse og revision efter stk. 5.",
      "valid_from": "2024-03-19",
      "valid_to": null
    },
    {
      "provision_ref": "8a:30c",
      "chapter": "8a",
      "section": "30c",
      "content": "§ 30 c. Kommunalbestyrelsen udmåler hjælpen efter § 22, stk. 2, nr. 1, i lov om aktiv socialpolitik til en gift udlænding med opholdstilladelse efter denne lov, når 1) den herboende udlænding forsørger eget barn under 18 år i hjemmet, 2) den herboendes ægtefælle opholder sig i Ukraine og 3) den herboendes ægtefælle hverken helt eller delvis er i stand til at forsørge den herboende udlænding og deres eventuelle fællesbørn. Stk. 2. Den herboende udlænding omfattet af stk. 1 har ret til børnetilskud som enlig forsørger under samme betingelser som en enlig forsørger med opholdstilladelse efter denne lov, jf. § 2, stk. 1, nr. 1, § 3 og § 5, stk. 1, nr. 1, 3. pkt., i lov om børnetilskud og forskudsvis udbetaling af børnebidrag. Udbetaling Danmark træffer afgørelse efter 1. pkt.",
      "valid_from": "2024-03-19",
      "valid_to": null
    },
    {
      "provision_ref": "8a:30d",
      "chapter": "8a",
      "section": "30d",
      "content": "§ 30 d. Kommunalbestyrelsens afgørelser efter § 30 b, stk. 1, kan indbringes for Ankestyrelsen efter reglerne i kapitel 10 i lov om retssikkerhed og administration på det sociale område. Stk. 2. Kommunalbestyrelsens afgørelser efter § 30 c, stk. 1, kan indbringes for Ankestyrelsens Beskæftigelsesudvalg efter § 59 a i lov om retssikkerhed og administration på det sociale område. Stk. 3. Udbetaling Danmarks afgørelser efter § 30 c, stk. 2, kan indbringes for Ankestyrelsens Beskæftigelsesudvalg efter § 64 a i lov om retssikkerhed og administration på det sociale område.",
      "valid_from": "2024-03-19",
      "valid_to": null
    }
  ],
  "definitions": []
}
