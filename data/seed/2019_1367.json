{
  "id": "2019:1367",
  "type": "statute",
  "title": "Bekendtgørelse om grønsagsfrø",
  "short_name": "BEK H#LOKDOK04",
  "status": "in_force",
  "issued_date": "2019-12-11",
  "url": "https://www.retsinformation.dk/eli/lta/2019/1367/xml",
  "description": "Retsinformation source. DocumentId=CK002288; AccessionNumber=B20190136705; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Et parti frø af en art, der er nævnt i bilag 2, må kun sælges som frø til såning, efter reglerne i denne bekendtgørelse. Bekendtgørelsen gælder dog kun for salg af grønsagsfrø med henblik på kommerciel udnyttelse. Stk. 2. Bestemmelserne om salg gælder også for besiddelse med henblik på salg, udbud til salg, fordeling, levering og anden form for overdragelse mod eller uden vederlag. Stk. 3. Uanset stk. 1 og 2 gælder bekendtgørelsen ikke for 1) levering af frø til officiel kontrol, afprøvning og undersøgelse, 2) levering af frø til bearbejdning eller pakning forudsat, at modtageren ikke får ejendomsret til frøet, 3) salg af frø til avl af planter til dekorationsformål, og 4) grønsagsfrø som godtgøres at være bestemt til udførsel eller genudførsel til tredjelande. Stk. 4. De stater, der er nævnt i bilag 9 til denne bekendtgørelse, er godkendt af Rådet for den Europæiske Union som ligestillet med en medlemsstat."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. En virksomhed, der producerer og udvejer frø til såning eller fører frø til såning ind i landet med henblik på salg, skal være registreret i TystofteFonden. Stk. 2. Har virksomheden ikke bopæl eller sæde i en medlemsstat af Den Europæiske Union, skal virksomheden have en repræsentant i en medlemsstat af Den Europæiske Union. Stk. 3. Skifter en registreret virksomhed ejer, eller er virksomheden ikke længere registreringspligtig efter stk. 1, skal TystofteFonden skriftligt underrettes herom. Stk. 4. En registreret virksomhed skal føre regnskab over køb, beholdninger og salg af frø. Regnskabet skal indeholde oplysninger om mængde, reference- eller avlspartinummer for ind- og udgående partier samt om afsender og modtager af disse. Regnskabet skal opbevares i mindst tre år. Stk. 5. TystofteFonden kan ophæve en virksomheds registrering, hvis virksomheden ikke senest 30 dage efter påkrav har betalt forfaldne gebyrer og betalinger til dækning af TystofteFondens omkostninger i henhold til bekendtgørelse om betaling for kontrol med planteformeringsmateriale. Stk. 6. Stk. 1-5 gælder ikke for en virksomhed, der udelukkende køber mærket og forseglet frø i en medlemsstat af Den Europæiske Union og videresælger det uden at bryde forseglingen."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Et parti, dog ikke et parti frø af cikorierod, må uden forudgående avlskontrol sælges som »standardfrø«, dvs. uden at overholde bestemmelserne i kapitel 3, forudsat, at partiet er af en sort, der er optaget 1) på den danske sortsliste, jf. bekendtgørelse om en fortegnelse over godkendte sorter af landbrugsplante-, frugtplante-, og grønsagsarter (sortslisten), eller 2) på Det Europæiske Fællesskabs fælles sortsliste. Stk. 2. Mindre mængder af sorter, der er under afprøvning for optagelse på sortsliste, kan godkendes til salg, hvis de udelukkende anvendes med det formål at opnå viden gennem praktiske erfaringer med dyrkning af nye sorter og opfylder de øvrige betingelser i bilag 6. Stk. 3. Partiet skal 1) være tilstrækkeligt sortsægte og sortsrent samt tilstrækkeligt ensartet, 2) overholde kvalitetsnormerne i bilag 2 og 3) være bestemt til anden avl end avl af frø. Stk. 4. Pakningerne skal 1) være mærket efter bestemmelserne i bilag 4, del I-III, og 2) være lukket således, at lukningen ødelægges ved åbning og ikke kan genanvendes. Stk. 5. Partiets vægt må ikke overstige de grænser, der er anført i bilag 2, med mere end 5 pct."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Virksomheden skal foranledige, at der udtages en prøve af partiet til undersøgelse af, om partiet overholder kvalitetsnormerne i bilag 2. Prøven kan udtages og undersøges af virksomheden. Virksomheden kan anmode TystofteFonden om at udtage prøven. Omkostningerne til prøvetagning og analyse afholdes af virksomheden. Stk. 2. Prøven skal udtages efter bestemmelserne i »Instruks til virksomheder og prøvetagere i prøvetagning, forsegling og mærkning af frø« og skal undersøges i overensstemmelse med gældende internationale metoder og TystofteFondens anvisninger. Stk. 3. Virksomheden skal efter anmodning fra TystofteFonden fremsende kopi af analysebevis. Prøver skal opbevares i mindst to år til brug for eventuel kontrol. Stk. 4. Virksomheden skal senest 14 dage efter lukning af et parti anmelde det til TystofteFonden med oplysning om art, sort, mængde, referencenummer og datoen for lukning af partiet, der ikke må være senere end datoen for den seneste undersøgelse af partiet for spireevne."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. TystofteFonden kontrollerer om partiet overholder kvalitetsnormerne i bilag 2, og om partiet er tilstrækkeligt sortsægte og sortsrent. Stk. 2. Den virksomhed, der har anmeldt partiet, jf. § 4, stk. 4, afholder alle omkostninger forbundet med kontrollen."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Et parti, der er produceret i udlandet, må føres ind i landet og sælges som standardfrø, hvis 1) sorten er optaget på den danske sortsliste eller på Den Europæiske Unions fælles sortsliste, og 2) partiet er produceret i en medlemsstat af Den Europæiske Union."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Avl af frø skal ske på grundlag af en skriftlig kontrakt mellem avleren og en registreret virksomhed. Stk. 2. Stk. 1 gælder ikke for avl på arealer, der ejes eller bruges af en registreret virksomhed."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Til avl af frø, der ønskes godkendt til certificering, skal anvendes et udlægsparti. Udlægspartiet skal være af en sort, der opfylder betingelserne i stk. 2 og 3. Stk. 2. Sorten er tilladt anvendt i en stat, der ikke er medlem af Den Europæiske Union, forudsat at avlen skal udføres til denne stat. Stk. 3. Sorten skal være uden bemærkning om, at frø af sorten kun må sælges som standardfrø, og 1) være optaget på den danske sortsliste, jf. bekendtgørelse om en fortegnelse over godkendte sorter af landbrugsplante-, frugtplante- og grønsagsarter (sortslisten), 2) være optaget på Den Europæiske Unions fælles sortsliste, eller 3) være anmeldt til optagelse på den danske sortsliste, og sorten optages, inden avlen anmeldes til endelig certificering. Stk. 4. Stk. 2 og 3 gælder kun for sorter (indavlede linjer og hybrider), der alene skal anvendes som komponenter i hybridsorter, hvis frø af sorterne skal sælges med angivelse af sortsnavn. Stk. 5. Udlægspartiet skal være certificeret som præ-basisfrø eller basisfrø, jf. § 18. Stk. 6. Uanset stk. 5 kan et parti forædlermateriale, jf. § 18 stk. 1, nr. 1, efter anmeldelse til TystofteFonden anvendes til avl, hvis partiet er produceret på sortsejerens eller denne repræsentants ansvar, og dets sortsegenskaber svarer til sortsbeskrivelsen. § 12, stk. 2, § 14 og § 16 gælder tilsvarende."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Et udlægsparti, der ikke er produceret her i landet, skal opfylde betingelserne i § 8 og § 16, stk. 1 og 3, og skal anmeldes til TystofteFonden inden udsåning. Stk. 2. Anmeldelse af et parti produceret i en stat, hvis produktion af frø ved beslutning af Rådet for den Europæiske Union er godkendt som ligestillet med produktion af frø i en medlemsstat, og partier af sorter (indavlede linjer og hybrider), der alene skal anvendes som komponenter i hybridsorter, skal være ledsaget af partiets originale mærkeseddel eller en kopi heraf. Stk. 3. Bestemmelserne i § 25 finder tilsvarende anvendelse."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Et areal med frø, der ønskes certificeret, skal besigtiges i vækstsæsonen til kontrol med, at avlsnormerne i bilag 3 er overholdt. Stk. 2. Anmeldelse til avlskontrol skal indsendes TystofteFonden og kan kun indsendes af en registreret virksomhed. Stk. 3. Anmeldelsen må kun omfatte én avler, én art, én sort og én kategori og må kun omfatte flere arealer, hvis disse ligger inden for en radius på 3 km. Stk. 4. Et areal med grønsagsfrø skal anmeldes til avlskontrol senest den 1. maj. Anmeldelser, der modtages efter den angivne dato, afvises."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Avlskontrollen af arealer med grønsagsfrø, skal foretages af TystofteFonden. Stk. 2. Uanset stk. 1 kan avlskontrollen af arealer med frø, der er anmeldt til avl af certificeret frø 1. og 2. generation, foretages af personer, som Landbrugsstyrelsen eller TystofteFonden har autoriseret hertil efter bestemmelserne i bilag 5, del I. TystofteFonden foretager stikprøvevis avlskontrol af de kontrollerede arealer. Stk. 3. TystofteFonden underretter skriftligt anmelderen om resultatet af avlskontrollen. I tilfælde af kassation oplyses årsagen hertil."
    },
    {
      "provision_ref": "3:12",
      "chapter": "3",
      "section": "12",
      "content": "§ 12. TystofteFonden udtager efter anmodning fra en registreret virksomhed prøver af et parti, der stammer fra et godkendt areal, og som agtes anmeldt til certificering, til undersøgelse af, om partiet overholder kvalitetsnormerne i bilag 2. Stk. 2. Uanset stk. 1 kan prøverne udtages af en prøvetager, der er autoriseret hertil af Landbrugsstyrelsen eller TystofteFonden efter bestemmelserne i bilag 5, del II, når prøvetagning foregår i en virksomhed eller afdeling, der er godkendt efter stk. 3-6. Stk. 3. Før prøvetagning, ved autoriseret prøvetager, kan påbegyndes skal de virksomheder eller afdelinger, hvor der ønskes udført autoriseret prøvetagning, godkendes af TystofteFonden. Stk. 4. Der skal foreligge et af TystofteFonden godkendt kvalitetsstyringssystem, der beskriver, hvorledes den autoriserede prøvetagning gennemføres i virksomheden. Stk. 5. Virksomheden eller afdelingen skal ved TystofteFondens auditbesøg findes at have fulgt op på eventuelle afvigelser og andre anvisninger fra TystofteFonden. Stk. 6. Virksomheden eller afdelingen skal holde TystofteFonden informeret om alle forhold, der har betydning for gennemførelsen af prøvetagningen. Stk. 7. Virksomheden skal foranledige at der udføres officielle analyser af de udtagne prøver, jf. § 42. Virksomheden skal fremsende analyseresultaterne senest tre måneder efter datoen for prøvetagning. Alle omkostninger til prøvetagning og analyse afholdes af virksomheden."
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Prøvetagning skal udføres efter gældende internationale regler og i overensstemmelse med »Instruks til virksomheder og prøvetagere i prøvetagning, forsegling og mærkning af frø«. Stk. 2. Prøvetagningen skal forgå i et egnet lokale, og partiet skal være let tilgængeligt og klart adskilt fra andre partier. Prøvetageren skal have et egnet lokale til sin rådighed til registreringer, neddeling, mærkning, forsegling og opbevaring af prøver. Lokalet skal være placeret i tilknytning til de lokaler, hvor den øvrige del af prøvetagningsarbejdet foregår, og der skal være et aflåseligt skab, som kun prøvetageren har adgang til. Stk. 3. Ved prøvetagning med en automatisk prøvetager, skal installationen godkendes af TystofteFonden. Den automatiske prøvetager skal ved prøvetagningen kunne udtage prøver korrekt. Virksomheden skal udføre en årlig kontrol af den automatiske prøvetager og kunne forevise dokumentation for kontrollen."
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Et parti skal anmeldes til certificering i lukkede og forseglede pakninger, der er mærket med en officiel mærkeseddel efter bestemmelserne i bilag 4, del IV. Stk. 2. Forsegling og mærkning skal udføres efter gældende internationale regler og i overensstemmelse med »Instruks til virksomheder og prøvetagere i prøvetagning, forsegling og mærkning af frø«. Stk. 3. Partiet skal være tilstrækkeligt ensartet, og partiets vægt må ikke overstige vægtgrænserne i bilag 2 med mere end 5 pct. Stk. 4. Mærkning og forsegling skal være foretaget af prøvetageren eller under dennes tilsyn og således, at den ødelægges ved åbning og ikke kan anvendes igen. § 12, stk. 2, gælder tilsvarende. Stk. 5. Skal forseglingen brydes, og skal partiet genforsegles, skal det ske under prøvetagerens tilsyn."
    },
    {
      "provision_ref": "3:15",
      "chapter": "3",
      "section": "15",
      "content": "§ 15. Dokumentation for indkøb, tryk og forbrug af officielle mærkesedler skal registreres. Det gælder også sække med fortrykt mærkeseddel. Stk. 2. Ved indkøb af officielle forseglingsanordninger, herunder plomber og forseglingsstrips, overdrages alle forseglingsanordninger til en prøvetager. Dokumentation for indkøb og forbrug af forseglingsanordninger skal registreres for hver type."
    },
    {
      "provision_ref": "3:16",
      "chapter": "3",
      "section": "16",
      "content": "§ 16. Virksomheden skal foranledige, at en prøve, der er udtaget af partiet efter § 12, kontroldyrkes med henblik på konstatering af om partiet overholder normerne i bilag 2 for sortsægthed og indhold af anden sort. Er partiet ikke tilstrækkeligt sortsægte og sortsrent, kan partiet ikke anvendes til videre avl af frø. Stk. 2. Uanset stk. 1, skal der kun ske kontroldyrkning af prøver af stikprøvevis udvalgte partier, der ikke kan anvendes som udlægspartier, jf. § 8. TystofteFonden fastsætter stikprøveprocenten for de enkelte arter. Stikprøveprocenterne træder i kraft ved begyndelsen af en sæson, medmindre at særlige forhold gør sig gældende. Virksomheden skal have en skriftlig procedure for den stikprøvevise udvælgelse af partier til kontrol. Stk. 3. Kontroldyrkning kan foretages af TystofteFonden eller af myndigheden i en anden medlemsstat i Den Europæiske Union eller medlemsstat af det Europæiske Økonomiske Samarbejde. Stk. 4. Prøver til kontroldyrkning ved TystofteFonden skal være modtaget ved TystofteFonden senest den 1. maj for forårsudsåede arter og senest den 15. oktober for efterårsudsåede arter. Stk. 5. Resultatet af kontroldyrkning skal indsendes til TystofteFonden senest den 15. august i det år resultatet foreligger og indeholde oplysningerne i bilag 8. Kontroldyrkning skal udføres i overensstemmelse med gældende internationale regler. Alle omkostninger forbundet med kontrollen afholdes af virksomheden."
    },
    {
      "provision_ref": "3:17",
      "chapter": "3",
      "section": "17",
      "content": "§ 17. Et parti fra et godkendt areal her i landet kan anmeldes til TystofteFonden til certificering. Stk. 2. Anmeldelsen skal indsendes skriftligt til TystofteFonden og kan kun indsendes af en registreret virksomhed. Anmeldelsen skal angive, i hvilken kategori partiet ønskes certificeret, jf. § 18, hvilke avlspartier eller certificerede partier, der indgår i det anmeldte parti, og med hvilke mængder. Stk. 3. Stk. 1 og 2 og § 25 gælder tilsvarende for et parti, der er avlet i en medlemsstat af Den Europæiske Union og stammer direkte fra 1) basisfrø eller certificeret frø 1. generation, der er certificeret i en medlemsstat af Den Europæiske Union, eller i en stat, der ikke er medlem af Den Europæiske Union, men hvis produktion af frø er godkendt som ligestillet med produktionen af frø i en medlemsstat, eller 2) en krydsning af basisfrø, der er certificeret i en med­lemsstat, (hybridsorter). Stk. 4. Avl der anmeldes til certificering efter stk. 3 skal være mærket efter bestemmelserne i bilag 4, del V, afsnit A, og være ledsaget af et officielt følgedokument, der indeholder de oplysninger, der er anført i bilag 4, del V, afsnit B."
    },
    {
      "provision_ref": "3:18",
      "chapter": "3",
      "section": "18",
      "content": "§ 18. TystofteFonden certificerer et parti, der overholder kvalitetsnormerne i bilag 2. Partiet certificeres som præ-basisfrø, hvis det 1) på sortsejerens eller dennes repræsentants ansvar er avlet på forædlermateriale, hvorved forstås frø af en forædlet sort, der benyttes til vedligeholdelse af sorten eller til avl af præ-basisfrø, 2) er bestemt til avl af præ-basisfrø, basisfrø eller certificeret frø, og 3) opfylder betingelserne for certificering som basisfrø. Stk. 2. TystofteFonden certificerer et parti, som basisfrø, hvis det 1) på sortsejerens eller dennes repræsentants ansvar er avlet på præ-basisfrø eller på forædlermateriale der opfylder betingelserne for certificering som basisfrø, og 2) er bestemt til avl af certificeret frø. Stk. 3. TystofteFonden certificerer et parti, som certificeret frø 1. eller 2. generation, hvis det 1) er avlet på basisfrø eller på sortsejerens eller dennes repræsentants ansvar på præ-basisfrø, der opfylder betingelserne for certificering som basisfrø, og 2) overvejende er bestemt til avl af grønsager. Stk. 4. Uanset stk. 1 og stk. 2, kan TystofteFonden certificere et parti frø som præ-basis- eller basisfrø, selv om det ikke overholder normen i bilag 2 for spireevne, jf. dog § 24, stk. 1."
    },
    {
      "provision_ref": "3:19",
      "chapter": "3",
      "section": "19",
      "content": "§ 19. Certificeres et parti ikke, skal alle mærkesedler fjernes fra partiet og overgives til prøvetageren."
    },
    {
      "provision_ref": "3:20",
      "chapter": "3",
      "section": "20",
      "content": "§ 20. Uanset §§ 12–19 kan TystofteFonden efter skriftlig ansøgning certificere et parti grønsagsfrø efter de regler for certificering af grønsagsfrø, der sælges internationalt, der er fastsat af Organisationen for Økonomisk Samarbejde og Udvikling (OECD), hvis partiet skal udføres til en stat, der ikke er medlem af Den Europæiske Union."
    },
    {
      "provision_ref": "3:21",
      "chapter": "3",
      "section": "21",
      "content": "§ 21. Et parti må først sælges, når det er certificeret. Stk. 2. Et parti skal sælges i mærkede og forseglede pakninger. Stk. 3. Et parti må sælges, før resultatet af kontroldyrkningen foreligger, jf. § 16, stk. 1. Godkendes partiet ikke ved kontroldyrkningen, må eventuelle restpartier ikke sælges som frø til såning."
    },
    {
      "provision_ref": "3:22",
      "chapter": "3",
      "section": "22",
      "content": "§ 22. TystofteFonden kan tillade, at et parti, der er anmeldt til certificering, sælges som præ-basisfrø, basisfrø eller certificeret frø, før resultatet for spireevne foreligger, forudsat at 1) salg kun sker til første led i handelskæden, 2) der foreligger et foreløbigt analysebevis, 3) virksomheden har meddelt TystofteFonden køberens navn, og 4) virksomheden i en tillægsmærkning har anført oplysningerne i bilag 4, del IV, afsnit B."
    },
    {
      "provision_ref": "3:23",
      "chapter": "3",
      "section": "23",
      "content": "§ 23. Uanset § 21, må et parti fra et areal, der er godkendt ved avlskontrol, jf. §§ 10-11, sælges som ikke endeligt certificeret frø til en medlemsstat af Den Europæiske Union med henblik på endelig certificering i denne stat. Partiet skal være mærket med oplysningerne i bilag 4, del V, afsnit A, og skal være ledsaget af et officielt dokument, der indeholder oplysningerne i bilag 4, del V, afsnit B."
    },
    {
      "provision_ref": "3:24",
      "chapter": "3",
      "section": "24",
      "content": "§ 24. Ved salg af et parti præ-basis- eller basisfrø, der ikke overholder normen i bilag 2 for spireevne, jf. § 18, stk. 2, og ved salg efter § 22, skal sælger oplyse den konstaterede spireevne ved en tillægsmærkning, jf. bilag 4, del IV, afsnit B. Stk. 2. Ved salg af et parti af en genetisk modificeret sort skal oplysning herom fremgå klart af salgskataloger m.v."
    },
    {
      "provision_ref": "3:25",
      "chapter": "3",
      "section": "25",
      "content": "§ 25. Et parti, der er produceret i udlandet, kan sælges, hvis bestemmelserne i stk. 2-4 er opfyldt. Stk. 2. Sorten skal være optaget på den danske sortsliste eller på Den Europæiske Unions fælles sortsliste, og partiet skal være certificeret 1) i en medlemsstat af Den Europæiske Union, eller 2) i en stat, hvis produktion af frø ved beslutning af Rådet for Den Europæiske Union er godkendt som ligestillet med produktion af frø i en medlemsstat. Stk. 3. Hvis partiet er produceret i en ligestillet stat, skal det 1) være mærket efter OECD-reglerne, jf. § 20, og være ledsaget af et officielt OECD-certifikat, 2) være ledsaget af et originalt ISTA-analysebevis eller, for frø fra USA og Canada, et officielt AOSA-analysebevis eller en kopi af analysebeviset, 3) på hver pakning være forsynet med en officiel erklæring om, at partiet opfylder EU-reglerne og –standarderne, 4) hvis partiet er kemisk behandlet, oplyses på den officielle mærkeseddel eller ved anden mærkning samt indeni eller udenpå pakningen, og 5) hvis partiet er genetisk modificeret, oplyses på alle mærkater og dokumenter, der vedrører partiet. Stk. 4. Indføres partiet til videre fremavl gælder § 16, stk. 1 og 3, tilsvarende. Stk. 5. Et parti med en samlet vægt på over to kilo, der føres ind i landet fra en ligestillet stat med henblik på salg, skal anmeldes til TystofteFonden. Ikke endeligt certificeret frø skal, udover et OECD-certifikat være ledsaget af et officielt følgedokument, der indeholder oplysninger i bilag 4, del IX."
    },
    {
      "provision_ref": "3:26",
      "chapter": "3",
      "section": "26",
      "content": "§ 26. Uanset § 21, stk. 1, må et parti bestemt til anvendelse som grønsagsfrø sælges ucertificeret i små mængder til forsøg, videnskabelige formål og forædling. Stk. 2. Tilladelse efter stk. 1 til salg af frø af en genetisk modificeret sort meddeles kun, hvis der på grundlag af en officiel miljørisikovurdering er truffet alle hensigtsmæssige foranstaltninger for at undgå skadelige indvirkninger på menneskers sundhed og miljøet. Stk. 3. Grønsagsfrø, der sælges efter stk. 1, skal være mærket med oplysningerne i bilag 4, del VII, afsnit C."
    },
    {
      "provision_ref": "3:27",
      "chapter": "3",
      "section": "27",
      "content": "§ 27. Uanset § 21, stk. 1, kan mindre mængder af sorter, der er under afprøvning for optagelse på sortsliste, godkendes til salg, hvis de opfylder de øvrige betingelser i bilag 6. Godkendelser gives med det formål at opnå viden gennem praktiske erfaringer med dyrkning. Stk. 2. Partier, jf. stk. 1, skal være mærket som anført i bilag 4, del VII, afsnit B."
    },
    {
      "provision_ref": "4:28",
      "chapter": "4",
      "section": "28",
      "content": "§ 28. Partier af certificeret frø, standardfrø og frø af sorter, der er under afprøvning for optagelse på sortsliste, godkendt efter § 3, stk. 2 og § 27, må efter skriftlig anmeldelse til TystofteFonden udportioneres og sælges i småpakninger. Anmeldelsen skal angive, hvornår udportioneringen indledes og forventes afsluttet med angivelse af partiets art, sort, herunder om sorten er genetisk modificeret, mængde og referencenummer. Anmeldelsen skal være ledsaget af en mærkeseddel fra partiet eller en kopi heraf. Stk. 2. Standardfrø af sorter af samme art må blandes og sælges i småpakninger. Stk. 3. TystofteFonden udtager småpakninger til stikprøvekontrol med, at udportionerede partier overholder kvalitetsnormerne i bilag 2. Stk. 4. Småpakninger skal være mærket efter bestemmelserne i bilag 4, del II, III eller VI, og nettovægten af pakningerne må ikke overstige de vægtgrænser, der er anført i bilag 2. Mærkningen skal være anført på en leverandøretiket eller være trykt eller stemplet på pakningen. Er pakningen gennemsigtig, kan etiketten anbringes inde i pakningen. Stk. 5. Småpakninger skal være lukket således, at lukningen ødelægges ved åbning af pakningen og ikke kan genanvendes. Åbning af småpakninger med certificeret frø med henblik på ompakning og ny lukning må kun ske under TystofteFondens kontrol."
    },
    {
      "provision_ref": "4:29",
      "chapter": "4",
      "section": "29",
      "content": "§ 29. Ved kemisk behandling (bejdsning) af grønsagsfrø skal oplysning om bejdsning og bejdsemiddel angives på den officielle mærkeseddel, jf. bilag 4, del VII, afsnit B, eller på en leverandøretiket. Stk. 2. Bejdses et parti, skal der udtages nye prøver af partiet til undersøgelse af, om partiet stadig overholder normen i bilag 2 for spireevne. § 12 og § 18, stk. 2, gælder tilsvarende."
    },
    {
      "provision_ref": "5:30",
      "chapter": "5",
      "section": "30",
      "content": "§ 30. Produktion og handel med sorter der er optaget på sortslisten som »bevaringssort« må kun finde sted i oprindelsesregionen. Stk. 2. Bestemmelserne i § 1, § 2 og § 29, finder tilsvarende anvendelse for bevaringssorter. Stk. 3. Hvis produktion af en bevaringssort som følge af et specifikt dyrkningsmæssigt problem, ikke kan finde sted her i landet, kan Landbrugsstyrelsen godkende supplerende regioner til produktion af frø. Bevaringssorter produceret i sådanne supplerende regioner kan dog udelukkende anvendes i oprindelsesregionen."
    },
    {
      "provision_ref": "5:31",
      "chapter": "5",
      "section": "31",
      "content": "§ 31. Virksomheder der producerer bevaringssorter, skal inden begyndelsen af hver produktionssæson indberette oplysninger om størrelsen og beliggenheden af produktionsarealet, samt den mængde frø, der forventes at kunne blive bragt i handel, til TystofteFonden. Indberetningen skal indgives senest 1. januar for vårafgrøder og senest 1. juli for vinterafgrøder. Stk. 2. TystofteFonden meddeler på grundlag af de i stk. 1 anførte indberetninger, den mængde frø af bevaringssorten virksomheden må bringe i handel i den efterfølgende sæson. Den samlede mængde frø, der bringes i handel af hver bevaringssort må ikke overstige den mængde frø, der skal til for at producere grønsager på et antal hektar, der er anført i bilag 7, del I."
    },
    {
      "provision_ref": "5:32",
      "chapter": "5",
      "section": "32",
      "content": "§ 32. Et parti af en bevaringssort må sælges som »bevaringssort« uden forudgående officiel godkendelse. Stk. 2. Partiet kan godkendes som standardfrø hvis det overholder EU-kvalitetsnormerne som nævnt i bilag 2. Partiet skal være tilstrækkelig ensartet, og partiets vægt må ikke overstige vægtgrænsen i bilag 2 med mere end 5 pct. Stk. 3. Partiet kan godkendes som certificeret frø forudsat det overholder EU-kvalitetsnormer i bilag 2, samt avls­normene i bilag 3, undtagen kravet til mindste sortsrenhed i bilag 3, del I, nr. 1. Partiet skal være tilstrækkeligt ensartet og partiets vægt må ikke overstige vægtgrænsen i bilag 2 med mere end 5 pct."
    },
    {
      "provision_ref": "5:33",
      "chapter": "5",
      "section": "33",
      "content": "§ 33. Bevaringssorter må kun bringes i handlen i lukkede pakninger eller beholdere og være forseglet således, at forseglingen ødelægges ved åbning, og ikke kan anvendes igen. Pakningen skal være mærket efter bestemmelserne i bilag 7, del II."
    },
    {
      "provision_ref": "5:34",
      "chapter": "5",
      "section": "34",
      "content": "§ 34. Virksomheden skal foranledige, at der udtages en prøve af partiet til undersøgelse af, om partiet overholder kvalitetsnormerne jf. bilag 2. Prøven udtages og undersøges af virksomheden. Virksomheden kan anmode TystofteFonden om at udtage prøven. Omkostningerne til prøvetagning og analyse afholdes af virksomheden. Stk. 2. Prøven udtages efter bestemmelserne i ”Instruks til virksomheder og prøvetagere i prøvetagning, forsegling og mærkning af frø”og skal undersøges i overensstemmelse med gældende internationale metoder og TystofteFondens anvisninger. Stk. 3. Virksomheden skal efter anmodning fra TystofteFonden fremsende kopi af analysebeviset. Prøven skal opbevares i mindst to år til brug for eventuel kontrol. Stk. 4. Virksomhederne skal senest 14 dage efter lukning af et parti af en bevaringssort anmelde det til TystofteFonden med oplysning om art, sort, mængde, referencenummer og datoen for lukning af partiet, der ikke må være senere end den seneste dato for undersøgelse af partiet for spireevne."
    },
    {
      "provision_ref": "5:35",
      "chapter": "5",
      "section": "35",
      "content": "§ 35. TystofteFonden kontrollerer om partiet overholder kvalitetsnormerne i bilag 2, og om partiet er tilstrækkeligt sortsægte og sortsrent. Stk. 2. Den virksomhed, der har anmeldt partiet, jf. § 34, stk. 4, afholder alle omkostninger forbundet med kontrollen."
    },
    {
      "provision_ref": "5:36",
      "chapter": "5",
      "section": "36",
      "content": "§ 36. Virksomhederne skal senest den 1. september indberette hvilken mængde frø af hver bevaringssort der er bragt i handel i den afsluttede produktionssæson."
    },
    {
      "provision_ref": "6:37",
      "chapter": "6",
      "section": "37",
      "content": "§ 37. Handel med sorter, der er optaget på sortslisten som »hobbysort«, må finde sted i små pakninger, der ikke overstiger den maksimale nettovægt, der er fastsat for hver sort i bilag 7, del III. Stk. 2. Hobbysorter må kun bringes i handlen i lukkede pakninger eller beholdere og være forseglet således, at forseglingen ødelægges ved åbning, og ikke kan anvendes igen. Pakningen skal være mærket efter bestemmelserne i bilag 7, del IV. Stk. 3. Bestemmelserne i §§ 1-2 og § 29, finder tilsvarende anvendelse for hobbysorter."
    },
    {
      "provision_ref": "6:38",
      "chapter": "6",
      "section": "38",
      "content": "§ 38. Et parti må sælges som »hobbysort« uden forudgående officiel godkendelse. Stk. 2. Partiet kan godkendes som standardfrø, hvis det overholder EU-kvalitetsnormerne i bilag 2. Partiet skal være tilstrækkeligt ensartet og partiets vægt må ikke overstige vægtgrænsen i bilag 2 med mere end 5 pct."
    },
    {
      "provision_ref": "6:39",
      "chapter": "6",
      "section": "39",
      "content": "§ 39. Virksomheden skal foranledige, at der udtages en prøve af partiet til undersøgelse af, om partiet overholder kvalitetsnormerne jf. bilag 2. Prøven udtages og undersøges af virksomheden. Virksomheden kan anmode TystofteFonden om at udtage prøven. Omkostningerne til prøvetagning og analyse afholdes af virksomheden. Stk. 2. Prøven skal udtages efter bestemmelserne i ”Instruks til virksomheder og prøvetagere i prøvetagning, forsegling og mærkning af frø”og skal undersøges i overensstemmelse med gældende internationale metoder og TystofteFondens anvisninger. Stk. 3. Virksomheden skal efter anmodning fra TystofteFonden fremsende kopi af analysebeviset. Prøven skal opbevares i mindst to år til brug for eventuel kontrol. Stk. 4. Virksomhederne skal senest 14 dage efter lukning af et parti af en hobbysort anmelde det til TystofteFonden med oplysning om art, sort, mængde, referencenummer og datoen for lukning af partiet, der ikke må være senere end den seneste dato for undersøgelse af partiet for spireevne."
    },
    {
      "provision_ref": "6:40",
      "chapter": "6",
      "section": "40",
      "content": "§ 40. TystofteFonden kontrollerer om partiet overholder kvalitetsnormerne i bilag 2, og om partiet er tilstrækkeligt sortsægte og sortsrent. Stk. 2. Den virksomhed, der har anmeldt partiet, jf. § 39, stk. 4, afholder alle omkostninger forbundet med kontrollen."
    },
    {
      "provision_ref": "6:41",
      "chapter": "6",
      "section": "41",
      "content": "§ 41. Virksomhederne skal senest den 1. september indberette hvilken mængde frø af hver hobbysort der er bragt i handel i den afsluttede produktionssæson."
    },
    {
      "provision_ref": "7:42",
      "chapter": "7",
      "section": "42",
      "content": "§ 42. Undersøgelser af prøver omfattet af bekendtgørelsen kan foretages 1) af et frøanalyselaboratorium, der er autoriseret hertil af TystofteFonden efter bestemmelserne i bilag 5, del III, 2) som en officiel undersøgelse i en anden medlemsstat af Den Europæiske Union, eller 3) som en undersøgelse udført under officiel kontrol i en anden medlemsstat i Den Europæiske Union."
    },
    {
      "provision_ref": "8:43",
      "chapter": "8",
      "section": "43",
      "content": "§ 43. Landbrugsstyrelsen kan efter ansøgning tillade salg af et parti, der ikke opfylder betingelserne i denne bekendtgørelse, hvis det er nødvendigt for at overvinde forbigående vanskeligheder med forsyningen med frø."
    },
    {
      "provision_ref": "8:44",
      "chapter": "8",
      "section": "44",
      "content": "§ 44. TystofteFonden fører kontrol med, at reglerne i bekendtgørelsen overholdes. Stk. 2. TystofteFonden offentliggør kontrol- og analyseresultater."
    },
    {
      "provision_ref": "8:45",
      "chapter": "8",
      "section": "45",
      "content": "§ 45. Overtrædelse af § 1, stk. 1, § 2, stk. 1, stk. 2, 1. led, og stk. 3, § 3, § 4, § 6, § 9, § 12, stk. 3, §§ 14-17, § 19, §§ 21-40 og § 42 straffes med bøde. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "8:46",
      "chapter": "8",
      "section": "46",
      "content": "§ 46. En autorisation meddelt i medfør af bilag 5, jf. § 11, stk. 1 og § 12, stk. 2 og 3 kan fratages, hvis det konstateres, at 1) en eller flere af de betingelser der fremgår af bilag 5, del I-III, ikke er opfyldt, eller 2) virksomheden trods påkrav herom har undladt at betale skyldige kontrolgebyrer."
    },
    {
      "provision_ref": "8:47",
      "chapter": "8",
      "section": "47",
      "content": "§ 47. Bekendtgørelsen træder i kraft den 14. december 2019. Stk. 2. Bekendtgørelse nr. 1421 af 30. november 2018 om grønsagsfrø ophæves. Stk. 3 § 11 i bekendtgørelse nr. 1421 af 30. november 2018 om grønsagsfrø finder fortsat anvendelse til den 31. december 2019. Stk. 4. Godkendelser, autorisationer og lignende, givet af Landbrugsstyrelsen før den 1. januar 2017 efter bekendtgørelse nr. 194/2016 eller tidligere bekendtgørelser, er at sidestille med godkendelser, autorisationer og lignende, der gives af TystofteFonden efter den 1. januar 2017 efter denne bekendtgørelse."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Et parti frø af en art, der er nævnt i bilag 2, må kun sælges som frø til såning, efter reglerne i denne bekendtgørelse. Bekendtgørelsen gælder dog kun for salg af grønsagsfrø med henblik på kommerciel udnyttelse. Stk. 2. Bestemmelserne om salg gælder også for besiddelse med henblik på salg, udbud til salg, fordeling, levering og anden form for overdragelse mod eller uden vederlag. Stk. 3. Uanset stk. 1 og 2 gælder bekendtgørelsen ikke for 1) levering af frø til officiel kontrol, afprøvning og undersøgelse, 2) levering af frø til bearbejdning eller pakning forudsat, at modtageren ikke får ejendomsret til frøet, 3) salg af frø til avl af planter til dekorationsformål, og 4) grønsagsfrø som godtgøres at være bestemt til udførsel eller genudførsel til tredjelande. Stk. 4. De stater, der er nævnt i bilag 9 til denne bekendtgørelse, er godkendt af Rådet for den Europæiske Union som ligestillet med en medlemsstat.",
      "valid_from": "2019-12-11",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. En virksomhed, der producerer og udvejer frø til såning eller fører frø til såning ind i landet med henblik på salg, skal være registreret i TystofteFonden. Stk. 2. Har virksomheden ikke bopæl eller sæde i en medlemsstat af Den Europæiske Union, skal virksomheden have en repræsentant i en medlemsstat af Den Europæiske Union. Stk. 3. Skifter en registreret virksomhed ejer, eller er virksomheden ikke længere registreringspligtig efter stk. 1, skal TystofteFonden skriftligt underrettes herom. Stk. 4. En registreret virksomhed skal føre regnskab over køb, beholdninger og salg af frø. Regnskabet skal indeholde oplysninger om mængde, reference- eller avlspartinummer for ind- og udgående partier samt om afsender og modtager af disse. Regnskabet skal opbevares i mindst tre år. Stk. 5. TystofteFonden kan ophæve en virksomheds registrering, hvis virksomheden ikke senest 30 dage efter påkrav har betalt forfaldne gebyrer og betalinger til dækning af TystofteFondens omkostninger i henhold til bekendtgørelse om betaling for kontrol med planteformeringsmateriale. Stk. 6. Stk. 1-5 gælder ikke for en virksomhed, der udelukkende køber mærket og forseglet frø i en medlemsstat af Den Europæiske Union og videresælger det uden at bryde forseglingen.",
      "valid_from": "2019-12-11",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Et parti, dog ikke et parti frø af cikorierod, må uden forudgående avlskontrol sælges som »standardfrø«, dvs. uden at overholde bestemmelserne i kapitel 3, forudsat, at partiet er af en sort, der er optaget 1) på den danske sortsliste, jf. bekendtgørelse om en fortegnelse over godkendte sorter af landbrugsplante-, frugtplante-, og grønsagsarter (sortslisten), eller 2) på Det Europæiske Fællesskabs fælles sortsliste. Stk. 2. Mindre mængder af sorter, der er under afprøvning for optagelse på sortsliste, kan godkendes til salg, hvis de udelukkende anvendes med det formål at opnå viden gennem praktiske erfaringer med dyrkning af nye sorter og opfylder de øvrige betingelser i bilag 6. Stk. 3. Partiet skal 1) være tilstrækkeligt sortsægte og sortsrent samt tilstrækkeligt ensartet, 2) overholde kvalitetsnormerne i bilag 2 og 3) være bestemt til anden avl end avl af frø. Stk. 4. Pakningerne skal 1) være mærket efter bestemmelserne i bilag 4, del I-III, og 2) være lukket således, at lukningen ødelægges ved åbning og ikke kan genanvendes. Stk. 5. Partiets vægt må ikke overstige de grænser, der er anført i bilag 2, med mere end 5 pct.",
      "valid_from": "2019-12-11",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Virksomheden skal foranledige, at der udtages en prøve af partiet til undersøgelse af, om partiet overholder kvalitetsnormerne i bilag 2. Prøven kan udtages og undersøges af virksomheden. Virksomheden kan anmode TystofteFonden om at udtage prøven. Omkostningerne til prøvetagning og analyse afholdes af virksomheden. Stk. 2. Prøven skal udtages efter bestemmelserne i »Instruks til virksomheder og prøvetagere i prøvetagning, forsegling og mærkning af frø« og skal undersøges i overensstemmelse med gældende internationale metoder og TystofteFondens anvisninger. Stk. 3. Virksomheden skal efter anmodning fra TystofteFonden fremsende kopi af analysebevis. Prøver skal opbevares i mindst to år til brug for eventuel kontrol. Stk. 4. Virksomheden skal senest 14 dage efter lukning af et parti anmelde det til TystofteFonden med oplysning om art, sort, mængde, referencenummer og datoen for lukning af partiet, der ikke må være senere end datoen for den seneste undersøgelse af partiet for spireevne.",
      "valid_from": "2019-12-11",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. TystofteFonden kontrollerer om partiet overholder kvalitetsnormerne i bilag 2, og om partiet er tilstrækkeligt sortsægte og sortsrent. Stk. 2. Den virksomhed, der har anmeldt partiet, jf. § 4, stk. 4, afholder alle omkostninger forbundet med kontrollen.",
      "valid_from": "2019-12-11",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Et parti, der er produceret i udlandet, må føres ind i landet og sælges som standardfrø, hvis 1) sorten er optaget på den danske sortsliste eller på Den Europæiske Unions fælles sortsliste, og 2) partiet er produceret i en medlemsstat af Den Europæiske Union.",
      "valid_from": "2019-12-11",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Avl af frø skal ske på grundlag af en skriftlig kontrakt mellem avleren og en registreret virksomhed. Stk. 2. Stk. 1 gælder ikke for avl på arealer, der ejes eller bruges af en registreret virksomhed.",
      "valid_from": "2019-12-11",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Til avl af frø, der ønskes godkendt til certificering, skal anvendes et udlægsparti. Udlægspartiet skal være af en sort, der opfylder betingelserne i stk. 2 og 3. Stk. 2. Sorten er tilladt anvendt i en stat, der ikke er medlem af Den Europæiske Union, forudsat at avlen skal udføres til denne stat. Stk. 3. Sorten skal være uden bemærkning om, at frø af sorten kun må sælges som standardfrø, og 1) være optaget på den danske sortsliste, jf. bekendtgørelse om en fortegnelse over godkendte sorter af landbrugsplante-, frugtplante- og grønsagsarter (sortslisten), 2) være optaget på Den Europæiske Unions fælles sortsliste, eller 3) være anmeldt til optagelse på den danske sortsliste, og sorten optages, inden avlen anmeldes til endelig certificering. Stk. 4. Stk. 2 og 3 gælder kun for sorter (indavlede linjer og hybrider), der alene skal anvendes som komponenter i hybridsorter, hvis frø af sorterne skal sælges med angivelse af sortsnavn. Stk. 5. Udlægspartiet skal være certificeret som præ-basisfrø eller basisfrø, jf. § 18. Stk. 6. Uanset stk. 5 kan et parti forædlermateriale, jf. § 18 stk. 1, nr. 1, efter anmeldelse til TystofteFonden anvendes til avl, hvis partiet er produceret på sortsejerens eller denne repræsentants ansvar, og dets sortsegenskaber svarer til sortsbeskrivelsen. § 12, stk. 2, § 14 og § 16 gælder tilsvarende.",
      "valid_from": "2019-12-11",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Et udlægsparti, der ikke er produceret her i landet, skal opfylde betingelserne i § 8 og § 16, stk. 1 og 3, og skal anmeldes til TystofteFonden inden udsåning. Stk. 2. Anmeldelse af et parti produceret i en stat, hvis produktion af frø ved beslutning af Rådet for den Europæiske Union er godkendt som ligestillet med produktion af frø i en medlemsstat, og partier af sorter (indavlede linjer og hybrider), der alene skal anvendes som komponenter i hybridsorter, skal være ledsaget af partiets originale mærkeseddel eller en kopi heraf. Stk. 3. Bestemmelserne i § 25 finder tilsvarende anvendelse.",
      "valid_from": "2019-12-11",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Et areal med frø, der ønskes certificeret, skal besigtiges i vækstsæsonen til kontrol med, at avlsnormerne i bilag 3 er overholdt. Stk. 2. Anmeldelse til avlskontrol skal indsendes TystofteFonden og kan kun indsendes af en registreret virksomhed. Stk. 3. Anmeldelsen må kun omfatte én avler, én art, én sort og én kategori og må kun omfatte flere arealer, hvis disse ligger inden for en radius på 3 km. Stk. 4. Et areal med grønsagsfrø skal anmeldes til avlskontrol senest den 1. maj. Anmeldelser, der modtages efter den angivne dato, afvises.",
      "valid_from": "2019-12-11",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Avlskontrollen af arealer med grønsagsfrø, skal foretages af TystofteFonden. Stk. 2. Uanset stk. 1 kan avlskontrollen af arealer med frø, der er anmeldt til avl af certificeret frø 1. og 2. generation, foretages af personer, som Landbrugsstyrelsen eller TystofteFonden har autoriseret hertil efter bestemmelserne i bilag 5, del I. TystofteFonden foretager stikprøvevis avlskontrol af de kontrollerede arealer. Stk. 3. TystofteFonden underretter skriftligt anmelderen om resultatet af avlskontrollen. I tilfælde af kassation oplyses årsagen hertil.",
      "valid_from": "2019-12-11",
      "valid_to": null
    },
    {
      "provision_ref": "3:12",
      "chapter": "3",
      "section": "12",
      "content": "§ 12. TystofteFonden udtager efter anmodning fra en registreret virksomhed prøver af et parti, der stammer fra et godkendt areal, og som agtes anmeldt til certificering, til undersøgelse af, om partiet overholder kvalitetsnormerne i bilag 2. Stk. 2. Uanset stk. 1 kan prøverne udtages af en prøvetager, der er autoriseret hertil af Landbrugsstyrelsen eller TystofteFonden efter bestemmelserne i bilag 5, del II, når prøvetagning foregår i en virksomhed eller afdeling, der er godkendt efter stk. 3-6. Stk. 3. Før prøvetagning, ved autoriseret prøvetager, kan påbegyndes skal de virksomheder eller afdelinger, hvor der ønskes udført autoriseret prøvetagning, godkendes af TystofteFonden. Stk. 4. Der skal foreligge et af TystofteFonden godkendt kvalitetsstyringssystem, der beskriver, hvorledes den autoriserede prøvetagning gennemføres i virksomheden. Stk. 5. Virksomheden eller afdelingen skal ved TystofteFondens auditbesøg findes at have fulgt op på eventuelle afvigelser og andre anvisninger fra TystofteFonden. Stk. 6. Virksomheden eller afdelingen skal holde TystofteFonden informeret om alle forhold, der har betydning for gennemførelsen af prøvetagningen. Stk. 7. Virksomheden skal foranledige at der udføres officielle analyser af de udtagne prøver, jf. § 42. Virksomheden skal fremsende analyseresultaterne senest tre måneder efter datoen for prøvetagning. Alle omkostninger til prøvetagning og analyse afholdes af virksomheden.",
      "valid_from": "2019-12-11",
      "valid_to": null
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Prøvetagning skal udføres efter gældende internationale regler og i overensstemmelse med »Instruks til virksomheder og prøvetagere i prøvetagning, forsegling og mærkning af frø«. Stk. 2. Prøvetagningen skal forgå i et egnet lokale, og partiet skal være let tilgængeligt og klart adskilt fra andre partier. Prøvetageren skal have et egnet lokale til sin rådighed til registreringer, neddeling, mærkning, forsegling og opbevaring af prøver. Lokalet skal være placeret i tilknytning til de lokaler, hvor den øvrige del af prøvetagningsarbejdet foregår, og der skal være et aflåseligt skab, som kun prøvetageren har adgang til. Stk. 3. Ved prøvetagning med en automatisk prøvetager, skal installationen godkendes af TystofteFonden. Den automatiske prøvetager skal ved prøvetagningen kunne udtage prøver korrekt. Virksomheden skal udføre en årlig kontrol af den automatiske prøvetager og kunne forevise dokumentation for kontrollen.",
      "valid_from": "2019-12-11",
      "valid_to": null
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Et parti skal anmeldes til certificering i lukkede og forseglede pakninger, der er mærket med en officiel mærkeseddel efter bestemmelserne i bilag 4, del IV. Stk. 2. Forsegling og mærkning skal udføres efter gældende internationale regler og i overensstemmelse med »Instruks til virksomheder og prøvetagere i prøvetagning, forsegling og mærkning af frø«. Stk. 3. Partiet skal være tilstrækkeligt ensartet, og partiets vægt må ikke overstige vægtgrænserne i bilag 2 med mere end 5 pct. Stk. 4. Mærkning og forsegling skal være foretaget af prøvetageren eller under dennes tilsyn og således, at den ødelægges ved åbning og ikke kan anvendes igen. § 12, stk. 2, gælder tilsvarende. Stk. 5. Skal forseglingen brydes, og skal partiet genforsegles, skal det ske under prøvetagerens tilsyn.",
      "valid_from": "2019-12-11",
      "valid_to": null
    },
    {
      "provision_ref": "3:15",
      "chapter": "3",
      "section": "15",
      "content": "§ 15. Dokumentation for indkøb, tryk og forbrug af officielle mærkesedler skal registreres. Det gælder også sække med fortrykt mærkeseddel. Stk. 2. Ved indkøb af officielle forseglingsanordninger, herunder plomber og forseglingsstrips, overdrages alle forseglingsanordninger til en prøvetager. Dokumentation for indkøb og forbrug af forseglingsanordninger skal registreres for hver type.",
      "valid_from": "2019-12-11",
      "valid_to": null
    },
    {
      "provision_ref": "3:16",
      "chapter": "3",
      "section": "16",
      "content": "§ 16. Virksomheden skal foranledige, at en prøve, der er udtaget af partiet efter § 12, kontroldyrkes med henblik på konstatering af om partiet overholder normerne i bilag 2 for sortsægthed og indhold af anden sort. Er partiet ikke tilstrækkeligt sortsægte og sortsrent, kan partiet ikke anvendes til videre avl af frø. Stk. 2. Uanset stk. 1, skal der kun ske kontroldyrkning af prøver af stikprøvevis udvalgte partier, der ikke kan anvendes som udlægspartier, jf. § 8. TystofteFonden fastsætter stikprøveprocenten for de enkelte arter. Stikprøveprocenterne træder i kraft ved begyndelsen af en sæson, medmindre at særlige forhold gør sig gældende. Virksomheden skal have en skriftlig procedure for den stikprøvevise udvælgelse af partier til kontrol. Stk. 3. Kontroldyrkning kan foretages af TystofteFonden eller af myndigheden i en anden medlemsstat i Den Europæiske Union eller medlemsstat af det Europæiske Økonomiske Samarbejde. Stk. 4. Prøver til kontroldyrkning ved TystofteFonden skal være modtaget ved TystofteFonden senest den 1. maj for forårsudsåede arter og senest den 15. oktober for efterårsudsåede arter. Stk. 5. Resultatet af kontroldyrkning skal indsendes til TystofteFonden senest den 15. august i det år resultatet foreligger og indeholde oplysningerne i bilag 8. Kontroldyrkning skal udføres i overensstemmelse med gældende internationale regler. Alle omkostninger forbundet med kontrollen afholdes af virksomheden.",
      "valid_from": "2019-12-11",
      "valid_to": null
    },
    {
      "provision_ref": "3:17",
      "chapter": "3",
      "section": "17",
      "content": "§ 17. Et parti fra et godkendt areal her i landet kan anmeldes til TystofteFonden til certificering. Stk. 2. Anmeldelsen skal indsendes skriftligt til TystofteFonden og kan kun indsendes af en registreret virksomhed. Anmeldelsen skal angive, i hvilken kategori partiet ønskes certificeret, jf. § 18, hvilke avlspartier eller certificerede partier, der indgår i det anmeldte parti, og med hvilke mængder. Stk. 3. Stk. 1 og 2 og § 25 gælder tilsvarende for et parti, der er avlet i en medlemsstat af Den Europæiske Union og stammer direkte fra 1) basisfrø eller certificeret frø 1. generation, der er certificeret i en medlemsstat af Den Europæiske Union, eller i en stat, der ikke er medlem af Den Europæiske Union, men hvis produktion af frø er godkendt som ligestillet med produktionen af frø i en medlemsstat, eller 2) en krydsning af basisfrø, der er certificeret i en med­lemsstat, (hybridsorter). Stk. 4. Avl der anmeldes til certificering efter stk. 3 skal være mærket efter bestemmelserne i bilag 4, del V, afsnit A, og være ledsaget af et officielt følgedokument, der indeholder de oplysninger, der er anført i bilag 4, del V, afsnit B.",
      "valid_from": "2019-12-11",
      "valid_to": null
    },
    {
      "provision_ref": "3:18",
      "chapter": "3",
      "section": "18",
      "content": "§ 18. TystofteFonden certificerer et parti, der overholder kvalitetsnormerne i bilag 2. Partiet certificeres som præ-basisfrø, hvis det 1) på sortsejerens eller dennes repræsentants ansvar er avlet på forædlermateriale, hvorved forstås frø af en forædlet sort, der benyttes til vedligeholdelse af sorten eller til avl af præ-basisfrø, 2) er bestemt til avl af præ-basisfrø, basisfrø eller certificeret frø, og 3) opfylder betingelserne for certificering som basisfrø. Stk. 2. TystofteFonden certificerer et parti, som basisfrø, hvis det 1) på sortsejerens eller dennes repræsentants ansvar er avlet på præ-basisfrø eller på forædlermateriale der opfylder betingelserne for certificering som basisfrø, og 2) er bestemt til avl af certificeret frø. Stk. 3. TystofteFonden certificerer et parti, som certificeret frø 1. eller 2. generation, hvis det 1) er avlet på basisfrø eller på sortsejerens eller dennes repræsentants ansvar på præ-basisfrø, der opfylder betingelserne for certificering som basisfrø, og 2) overvejende er bestemt til avl af grønsager. Stk. 4. Uanset stk. 1 og stk. 2, kan TystofteFonden certificere et parti frø som præ-basis- eller basisfrø, selv om det ikke overholder normen i bilag 2 for spireevne, jf. dog § 24, stk. 1.",
      "valid_from": "2019-12-11",
      "valid_to": null
    },
    {
      "provision_ref": "3:19",
      "chapter": "3",
      "section": "19",
      "content": "§ 19. Certificeres et parti ikke, skal alle mærkesedler fjernes fra partiet og overgives til prøvetageren.",
      "valid_from": "2019-12-11",
      "valid_to": null
    },
    {
      "provision_ref": "3:20",
      "chapter": "3",
      "section": "20",
      "content": "§ 20. Uanset §§ 12–19 kan TystofteFonden efter skriftlig ansøgning certificere et parti grønsagsfrø efter de regler for certificering af grønsagsfrø, der sælges internationalt, der er fastsat af Organisationen for Økonomisk Samarbejde og Udvikling (OECD), hvis partiet skal udføres til en stat, der ikke er medlem af Den Europæiske Union.",
      "valid_from": "2019-12-11",
      "valid_to": null
    },
    {
      "provision_ref": "3:21",
      "chapter": "3",
      "section": "21",
      "content": "§ 21. Et parti må først sælges, når det er certificeret. Stk. 2. Et parti skal sælges i mærkede og forseglede pakninger. Stk. 3. Et parti må sælges, før resultatet af kontroldyrkningen foreligger, jf. § 16, stk. 1. Godkendes partiet ikke ved kontroldyrkningen, må eventuelle restpartier ikke sælges som frø til såning.",
      "valid_from": "2019-12-11",
      "valid_to": null
    },
    {
      "provision_ref": "3:22",
      "chapter": "3",
      "section": "22",
      "content": "§ 22. TystofteFonden kan tillade, at et parti, der er anmeldt til certificering, sælges som præ-basisfrø, basisfrø eller certificeret frø, før resultatet for spireevne foreligger, forudsat at 1) salg kun sker til første led i handelskæden, 2) der foreligger et foreløbigt analysebevis, 3) virksomheden har meddelt TystofteFonden køberens navn, og 4) virksomheden i en tillægsmærkning har anført oplysningerne i bilag 4, del IV, afsnit B.",
      "valid_from": "2019-12-11",
      "valid_to": null
    },
    {
      "provision_ref": "3:23",
      "chapter": "3",
      "section": "23",
      "content": "§ 23. Uanset § 21, må et parti fra et areal, der er godkendt ved avlskontrol, jf. §§ 10-11, sælges som ikke endeligt certificeret frø til en medlemsstat af Den Europæiske Union med henblik på endelig certificering i denne stat. Partiet skal være mærket med oplysningerne i bilag 4, del V, afsnit A, og skal være ledsaget af et officielt dokument, der indeholder oplysningerne i bilag 4, del V, afsnit B.",
      "valid_from": "2019-12-11",
      "valid_to": null
    },
    {
      "provision_ref": "3:24",
      "chapter": "3",
      "section": "24",
      "content": "§ 24. Ved salg af et parti præ-basis- eller basisfrø, der ikke overholder normen i bilag 2 for spireevne, jf. § 18, stk. 2, og ved salg efter § 22, skal sælger oplyse den konstaterede spireevne ved en tillægsmærkning, jf. bilag 4, del IV, afsnit B. Stk. 2. Ved salg af et parti af en genetisk modificeret sort skal oplysning herom fremgå klart af salgskataloger m.v.",
      "valid_from": "2019-12-11",
      "valid_to": null
    },
    {
      "provision_ref": "3:25",
      "chapter": "3",
      "section": "25",
      "content": "§ 25. Et parti, der er produceret i udlandet, kan sælges, hvis bestemmelserne i stk. 2-4 er opfyldt. Stk. 2. Sorten skal være optaget på den danske sortsliste eller på Den Europæiske Unions fælles sortsliste, og partiet skal være certificeret 1) i en medlemsstat af Den Europæiske Union, eller 2) i en stat, hvis produktion af frø ved beslutning af Rådet for Den Europæiske Union er godkendt som ligestillet med produktion af frø i en medlemsstat. Stk. 3. Hvis partiet er produceret i en ligestillet stat, skal det 1) være mærket efter OECD-reglerne, jf. § 20, og være ledsaget af et officielt OECD-certifikat, 2) være ledsaget af et originalt ISTA-analysebevis eller, for frø fra USA og Canada, et officielt AOSA-analysebevis eller en kopi af analysebeviset, 3) på hver pakning være forsynet med en officiel erklæring om, at partiet opfylder EU-reglerne og –standarderne, 4) hvis partiet er kemisk behandlet, oplyses på den officielle mærkeseddel eller ved anden mærkning samt indeni eller udenpå pakningen, og 5) hvis partiet er genetisk modificeret, oplyses på alle mærkater og dokumenter, der vedrører partiet. Stk. 4. Indføres partiet til videre fremavl gælder § 16, stk. 1 og 3, tilsvarende. Stk. 5. Et parti med en samlet vægt på over to kilo, der føres ind i landet fra en ligestillet stat med henblik på salg, skal anmeldes til TystofteFonden. Ikke endeligt certificeret frø skal, udover et OECD-certifikat være ledsaget af et officielt følgedokument, der indeholder oplysninger i bilag 4, del IX.",
      "valid_from": "2019-12-11",
      "valid_to": null
    },
    {
      "provision_ref": "3:26",
      "chapter": "3",
      "section": "26",
      "content": "§ 26. Uanset § 21, stk. 1, må et parti bestemt til anvendelse som grønsagsfrø sælges ucertificeret i små mængder til forsøg, videnskabelige formål og forædling. Stk. 2. Tilladelse efter stk. 1 til salg af frø af en genetisk modificeret sort meddeles kun, hvis der på grundlag af en officiel miljørisikovurdering er truffet alle hensigtsmæssige foranstaltninger for at undgå skadelige indvirkninger på menneskers sundhed og miljøet. Stk. 3. Grønsagsfrø, der sælges efter stk. 1, skal være mærket med oplysningerne i bilag 4, del VII, afsnit C.",
      "valid_from": "2019-12-11",
      "valid_to": null
    },
    {
      "provision_ref": "3:27",
      "chapter": "3",
      "section": "27",
      "content": "§ 27. Uanset § 21, stk. 1, kan mindre mængder af sorter, der er under afprøvning for optagelse på sortsliste, godkendes til salg, hvis de opfylder de øvrige betingelser i bilag 6. Godkendelser gives med det formål at opnå viden gennem praktiske erfaringer med dyrkning. Stk. 2. Partier, jf. stk. 1, skal være mærket som anført i bilag 4, del VII, afsnit B.",
      "valid_from": "2019-12-11",
      "valid_to": null
    },
    {
      "provision_ref": "4:28",
      "chapter": "4",
      "section": "28",
      "content": "§ 28. Partier af certificeret frø, standardfrø og frø af sorter, der er under afprøvning for optagelse på sortsliste, godkendt efter § 3, stk. 2 og § 27, må efter skriftlig anmeldelse til TystofteFonden udportioneres og sælges i småpakninger. Anmeldelsen skal angive, hvornår udportioneringen indledes og forventes afsluttet med angivelse af partiets art, sort, herunder om sorten er genetisk modificeret, mængde og referencenummer. Anmeldelsen skal være ledsaget af en mærkeseddel fra partiet eller en kopi heraf. Stk. 2. Standardfrø af sorter af samme art må blandes og sælges i småpakninger. Stk. 3. TystofteFonden udtager småpakninger til stikprøvekontrol med, at udportionerede partier overholder kvalitetsnormerne i bilag 2. Stk. 4. Småpakninger skal være mærket efter bestemmelserne i bilag 4, del II, III eller VI, og nettovægten af pakningerne må ikke overstige de vægtgrænser, der er anført i bilag 2. Mærkningen skal være anført på en leverandøretiket eller være trykt eller stemplet på pakningen. Er pakningen gennemsigtig, kan etiketten anbringes inde i pakningen. Stk. 5. Småpakninger skal være lukket således, at lukningen ødelægges ved åbning af pakningen og ikke kan genanvendes. Åbning af småpakninger med certificeret frø med henblik på ompakning og ny lukning må kun ske under TystofteFondens kontrol.",
      "valid_from": "2019-12-11",
      "valid_to": null
    },
    {
      "provision_ref": "4:29",
      "chapter": "4",
      "section": "29",
      "content": "§ 29. Ved kemisk behandling (bejdsning) af grønsagsfrø skal oplysning om bejdsning og bejdsemiddel angives på den officielle mærkeseddel, jf. bilag 4, del VII, afsnit B, eller på en leverandøretiket. Stk. 2. Bejdses et parti, skal der udtages nye prøver af partiet til undersøgelse af, om partiet stadig overholder normen i bilag 2 for spireevne. § 12 og § 18, stk. 2, gælder tilsvarende.",
      "valid_from": "2019-12-11",
      "valid_to": null
    },
    {
      "provision_ref": "5:30",
      "chapter": "5",
      "section": "30",
      "content": "§ 30. Produktion og handel med sorter der er optaget på sortslisten som »bevaringssort« må kun finde sted i oprindelsesregionen. Stk. 2. Bestemmelserne i § 1, § 2 og § 29, finder tilsvarende anvendelse for bevaringssorter. Stk. 3. Hvis produktion af en bevaringssort som følge af et specifikt dyrkningsmæssigt problem, ikke kan finde sted her i landet, kan Landbrugsstyrelsen godkende supplerende regioner til produktion af frø. Bevaringssorter produceret i sådanne supplerende regioner kan dog udelukkende anvendes i oprindelsesregionen.",
      "valid_from": "2019-12-11",
      "valid_to": null
    },
    {
      "provision_ref": "5:31",
      "chapter": "5",
      "section": "31",
      "content": "§ 31. Virksomheder der producerer bevaringssorter, skal inden begyndelsen af hver produktionssæson indberette oplysninger om størrelsen og beliggenheden af produktionsarealet, samt den mængde frø, der forventes at kunne blive bragt i handel, til TystofteFonden. Indberetningen skal indgives senest 1. januar for vårafgrøder og senest 1. juli for vinterafgrøder. Stk. 2. TystofteFonden meddeler på grundlag af de i stk. 1 anførte indberetninger, den mængde frø af bevaringssorten virksomheden må bringe i handel i den efterfølgende sæson. Den samlede mængde frø, der bringes i handel af hver bevaringssort må ikke overstige den mængde frø, der skal til for at producere grønsager på et antal hektar, der er anført i bilag 7, del I.",
      "valid_from": "2019-12-11",
      "valid_to": null
    },
    {
      "provision_ref": "5:32",
      "chapter": "5",
      "section": "32",
      "content": "§ 32. Et parti af en bevaringssort må sælges som »bevaringssort« uden forudgående officiel godkendelse. Stk. 2. Partiet kan godkendes som standardfrø hvis det overholder EU-kvalitetsnormerne som nævnt i bilag 2. Partiet skal være tilstrækkelig ensartet, og partiets vægt må ikke overstige vægtgrænsen i bilag 2 med mere end 5 pct. Stk. 3. Partiet kan godkendes som certificeret frø forudsat det overholder EU-kvalitetsnormer i bilag 2, samt avls­normene i bilag 3, undtagen kravet til mindste sortsrenhed i bilag 3, del I, nr. 1. Partiet skal være tilstrækkeligt ensartet og partiets vægt må ikke overstige vægtgrænsen i bilag 2 med mere end 5 pct.",
      "valid_from": "2019-12-11",
      "valid_to": null
    },
    {
      "provision_ref": "5:33",
      "chapter": "5",
      "section": "33",
      "content": "§ 33. Bevaringssorter må kun bringes i handlen i lukkede pakninger eller beholdere og være forseglet således, at forseglingen ødelægges ved åbning, og ikke kan anvendes igen. Pakningen skal være mærket efter bestemmelserne i bilag 7, del II.",
      "valid_from": "2019-12-11",
      "valid_to": null
    },
    {
      "provision_ref": "5:34",
      "chapter": "5",
      "section": "34",
      "content": "§ 34. Virksomheden skal foranledige, at der udtages en prøve af partiet til undersøgelse af, om partiet overholder kvalitetsnormerne jf. bilag 2. Prøven udtages og undersøges af virksomheden. Virksomheden kan anmode TystofteFonden om at udtage prøven. Omkostningerne til prøvetagning og analyse afholdes af virksomheden. Stk. 2. Prøven udtages efter bestemmelserne i ”Instruks til virksomheder og prøvetagere i prøvetagning, forsegling og mærkning af frø”og skal undersøges i overensstemmelse med gældende internationale metoder og TystofteFondens anvisninger. Stk. 3. Virksomheden skal efter anmodning fra TystofteFonden fremsende kopi af analysebeviset. Prøven skal opbevares i mindst to år til brug for eventuel kontrol. Stk. 4. Virksomhederne skal senest 14 dage efter lukning af et parti af en bevaringssort anmelde det til TystofteFonden med oplysning om art, sort, mængde, referencenummer og datoen for lukning af partiet, der ikke må være senere end den seneste dato for undersøgelse af partiet for spireevne.",
      "valid_from": "2019-12-11",
      "valid_to": null
    },
    {
      "provision_ref": "5:35",
      "chapter": "5",
      "section": "35",
      "content": "§ 35. TystofteFonden kontrollerer om partiet overholder kvalitetsnormerne i bilag 2, og om partiet er tilstrækkeligt sortsægte og sortsrent. Stk. 2. Den virksomhed, der har anmeldt partiet, jf. § 34, stk. 4, afholder alle omkostninger forbundet med kontrollen.",
      "valid_from": "2019-12-11",
      "valid_to": null
    },
    {
      "provision_ref": "5:36",
      "chapter": "5",
      "section": "36",
      "content": "§ 36. Virksomhederne skal senest den 1. september indberette hvilken mængde frø af hver bevaringssort der er bragt i handel i den afsluttede produktionssæson.",
      "valid_from": "2019-12-11",
      "valid_to": null
    },
    {
      "provision_ref": "6:37",
      "chapter": "6",
      "section": "37",
      "content": "§ 37. Handel med sorter, der er optaget på sortslisten som »hobbysort«, må finde sted i små pakninger, der ikke overstiger den maksimale nettovægt, der er fastsat for hver sort i bilag 7, del III. Stk. 2. Hobbysorter må kun bringes i handlen i lukkede pakninger eller beholdere og være forseglet således, at forseglingen ødelægges ved åbning, og ikke kan anvendes igen. Pakningen skal være mærket efter bestemmelserne i bilag 7, del IV. Stk. 3. Bestemmelserne i §§ 1-2 og § 29, finder tilsvarende anvendelse for hobbysorter.",
      "valid_from": "2019-12-11",
      "valid_to": null
    },
    {
      "provision_ref": "6:38",
      "chapter": "6",
      "section": "38",
      "content": "§ 38. Et parti må sælges som »hobbysort« uden forudgående officiel godkendelse. Stk. 2. Partiet kan godkendes som standardfrø, hvis det overholder EU-kvalitetsnormerne i bilag 2. Partiet skal være tilstrækkeligt ensartet og partiets vægt må ikke overstige vægtgrænsen i bilag 2 med mere end 5 pct.",
      "valid_from": "2019-12-11",
      "valid_to": null
    },
    {
      "provision_ref": "6:39",
      "chapter": "6",
      "section": "39",
      "content": "§ 39. Virksomheden skal foranledige, at der udtages en prøve af partiet til undersøgelse af, om partiet overholder kvalitetsnormerne jf. bilag 2. Prøven udtages og undersøges af virksomheden. Virksomheden kan anmode TystofteFonden om at udtage prøven. Omkostningerne til prøvetagning og analyse afholdes af virksomheden. Stk. 2. Prøven skal udtages efter bestemmelserne i ”Instruks til virksomheder og prøvetagere i prøvetagning, forsegling og mærkning af frø”og skal undersøges i overensstemmelse med gældende internationale metoder og TystofteFondens anvisninger. Stk. 3. Virksomheden skal efter anmodning fra TystofteFonden fremsende kopi af analysebeviset. Prøven skal opbevares i mindst to år til brug for eventuel kontrol. Stk. 4. Virksomhederne skal senest 14 dage efter lukning af et parti af en hobbysort anmelde det til TystofteFonden med oplysning om art, sort, mængde, referencenummer og datoen for lukning af partiet, der ikke må være senere end den seneste dato for undersøgelse af partiet for spireevne.",
      "valid_from": "2019-12-11",
      "valid_to": null
    },
    {
      "provision_ref": "6:40",
      "chapter": "6",
      "section": "40",
      "content": "§ 40. TystofteFonden kontrollerer om partiet overholder kvalitetsnormerne i bilag 2, og om partiet er tilstrækkeligt sortsægte og sortsrent. Stk. 2. Den virksomhed, der har anmeldt partiet, jf. § 39, stk. 4, afholder alle omkostninger forbundet med kontrollen.",
      "valid_from": "2019-12-11",
      "valid_to": null
    },
    {
      "provision_ref": "6:41",
      "chapter": "6",
      "section": "41",
      "content": "§ 41. Virksomhederne skal senest den 1. september indberette hvilken mængde frø af hver hobbysort der er bragt i handel i den afsluttede produktionssæson.",
      "valid_from": "2019-12-11",
      "valid_to": null
    },
    {
      "provision_ref": "7:42",
      "chapter": "7",
      "section": "42",
      "content": "§ 42. Undersøgelser af prøver omfattet af bekendtgørelsen kan foretages 1) af et frøanalyselaboratorium, der er autoriseret hertil af TystofteFonden efter bestemmelserne i bilag 5, del III, 2) som en officiel undersøgelse i en anden medlemsstat af Den Europæiske Union, eller 3) som en undersøgelse udført under officiel kontrol i en anden medlemsstat i Den Europæiske Union.",
      "valid_from": "2019-12-11",
      "valid_to": null
    },
    {
      "provision_ref": "8:43",
      "chapter": "8",
      "section": "43",
      "content": "§ 43. Landbrugsstyrelsen kan efter ansøgning tillade salg af et parti, der ikke opfylder betingelserne i denne bekendtgørelse, hvis det er nødvendigt for at overvinde forbigående vanskeligheder med forsyningen med frø.",
      "valid_from": "2019-12-11",
      "valid_to": null
    },
    {
      "provision_ref": "8:44",
      "chapter": "8",
      "section": "44",
      "content": "§ 44. TystofteFonden fører kontrol med, at reglerne i bekendtgørelsen overholdes. Stk. 2. TystofteFonden offentliggør kontrol- og analyseresultater.",
      "valid_from": "2019-12-11",
      "valid_to": null
    },
    {
      "provision_ref": "8:45",
      "chapter": "8",
      "section": "45",
      "content": "§ 45. Overtrædelse af § 1, stk. 1, § 2, stk. 1, stk. 2, 1. led, og stk. 3, § 3, § 4, § 6, § 9, § 12, stk. 3, §§ 14-17, § 19, §§ 21-40 og § 42 straffes med bøde. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2019-12-11",
      "valid_to": null
    },
    {
      "provision_ref": "8:46",
      "chapter": "8",
      "section": "46",
      "content": "§ 46. En autorisation meddelt i medfør af bilag 5, jf. § 11, stk. 1 og § 12, stk. 2 og 3 kan fratages, hvis det konstateres, at 1) en eller flere af de betingelser der fremgår af bilag 5, del I-III, ikke er opfyldt, eller 2) virksomheden trods påkrav herom har undladt at betale skyldige kontrolgebyrer.",
      "valid_from": "2019-12-11",
      "valid_to": null
    },
    {
      "provision_ref": "8:47",
      "chapter": "8",
      "section": "47",
      "content": "§ 47. Bekendtgørelsen træder i kraft den 14. december 2019. Stk. 2. Bekendtgørelse nr. 1421 af 30. november 2018 om grønsagsfrø ophæves. Stk. 3 § 11 i bekendtgørelse nr. 1421 af 30. november 2018 om grønsagsfrø finder fortsat anvendelse til den 31. december 2019. Stk. 4. Godkendelser, autorisationer og lignende, givet af Landbrugsstyrelsen før den 1. januar 2017 efter bekendtgørelse nr. 194/2016 eller tidligere bekendtgørelser, er at sidestille med godkendelser, autorisationer og lignende, der gives af TystofteFonden efter den 1. januar 2017 efter denne bekendtgørelse.",
      "valid_from": "2019-12-11",
      "valid_to": null
    }
  ],
  "definitions": []
}
