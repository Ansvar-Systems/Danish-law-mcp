{
  "id": "2014:240",
  "type": "statute",
  "title": "Bekendtgørelse om indretning m.v. af aerosoler der anvendes på offshoreanlæg m.v.",
  "short_name": "BEK H#LOKDOK04",
  "status": "in_force",
  "issued_date": "2014-03-18",
  "url": "https://www.retsinformation.dk/eli/lta/2014/240/xml",
  "description": "Retsinformation source. DocumentId=BU000302; AccessionNumber=B20140024005; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Denne bekendtgørelse gennemfører dele af Rådets direktiv 75/324/EØF om tilnærmelse af medlemsstaternes lovgivning om aerosoler med senere ændringer m.v. Direktivet med senere ændringer m.v. er optaget som bilag 1 til denne bekendtgørelse."
    },
    {
      "provision_ref": "2",
      "section": "2",
      "content": "§ 2. Bekendtgørelsen finder anvendelse på offshoreanlæg, som defineret i offshoresikkerhedslovens § 2. Stk. 2. Bekendtgørelsen finder endvidere anvendelse på indkvarteringsfaciliteter på skibe og indretninger, som ikke er omfattet af offshoresikkerhedslovens definition i § 2, stk. 1, og hvor personer, der arbejder på et offshoreanlæg, indkvarteres, i det omfang det har betydning for sikkerheden og sundheden for de indkvarterede personer, jf. § 2 i Energistyrelsens bekendtgørelse om udvidelse af anvendelsesområdet for offshoresikkerhedsloven. Stk. 3. Bekendtgørelsen finder endvidere anvendelse på de aktiviteter med tilhørende arbejdspladser, indkvarteringsfaciliteter, udstyr m.v., på andre skibe og indretninger end dem, der er nævnt i offshoresikkerhedslovens § 3, stk. 3 og 4 (specialfartøjer m.v.), og som ikke er omfattet af definitionen i offshoresikkerhedslovens § 2, stk. 1, i det omfang aktiviteterne er direkte eller indirekte knyttet til efterforskning og produktion af kulbrinter, jf. § 3 i Energistyrelsens bekendtgørelse om udvidelse af anvendelsesområdet for offshoresikkerhedsloven. Stk. 4. Bekendtgørelsen finder endvidere anvendelse på de aktiviteter på offshoreanlæg, som ikke er nævnt i § 2, stk. 1, i offshoresikkerhedsloven, og som er omfattet af undergrundsloven og har sikkerheds- og sundhedsmæssig betydning, jf. § 4 i Energistyrelsens bekendtgørelse nr. 509 af 25. maj 2011 om udvidelse af anvendelsesområdet for offshoresikkerhedsloven."
    },
    {
      "provision_ref": "3",
      "section": "3",
      "content": "§ 3. Bekendtgørelsen gælder for aerosoler som defineret efter artikel 2 og afgrænset efter artikel 1 i bilag 1."
    },
    {
      "provision_ref": "4",
      "section": "4",
      "content": "§ 4. Bekendtgørelsen gælder for de, der er ansvarlige for, at aerosolerne bringes i omsætning eller gøres tilgængelige på markedet, og andre forpligtede, som det følger af bilag 1."
    },
    {
      "provision_ref": "5",
      "section": "5",
      "content": "§ 5. Aerosoler må kun bringes i omsætning eller gøres tilgængelige på markedet, hvis de opfylder bestemmelserne i bilag 1. Stk. 2. De, der er ansvarlige for, at aerosolerne bringes i omsætning eller gøres tilgængelige på markedet, og andre forpligtede, som det følger af bilag 1, skal opfylde kravene, som følger af denne bekendtgørelse. Stk. 3. De sikkerheds- og sundhedsmæssige risici i forbindelse med anvendelsen af en aerosol formodes at være nedbragt så meget som det er rimeligt praktisk muligt, når den er forsynet med overensstemmelsesmærkning, og, hvor det er påkrævet, er ledsaget af en overensstemmelseserklæring, jf. § 5, stk. 1, i lov nr. 155 af 20. februar 2013 om indretning m.v. af visse produkter. Stk. 4. De sikkerheds- og sundhedsmæssige risici i forbindelse med anvendelsen af en aerosol formodes at være nedbragt så meget, som det er rimeligt praktisk muligt, når den er fremstillet i overensstemmelse med harmoniserede standarder, hvis referencer er offentliggjort i Den Europæiske Unions Tidende, jf. § 5, stk. 2, i lov nr. 155 af 20. februar 2013 om indretning m.v. af visse produkter."
    },
    {
      "provision_ref": "6",
      "section": "6",
      "content": "§ 6. Mærkningen, jf. artikel 8 i bilag 1, skal anføres på dansk. Stk. 2. På aerosoler må der ikke påføres mærker eller angivelser, der kan forveksles med symbolet »3« (spejlvendt epsilon)."
    },
    {
      "provision_ref": "7",
      "section": "7",
      "content": "§ 7. Hvis der anvendes prøvningsmetoder i henhold til direktivets bilag, punkt 6.1.4.1, litra b og litra c, jf. bilag 1, skal prøvningsmetoden godkendes af Energistyrelsen eller af en tilsvarende kompetent myndighed i en anden EU-medlemsstat. Stk. 2. Ansøgning om godkendelse af prøvningsmetoden indsendes til Energistyrelsen af den, der er ansvarlig for at bringe aerosoler i omsætning. Ansøgningen ledsages af et teknisk dossier, der beskriver metoden. Stk. 3. Den, der er ansvarlig for at bringe aerosoler i omsætning, skal opbevare Energistyrelsens eller den tilsvarende kompetente myndigheds godkendelse af prøvningsmetoden, det tekniske dossier, der beskriver metoden, og, hvis dette er relevant, kontrolrapporter. Disse dokumenter skal være til rådighed på den adresse, der er angivet på etiketten, jf. artikel 8, stk. 1, litra a, i bilag 1."
    },
    {
      "provision_ref": "8",
      "section": "8",
      "content": "§ 8. Energistyrelsens afgørelser efter denne bekendtgørelse kan ikke påklages til anden administrativ myndighed."
    },
    {
      "provision_ref": "9",
      "section": "9",
      "content": "§ 9. Medmindre højere straf er forskyldt efter offshoresikkerhedsloven eller anden lovgivning, straffes med bøde den, som overtræder § 5, stk. 1 og 2, § 6, og bestemmelser i bilag 1, eller ikke efterkommer påbud eller forbud, der er meddelt i henhold til denne bekendtgørelse. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "10",
      "section": "10",
      "content": "§ 10. Bekendtgørelsen træder i kraft den 19. juni 2014, jf. dog stk. 2. Stk. 2. Bekendtgørelsen træder i kraft den 1. juni 2015 for aerosoler, der indeholder blandinger. Aerosoler, som indeholder blandinger, som er bragt i anvendelse før den 1. juni 2015, behøver ikke at ommærkes i overensstemmelse med bilag 1, pkt. 2.2 om etikettering, før den 1. juni 2017. Stk. 3. Bekendtgørelsen finder anvendelse for aerosoler, der bringes i omsætning eller gøres tilgængelige på markedet efter bekendtgørelsens ikrafttræden. For aerosoler, der er bragt i omsætning eller gjort tilgængelige på markedet før bekendtgørelsens ikrafttræden, finder de hidtil gældende regler anvendelse."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Denne bekendtgørelse gennemfører dele af Rådets direktiv 75/324/EØF om tilnærmelse af medlemsstaternes lovgivning om aerosoler med senere ændringer m.v. Direktivet med senere ændringer m.v. er optaget som bilag 1 til denne bekendtgørelse.",
      "valid_from": "2014-03-18",
      "valid_to": null
    },
    {
      "provision_ref": "2",
      "section": "2",
      "content": "§ 2. Bekendtgørelsen finder anvendelse på offshoreanlæg, som defineret i offshoresikkerhedslovens § 2. Stk. 2. Bekendtgørelsen finder endvidere anvendelse på indkvarteringsfaciliteter på skibe og indretninger, som ikke er omfattet af offshoresikkerhedslovens definition i § 2, stk. 1, og hvor personer, der arbejder på et offshoreanlæg, indkvarteres, i det omfang det har betydning for sikkerheden og sundheden for de indkvarterede personer, jf. § 2 i Energistyrelsens bekendtgørelse om udvidelse af anvendelsesområdet for offshoresikkerhedsloven. Stk. 3. Bekendtgørelsen finder endvidere anvendelse på de aktiviteter med tilhørende arbejdspladser, indkvarteringsfaciliteter, udstyr m.v., på andre skibe og indretninger end dem, der er nævnt i offshoresikkerhedslovens § 3, stk. 3 og 4 (specialfartøjer m.v.), og som ikke er omfattet af definitionen i offshoresikkerhedslovens § 2, stk. 1, i det omfang aktiviteterne er direkte eller indirekte knyttet til efterforskning og produktion af kulbrinter, jf. § 3 i Energistyrelsens bekendtgørelse om udvidelse af anvendelsesområdet for offshoresikkerhedsloven. Stk. 4. Bekendtgørelsen finder endvidere anvendelse på de aktiviteter på offshoreanlæg, som ikke er nævnt i § 2, stk. 1, i offshoresikkerhedsloven, og som er omfattet af undergrundsloven og har sikkerheds- og sundhedsmæssig betydning, jf. § 4 i Energistyrelsens bekendtgørelse nr. 509 af 25. maj 2011 om udvidelse af anvendelsesområdet for offshoresikkerhedsloven.",
      "valid_from": "2014-03-18",
      "valid_to": null
    },
    {
      "provision_ref": "3",
      "section": "3",
      "content": "§ 3. Bekendtgørelsen gælder for aerosoler som defineret efter artikel 2 og afgrænset efter artikel 1 i bilag 1.",
      "valid_from": "2014-03-18",
      "valid_to": null
    },
    {
      "provision_ref": "4",
      "section": "4",
      "content": "§ 4. Bekendtgørelsen gælder for de, der er ansvarlige for, at aerosolerne bringes i omsætning eller gøres tilgængelige på markedet, og andre forpligtede, som det følger af bilag 1.",
      "valid_from": "2014-03-18",
      "valid_to": null
    },
    {
      "provision_ref": "5",
      "section": "5",
      "content": "§ 5. Aerosoler må kun bringes i omsætning eller gøres tilgængelige på markedet, hvis de opfylder bestemmelserne i bilag 1. Stk. 2. De, der er ansvarlige for, at aerosolerne bringes i omsætning eller gøres tilgængelige på markedet, og andre forpligtede, som det følger af bilag 1, skal opfylde kravene, som følger af denne bekendtgørelse. Stk. 3. De sikkerheds- og sundhedsmæssige risici i forbindelse med anvendelsen af en aerosol formodes at være nedbragt så meget som det er rimeligt praktisk muligt, når den er forsynet med overensstemmelsesmærkning, og, hvor det er påkrævet, er ledsaget af en overensstemmelseserklæring, jf. § 5, stk. 1, i lov nr. 155 af 20. februar 2013 om indretning m.v. af visse produkter. Stk. 4. De sikkerheds- og sundhedsmæssige risici i forbindelse med anvendelsen af en aerosol formodes at være nedbragt så meget, som det er rimeligt praktisk muligt, når den er fremstillet i overensstemmelse med harmoniserede standarder, hvis referencer er offentliggjort i Den Europæiske Unions Tidende, jf. § 5, stk. 2, i lov nr. 155 af 20. februar 2013 om indretning m.v. af visse produkter.",
      "valid_from": "2014-03-18",
      "valid_to": null
    },
    {
      "provision_ref": "6",
      "section": "6",
      "content": "§ 6. Mærkningen, jf. artikel 8 i bilag 1, skal anføres på dansk. Stk. 2. På aerosoler må der ikke påføres mærker eller angivelser, der kan forveksles med symbolet »3« (spejlvendt epsilon).",
      "valid_from": "2014-03-18",
      "valid_to": null
    },
    {
      "provision_ref": "7",
      "section": "7",
      "content": "§ 7. Hvis der anvendes prøvningsmetoder i henhold til direktivets bilag, punkt 6.1.4.1, litra b og litra c, jf. bilag 1, skal prøvningsmetoden godkendes af Energistyrelsen eller af en tilsvarende kompetent myndighed i en anden EU-medlemsstat. Stk. 2. Ansøgning om godkendelse af prøvningsmetoden indsendes til Energistyrelsen af den, der er ansvarlig for at bringe aerosoler i omsætning. Ansøgningen ledsages af et teknisk dossier, der beskriver metoden. Stk. 3. Den, der er ansvarlig for at bringe aerosoler i omsætning, skal opbevare Energistyrelsens eller den tilsvarende kompetente myndigheds godkendelse af prøvningsmetoden, det tekniske dossier, der beskriver metoden, og, hvis dette er relevant, kontrolrapporter. Disse dokumenter skal være til rådighed på den adresse, der er angivet på etiketten, jf. artikel 8, stk. 1, litra a, i bilag 1.",
      "valid_from": "2014-03-18",
      "valid_to": null
    },
    {
      "provision_ref": "8",
      "section": "8",
      "content": "§ 8. Energistyrelsens afgørelser efter denne bekendtgørelse kan ikke påklages til anden administrativ myndighed.",
      "valid_from": "2014-03-18",
      "valid_to": null
    },
    {
      "provision_ref": "9",
      "section": "9",
      "content": "§ 9. Medmindre højere straf er forskyldt efter offshoresikkerhedsloven eller anden lovgivning, straffes med bøde den, som overtræder § 5, stk. 1 og 2, § 6, og bestemmelser i bilag 1, eller ikke efterkommer påbud eller forbud, der er meddelt i henhold til denne bekendtgørelse. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2014-03-18",
      "valid_to": null
    },
    {
      "provision_ref": "10",
      "section": "10",
      "content": "§ 10. Bekendtgørelsen træder i kraft den 19. juni 2014, jf. dog stk. 2. Stk. 2. Bekendtgørelsen træder i kraft den 1. juni 2015 for aerosoler, der indeholder blandinger. Aerosoler, som indeholder blandinger, som er bragt i anvendelse før den 1. juni 2015, behøver ikke at ommærkes i overensstemmelse med bilag 1, pkt. 2.2 om etikettering, før den 1. juni 2017. Stk. 3. Bekendtgørelsen finder anvendelse for aerosoler, der bringes i omsætning eller gøres tilgængelige på markedet efter bekendtgørelsens ikrafttræden. For aerosoler, der er bragt i omsætning eller gjort tilgængelige på markedet før bekendtgørelsens ikrafttræden, finder de hidtil gældende regler anvendelse.",
      "valid_from": "2014-03-18",
      "valid_to": null
    }
  ],
  "definitions": []
}
