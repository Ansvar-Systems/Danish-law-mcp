{
  "id": "2024:941",
  "type": "statute",
  "title": "Bekendtgørelse om tilskud til retshjælp på grønlandsk til grønlændere i Danmark",
  "short_name": "BEK H#LOKDOK04",
  "status": "in_force",
  "issued_date": "2024-07-26",
  "url": "https://www.retsinformation.dk/eli/lta/2024/941/xml",
  "description": "Retsinformation source. DocumentId=AA014317; AccessionNumber=B20240094105; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Formålet med bekendtgørelsen er at yde tilskud til retshjælpsinstitutioner, som yder konkret juridisk rådgivning på grønlandsk til grønlændere i Danmark. Stk. 2. Civilstyrelsen kan efter bekendtgørelsen yde tilskud til helt grundlæggende mundtlig rådgivning (trin 1). Civilstyrelsen kan endvidere yde tilskud til retshjælp i form af rådgivning ud over helt grundlæggende mundtlig rådgivning (trin 2) og rådgivning i forbindelse med forligsforhandlinger (trin 3). Stk. 3. Retshjælp på trin 2 omfatter rådgivning og udfærdigelse af enkelte skriftlige henvendelser af sædvanlig art, herunder ansøgning om fri proces, processkrifter i retssager, udfærdigelse af bodelingsoverenskomster, enkle testamenter og ægtepagter samt deltagelse i møder. Stk. 4. Retshjælp på trin 3 omfatter yderligere rådgivning, der ydes med henblik på at opnå en forligsmæssig løsning af en tvist. Retshjælp på trin 3 forudsætter, at rådgiveren med rimelighed skønner, at der er udsigt til, at sagen herved vil kunne afsluttes forligsmæssigt. Stk. 5. Retshjælp på trin 2 og 3 kan ikke gives til 1) sigtede eller tiltalte i offentlige straffesager, 2) aktivt erhvervsdrivendes sager af overvejende erhvervsmæssig karakter, 3) sager om gældssanering eller 4) sager, der angår eller er under behandling ved en forvaltningsmyndighed eller et privat tvistløsningsorgan, der er godkendt af erhvervsministeren. Stk. 6. Uanset stk. 5, nr. 4, kan der dog gives retshjælp på trin 2 og 3 ved klage over en forvaltningsmyndigheds afgørelse."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Civilstyrelsen træffer afgørelse om, hvorvidt en retshjælpsinstitution kan godkendes som tilskudsberettiget. Godkendelse forudsætter, at retshjælpsinstitutionen opfylder følgende betingelser: 1) Retshjælpens vedtægter skal være godkendt af Civilstyrelsen. 2) Retshjælpen skal være ledet af en fagligt kvalificeret person. 3) Bistanden i den enkelte sag skal som minimum have et omfang svarende til retshjælp på trin 1, jf. § 1, stk. 2. 4) Rådgivning på trin 1 må ikke begrænses til visse sagsområder. 5) Rådgivning udover trin 1 skal mindst omfatte de sagsområder, der er omfattet ved retshjælp på trin 2 og 3. 6) Rådgivning på grønlandsk på trin 1 skal være åben for alle grønlændere i Danmark. Rådgivning på grønlandsk på trin 2 og 3 skal som minimum være åben for alle grønlændere i Danmark, der opfylder de økonomiske betingelser efter retsplejelovens § 325. 7) Retshjælpen skal ydes af rådgivere, der er tilstrækkeligt kvalificerede. Inden for det socialretlige område vil rådgivningen kunne ydes af en socialrådgiver. 8) Rådgivningen bør fortrinsvist ske uden brug af tolk. 9) Rådgivningen skal være vederlagsfri for klienten. Der kan dog for rådgivning ud over trin 1 opkræves et honorar, som ikke overstiger det beløb, der opkræves i forbindelse med behandlingen af forbrugersager i Forbrugerklagenævnet. 10) Retshjælpen skal normalt have åbent mindst én gang om ugen, så vidt muligt både i nogle dagtimer og i nogle aftentimer. Stk. 2. Ved vurderingen af, om en retshjælpsinstitution kan godkendes som tilskudsberettiget, kan der lægges vægt på omfanget af øvrige retshjælpstilbud på grønlandsk til grønlændere i Danmark i det pågældende geografiske område. Det kan herved inddrages, om retshjælpsinstitutionen etableres i et område med sociale og/eller integrationsmæssige udfordringer."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Tilskud til retshjælpsinstitutioner kan ydes som basistilskud, aktivitetstilskud og udligningstilskud. Stk. 2. Den samlede retshjælpspulje anvendes med 82,5 % til basistilskud, 5 % til aktivitetstilskud og maksimalt 12,5 % til udligningstilskud. Eventuelt overskydende midler fra udligningspuljen udbetales som basistilskud."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Der kan ydes basistilskud til dækning af institutionens rimelige driftsudgifter, herunder: 1) Rimelig leje af lokaler eller anskaffelse af lokaler i øvrigt. 2) Et rimeligt honorar til lederen af institutionen og efter omstændighederne til rådgiverne. Det kan indgå som et væsentligt moment i vurderingen, om en rådgiver taler grønlandsk. Honoraret skal som udgangspunkt fastsættes på timebasis. 3) Rimelig løn til eventuelt kontorpersonale. 4) Rimelige kontorholdsudgifter og eventuelt udgifter til uddannelse af rådgivere. 5) Rimelige udgifter til oplysningsvirksomhed. Stk. 2. Der kan undtagelsesvis ydes basistilskud til udgifter til tolkebistand. Stk. 3. Der kan kun ydes basistilskud til udgifter, der afholdes i det pågældende finansår. Stk. 4. Ved beregning af basistilskuddet lægges der vægt på institutionens budget for det pågældende finansår sammenholdt med regnskabet for det foregående finansår. Stk. 5. Der kan ved beregningen af, hvad der udgør en rimelig driftsudgift, lægges vægt på forholdet mellem størrelsen af det ydede tilskud til institutionens driftsudgifter og omfanget af den ydede retshjælp i det foregående finansår. Stk. 6. Såfremt en retshjælpsinstitution modtager tilskud fra Justitsministeriet, som ikke er omfattet af reglerne i denne bekendtgørelse, fradrages dette tilskud i de udgifter, der er omfattet af stk. 1, før basistilskud beregnes. Det samme gør sig gældende for eventuelle uforbrugte tilskud, jf. § 8. Stk. 7. Såfremt en retshjælpsinstitution er godkendt og modtager tilskud efter bekendtgørelse nr. 637 af 11. juni 2014 om bekendtgørelse af tilskud til retshjælpskontorer og advokatvagter, kan der alene ydes basistilskud efter foranstående regler for de merudgifter, der er forbundet med at yde retshjælp på grønlandsk til grønlændere i Danmark. Stk. 8. Såfremt en driftsudgift ligeledes søges dækket efter andet regelsæt på Justitsministeriets område, skal Civilstyrelsen oplyses herom i ansøgningen om tilskud. Stk. 9. Såfremt ansøgningerne om basistilskud til dækning af udgifter, der er omfattet af stk. 1, overstiger 82,5 % af den samlede retshjælpspulje, jf. § 3, stk. 2, foretages en forholdsmæssig reduktion af basistilskud til de retshjælpsinstitutioner, hvis tilskudsberettigede udgifter overstiger 25.000 kr."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Ved beregning af aktivitetstilskud lægges der vægt på omfanget af den retshjælp, som retshjælpsinstitutionen har ydet til grønlændere på grønlandsk i Danmark i det foregående finansår. For så vidt angår retshjælp på trin 2 og 3 lægges der kun vægt på omfanget af retshjælp til sager, der emnemæssigt er omfattet af retshjælp på trin 2 og 3, og som er ydet til grønlændere i Danmark, der opfylder de økonomiske betingelser efter retsplejelovens § 325. Rådgivning på trin 2 og 3 vægtes dobbelt i forhold til rådgivning på trin 1. Beregningen foretages på baggrund af retshjælpsinstitutions årsberetning. Stk. 2. Såfremt retshjælpsinstitutionen ligeledes yder rådgivning på dansk, skal retshjælpsinstitution opgøre antallet af rådgivninger på grønlandsk til grønlændere i Danmark særskilt. Der kan ikke medregnes rådgivninger i opgørelsen, som indgår i beregningen af aktivitetstilskud efter andre regelsæt. Stk. 3. Har retshjælpsinstitutionen ikke opgjort omfanget af den ydede retshjælp i overensstemmelse med stk. 1 og 2, modtager retshjælpsinstitutionen ikke aktivitetstilskud. Stk. 4. Det udbetalte aktivitetstilskud skal anvendes i overensstemmelse med retshjælpsinstitutionens formål og drift."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Udligningstilskud ydes til retshjælpsinstitutioner, der er godkendt som tilskudsberettigede, jf. § 2, såfremt den enkelte institutions beregnede basistilskud for det pågældende år er enten 10.000 kr. eller 10 % lavere end summen af det tildelte basistilskud og det eventuelle udligningstilskud, den pågældende institution modtog det foregående år. Stk. 2. Udligningstilskuddet kan maksimalt udgøre differencen mellem summen af det tildelte basistilskud og det eventuelle udligningstilskud, den pågældende institution modtog det foregående år, og institutionens beregnede basistilskud efter § 4. Stk. 3. Såfremt det samlede udligningsbeløb, jf. stk. 1 og stk. 2, overstiger 12,5 % af den samlede retshjælpspulje, jf. § 3, stk. 2, foretages en forholdsmæssig reduktion af udligningstilskud til samtlige berettigede institutioner."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Det samlede tilskud i henhold til § 3 kan ikke overstige det ansøgte beløb."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Tilskud, der ikke er anvendt fuldt ud ved finansårets udløb, skal tilbagebetales til Civilstyrelsen. Hvis institutionen ikke foretager tilbagebetaling, fradrager Civilstyrelsen ved institutionens efterfølgende ansøgning om tilskud beløbet i udgifter omfattet af § 4, stk. 1, før basistilskud beregnes. Stk. 2. Stk. 1 finder kun anvendelse på tilskud udbetalt af Civilstyrelsen, og kun hvis det uforbrugte beløb overstiger 50.000 kr."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Tilskud ydes på følgende vilkår: 1) Ændringer i vedtægterne og i institutionens forhold, der kan have betydning for tilskuddet, skal indberettes løbende til Civilstyrelsen. 2) Institutionen skal udarbejde en årsberetning og et særskilt regnskab vedrørende tilskuddet fra Civilstyrelsen. Årsberetning og regnskab skal efter regnskabsårets udløb indsendes til Civilstyrelsen til godkendelse. Årsberetningen og regnskabet skal indsendes, uanset om der søges om tilskud eller ej. Årsberetningen skal, uanset tilskuddets størrelse, indeholde oplysninger om antallet af rådgivninger og institutionens aktivitetsniveau i øvrigt. 3) Modtagere af tilskud på under 250.000 kr. skal aflægge et regnskab, der viser budget- og regnskabsposter i sammenhæng. Den ansvarlige skal underskrive en erklæring på tro og love om tilskuddets anvendelse, og om at institutionen har taget skyldige økonomiske hensyn ved forvaltningen af midlerne. Civilstyrelsen kan stille krav om revision. 4) Modtagere af tilskud på 250.000 kr. eller derover skal aflægge regnskab efter årsregnskabsloven (regnskabsklasse A). Ikke-erhvervsdrivende fonde skal dog aflægge regnskab i overensstemmelse med god regnskabsskik, jf. lovbekendtgørelse nr. 2020 af 11. december 2020 om fonde og visse foreninger med senere ændringer. Regnskabet skal revideres i henhold til bekendtgørelse nr. 638 af 11. juni 2014 om revisionsinstruks for tilskud omfattet af retsplejelovens § 323, stk. 7, og § 324. Regnskabet skal indeholde en resultatopgørelse, der viser regnskabstal for det foregående regnskabsår og budgettal for regnskabsåret. Opgørelsen skal opstilles, så der er sammenlignelighed mellem regnskabs- og budgettal. 5) Civilstyrelsen skal have adgang til at gennemse regnskaberne, ligesom styrelsen skal have adgang til i øvrigt at kræve oplysninger fra institutionen, der kan have betydning for, om institutionen er berettiget til det ydede tilskud."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Ansøgning om tilskud skal være Civilstyrelsen i hænde inden den 1. marts i det pågældende finansår. Ansøgning om tilskud for 2024 (2. halvår) skal være Civilstyrelsen i hænde inden den 15. august 2024. Med ansøgningen skal vedlægges budget for det pågældende finansår samt regnskab og årsberetning for det foregående år. Stk. 2. Civilstyrelsen træffer afgørelse om tilskud inden den 1. maj i det pågældende finansår. Afgørelser om tilskud for 2024 (2. halvår) træffes inden den 15. september 2024."
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Institutionen skal til enhver tid opfylde betingelserne i § 2, stk. 1, og § 9 i denne bekendtgørelse. Stk. 2. Opfylder institutionen ikke betingelserne i bestemmelserne nævnt i stk. 1, tilbagekalder Civilstyrelsen godkendelsen."
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Bekendtgørelsen træder i kraft den 1. august 2024."
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Bekendtgørelsen ophæves den 31. december 2027. Stk. 2. Ved bekendtgørelsens ophør bortfalder godkendelser udstedt i medfør af § 2, stk. 1, og tilskud, der ikke er anvendt fuldt ud inden den 31. december 2027, tilbagebetales til Civilstyrelsen."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Formålet med bekendtgørelsen er at yde tilskud til retshjælpsinstitutioner, som yder konkret juridisk rådgivning på grønlandsk til grønlændere i Danmark. Stk. 2. Civilstyrelsen kan efter bekendtgørelsen yde tilskud til helt grundlæggende mundtlig rådgivning (trin 1). Civilstyrelsen kan endvidere yde tilskud til retshjælp i form af rådgivning ud over helt grundlæggende mundtlig rådgivning (trin 2) og rådgivning i forbindelse med forligsforhandlinger (trin 3). Stk. 3. Retshjælp på trin 2 omfatter rådgivning og udfærdigelse af enkelte skriftlige henvendelser af sædvanlig art, herunder ansøgning om fri proces, processkrifter i retssager, udfærdigelse af bodelingsoverenskomster, enkle testamenter og ægtepagter samt deltagelse i møder. Stk. 4. Retshjælp på trin 3 omfatter yderligere rådgivning, der ydes med henblik på at opnå en forligsmæssig løsning af en tvist. Retshjælp på trin 3 forudsætter, at rådgiveren med rimelighed skønner, at der er udsigt til, at sagen herved vil kunne afsluttes forligsmæssigt. Stk. 5. Retshjælp på trin 2 og 3 kan ikke gives til 1) sigtede eller tiltalte i offentlige straffesager, 2) aktivt erhvervsdrivendes sager af overvejende erhvervsmæssig karakter, 3) sager om gældssanering eller 4) sager, der angår eller er under behandling ved en forvaltningsmyndighed eller et privat tvistløsningsorgan, der er godkendt af erhvervsministeren. Stk. 6. Uanset stk. 5, nr. 4, kan der dog gives retshjælp på trin 2 og 3 ved klage over en forvaltningsmyndigheds afgørelse.",
      "valid_from": "2024-07-26",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Civilstyrelsen træffer afgørelse om, hvorvidt en retshjælpsinstitution kan godkendes som tilskudsberettiget. Godkendelse forudsætter, at retshjælpsinstitutionen opfylder følgende betingelser: 1) Retshjælpens vedtægter skal være godkendt af Civilstyrelsen. 2) Retshjælpen skal være ledet af en fagligt kvalificeret person. 3) Bistanden i den enkelte sag skal som minimum have et omfang svarende til retshjælp på trin 1, jf. § 1, stk. 2. 4) Rådgivning på trin 1 må ikke begrænses til visse sagsområder. 5) Rådgivning udover trin 1 skal mindst omfatte de sagsområder, der er omfattet ved retshjælp på trin 2 og 3. 6) Rådgivning på grønlandsk på trin 1 skal være åben for alle grønlændere i Danmark. Rådgivning på grønlandsk på trin 2 og 3 skal som minimum være åben for alle grønlændere i Danmark, der opfylder de økonomiske betingelser efter retsplejelovens § 325. 7) Retshjælpen skal ydes af rådgivere, der er tilstrækkeligt kvalificerede. Inden for det socialretlige område vil rådgivningen kunne ydes af en socialrådgiver. 8) Rådgivningen bør fortrinsvist ske uden brug af tolk. 9) Rådgivningen skal være vederlagsfri for klienten. Der kan dog for rådgivning ud over trin 1 opkræves et honorar, som ikke overstiger det beløb, der opkræves i forbindelse med behandlingen af forbrugersager i Forbrugerklagenævnet. 10) Retshjælpen skal normalt have åbent mindst én gang om ugen, så vidt muligt både i nogle dagtimer og i nogle aftentimer. Stk. 2. Ved vurderingen af, om en retshjælpsinstitution kan godkendes som tilskudsberettiget, kan der lægges vægt på omfanget af øvrige retshjælpstilbud på grønlandsk til grønlændere i Danmark i det pågældende geografiske område. Det kan herved inddrages, om retshjælpsinstitutionen etableres i et område med sociale og/eller integrationsmæssige udfordringer.",
      "valid_from": "2024-07-26",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Tilskud til retshjælpsinstitutioner kan ydes som basistilskud, aktivitetstilskud og udligningstilskud. Stk. 2. Den samlede retshjælpspulje anvendes med 82,5 % til basistilskud, 5 % til aktivitetstilskud og maksimalt 12,5 % til udligningstilskud. Eventuelt overskydende midler fra udligningspuljen udbetales som basistilskud.",
      "valid_from": "2024-07-26",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Der kan ydes basistilskud til dækning af institutionens rimelige driftsudgifter, herunder: 1) Rimelig leje af lokaler eller anskaffelse af lokaler i øvrigt. 2) Et rimeligt honorar til lederen af institutionen og efter omstændighederne til rådgiverne. Det kan indgå som et væsentligt moment i vurderingen, om en rådgiver taler grønlandsk. Honoraret skal som udgangspunkt fastsættes på timebasis. 3) Rimelig løn til eventuelt kontorpersonale. 4) Rimelige kontorholdsudgifter og eventuelt udgifter til uddannelse af rådgivere. 5) Rimelige udgifter til oplysningsvirksomhed. Stk. 2. Der kan undtagelsesvis ydes basistilskud til udgifter til tolkebistand. Stk. 3. Der kan kun ydes basistilskud til udgifter, der afholdes i det pågældende finansår. Stk. 4. Ved beregning af basistilskuddet lægges der vægt på institutionens budget for det pågældende finansår sammenholdt med regnskabet for det foregående finansår. Stk. 5. Der kan ved beregningen af, hvad der udgør en rimelig driftsudgift, lægges vægt på forholdet mellem størrelsen af det ydede tilskud til institutionens driftsudgifter og omfanget af den ydede retshjælp i det foregående finansår. Stk. 6. Såfremt en retshjælpsinstitution modtager tilskud fra Justitsministeriet, som ikke er omfattet af reglerne i denne bekendtgørelse, fradrages dette tilskud i de udgifter, der er omfattet af stk. 1, før basistilskud beregnes. Det samme gør sig gældende for eventuelle uforbrugte tilskud, jf. § 8. Stk. 7. Såfremt en retshjælpsinstitution er godkendt og modtager tilskud efter bekendtgørelse nr. 637 af 11. juni 2014 om bekendtgørelse af tilskud til retshjælpskontorer og advokatvagter, kan der alene ydes basistilskud efter foranstående regler for de merudgifter, der er forbundet med at yde retshjælp på grønlandsk til grønlændere i Danmark. Stk. 8. Såfremt en driftsudgift ligeledes søges dækket efter andet regelsæt på Justitsministeriets område, skal Civilstyrelsen oplyses herom i ansøgningen om tilskud. Stk. 9. Såfremt ansøgningerne om basistilskud til dækning af udgifter, der er omfattet af stk. 1, overstiger 82,5 % af den samlede retshjælpspulje, jf. § 3, stk. 2, foretages en forholdsmæssig reduktion af basistilskud til de retshjælpsinstitutioner, hvis tilskudsberettigede udgifter overstiger 25.000 kr.",
      "valid_from": "2024-07-26",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Ved beregning af aktivitetstilskud lægges der vægt på omfanget af den retshjælp, som retshjælpsinstitutionen har ydet til grønlændere på grønlandsk i Danmark i det foregående finansår. For så vidt angår retshjælp på trin 2 og 3 lægges der kun vægt på omfanget af retshjælp til sager, der emnemæssigt er omfattet af retshjælp på trin 2 og 3, og som er ydet til grønlændere i Danmark, der opfylder de økonomiske betingelser efter retsplejelovens § 325. Rådgivning på trin 2 og 3 vægtes dobbelt i forhold til rådgivning på trin 1. Beregningen foretages på baggrund af retshjælpsinstitutions årsberetning. Stk. 2. Såfremt retshjælpsinstitutionen ligeledes yder rådgivning på dansk, skal retshjælpsinstitution opgøre antallet af rådgivninger på grønlandsk til grønlændere i Danmark særskilt. Der kan ikke medregnes rådgivninger i opgørelsen, som indgår i beregningen af aktivitetstilskud efter andre regelsæt. Stk. 3. Har retshjælpsinstitutionen ikke opgjort omfanget af den ydede retshjælp i overensstemmelse med stk. 1 og 2, modtager retshjælpsinstitutionen ikke aktivitetstilskud. Stk. 4. Det udbetalte aktivitetstilskud skal anvendes i overensstemmelse med retshjælpsinstitutionens formål og drift.",
      "valid_from": "2024-07-26",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Udligningstilskud ydes til retshjælpsinstitutioner, der er godkendt som tilskudsberettigede, jf. § 2, såfremt den enkelte institutions beregnede basistilskud for det pågældende år er enten 10.000 kr. eller 10 % lavere end summen af det tildelte basistilskud og det eventuelle udligningstilskud, den pågældende institution modtog det foregående år. Stk. 2. Udligningstilskuddet kan maksimalt udgøre differencen mellem summen af det tildelte basistilskud og det eventuelle udligningstilskud, den pågældende institution modtog det foregående år, og institutionens beregnede basistilskud efter § 4. Stk. 3. Såfremt det samlede udligningsbeløb, jf. stk. 1 og stk. 2, overstiger 12,5 % af den samlede retshjælpspulje, jf. § 3, stk. 2, foretages en forholdsmæssig reduktion af udligningstilskud til samtlige berettigede institutioner.",
      "valid_from": "2024-07-26",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Det samlede tilskud i henhold til § 3 kan ikke overstige det ansøgte beløb.",
      "valid_from": "2024-07-26",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Tilskud, der ikke er anvendt fuldt ud ved finansårets udløb, skal tilbagebetales til Civilstyrelsen. Hvis institutionen ikke foretager tilbagebetaling, fradrager Civilstyrelsen ved institutionens efterfølgende ansøgning om tilskud beløbet i udgifter omfattet af § 4, stk. 1, før basistilskud beregnes. Stk. 2. Stk. 1 finder kun anvendelse på tilskud udbetalt af Civilstyrelsen, og kun hvis det uforbrugte beløb overstiger 50.000 kr.",
      "valid_from": "2024-07-26",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Tilskud ydes på følgende vilkår: 1) Ændringer i vedtægterne og i institutionens forhold, der kan have betydning for tilskuddet, skal indberettes løbende til Civilstyrelsen. 2) Institutionen skal udarbejde en årsberetning og et særskilt regnskab vedrørende tilskuddet fra Civilstyrelsen. Årsberetning og regnskab skal efter regnskabsårets udløb indsendes til Civilstyrelsen til godkendelse. Årsberetningen og regnskabet skal indsendes, uanset om der søges om tilskud eller ej. Årsberetningen skal, uanset tilskuddets størrelse, indeholde oplysninger om antallet af rådgivninger og institutionens aktivitetsniveau i øvrigt. 3) Modtagere af tilskud på under 250.000 kr. skal aflægge et regnskab, der viser budget- og regnskabsposter i sammenhæng. Den ansvarlige skal underskrive en erklæring på tro og love om tilskuddets anvendelse, og om at institutionen har taget skyldige økonomiske hensyn ved forvaltningen af midlerne. Civilstyrelsen kan stille krav om revision. 4) Modtagere af tilskud på 250.000 kr. eller derover skal aflægge regnskab efter årsregnskabsloven (regnskabsklasse A). Ikke-erhvervsdrivende fonde skal dog aflægge regnskab i overensstemmelse med god regnskabsskik, jf. lovbekendtgørelse nr. 2020 af 11. december 2020 om fonde og visse foreninger med senere ændringer. Regnskabet skal revideres i henhold til bekendtgørelse nr. 638 af 11. juni 2014 om revisionsinstruks for tilskud omfattet af retsplejelovens § 323, stk. 7, og § 324. Regnskabet skal indeholde en resultatopgørelse, der viser regnskabstal for det foregående regnskabsår og budgettal for regnskabsåret. Opgørelsen skal opstilles, så der er sammenlignelighed mellem regnskabs- og budgettal. 5) Civilstyrelsen skal have adgang til at gennemse regnskaberne, ligesom styrelsen skal have adgang til i øvrigt at kræve oplysninger fra institutionen, der kan have betydning for, om institutionen er berettiget til det ydede tilskud.",
      "valid_from": "2024-07-26",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Ansøgning om tilskud skal være Civilstyrelsen i hænde inden den 1. marts i det pågældende finansår. Ansøgning om tilskud for 2024 (2. halvår) skal være Civilstyrelsen i hænde inden den 15. august 2024. Med ansøgningen skal vedlægges budget for det pågældende finansår samt regnskab og årsberetning for det foregående år. Stk. 2. Civilstyrelsen træffer afgørelse om tilskud inden den 1. maj i det pågældende finansår. Afgørelser om tilskud for 2024 (2. halvår) træffes inden den 15. september 2024.",
      "valid_from": "2024-07-26",
      "valid_to": null
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Institutionen skal til enhver tid opfylde betingelserne i § 2, stk. 1, og § 9 i denne bekendtgørelse. Stk. 2. Opfylder institutionen ikke betingelserne i bestemmelserne nævnt i stk. 1, tilbagekalder Civilstyrelsen godkendelsen.",
      "valid_from": "2024-07-26",
      "valid_to": null
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Bekendtgørelsen træder i kraft den 1. august 2024.",
      "valid_from": "2024-07-26",
      "valid_to": null
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Bekendtgørelsen ophæves den 31. december 2027. Stk. 2. Ved bekendtgørelsens ophør bortfalder godkendelser udstedt i medfør af § 2, stk. 1, og tilskud, der ikke er anvendt fuldt ud inden den 31. december 2027, tilbagebetales til Civilstyrelsen.",
      "valid_from": "2024-07-26",
      "valid_to": null
    }
  ],
  "definitions": []
}
