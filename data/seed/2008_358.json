{
  "id": "2008:358",
  "type": "statute",
  "title": "Bekendtgørelse om valgret og valgbarhed ved flytning mellem menighedsrådskredse i et pastorat",
  "short_name": "BEK H#LOKDOK04",
  "status": "in_force",
  "issued_date": "2008-05-05",
  "url": "https://www.retsinformation.dk/eli/lta/2008/358/xml",
  "description": "Retsinformation source. DocumentId=AJ000373; AccessionNumber=B20080035805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Et medlem af folkekirken, der flytter fra en menighedsrådskreds til en anden i samme pastorat (indenpastoratsflytter), kan vælge at udøve valgret i den menighedsrådskreds, hvor medlemmet hidtil har boet. Stk. 2. Medlemmet er kun valgbar i den menighedsrådskreds, hvor valgretten udøves. Stk. 3. Beslutningen om at udøve valgretten i den menighedsrådskreds, hvor medlemmet hidtil har boet, skal træffes i forbindelse med flytningen. En af pastoratets fastansatte sognepræster skal have skriftlig meddelelse om beslutningen senest 4 uger efter, at flytningen er anmeldt kommunen og i forbindelse med menighedsrådsvalg senest 11. dagen før valgdagen, hvis ændringen skal have virkning for det først kommende valg. Stk. 4. Meddelelsen til sognepræsten skal indeholde oplysninger om medlemmets navn, personnummer og adresse. Stk. 5. Hvis meddelelsen efter stk. 3 og 4 ikke gives inden den nævnte frist, udøver medlemmet sin valgret i sit bopælssogn."
    },
    {
      "provision_ref": "2",
      "section": "2",
      "content": "§ 2. Beslutningen om at udøve valgret i den menighedsrådskreds, hvor medlemmet hidtil har boet, kan ændres ved medlemmets skriftlige underretning af en af pastoratets fastansatte sognepræster. Valgretten udøves herefter bopælssogn. Stk. 2. Adgangen til at udøve valgret i den menighedsrådskreds, hvor medlemmet hidtil har boet, ophører, når medlemmet flytter til et andet pastorat."
    },
    {
      "provision_ref": "3",
      "section": "3",
      "content": "§ 3. Sognepræsten skal føre en elektronisk protokol (SBL-protokollen), der skal indeholde oplysning om navn, personnummer og adresse på de personer, der udøver valgretten i menighedsrådskredsen uden at have bopæl i denne. SBL-protokollen indeholder tilsvarende oplysninger om de personer, der bor i menighedsrådskredsen, men har valgt at udøve valgretten i en anden menighedsrådskreds. Stk. 2. Sognepræsten indtaster i SBL-protokollen CPR-nummeret på de personer, der vælger at udøve valgretten i menighedsrådskredsen. Derved optages indenpastoratsflytteren på valglisten for menighedsrådskredsen. Er den i § 1, stk. 3 og 4, nævnte meddelelse ikke indtastet i SBL-protokollen senest 11. dagen før valgdagen til menighedsrådsvalg, kan indenpastoratsflytteren ikke optages på valglisten til nærmest forestående menighedsrådsvalg, men udøver valgretten i sit nuværende bopælssogn. Stk. 3. Sognepræsten gør skriftligt indenpastoratsflytteren opmærksom på, at sognepræsten registrerer oplysningerne i den elektroniske SBL-protokol, samt hvilke oplysninger, der registreres, jf. kapitel 8 i lov nr. 429 af 31. maj 2000 om behandling af personoplysninger."
    },
    {
      "provision_ref": "4",
      "section": "4",
      "content": "§ 4. Bekendtgørelsen træder i kraft den 15. august 2008. Stk. 2. Bekendtgørelse nr. 209 af 29. marts 2004 om valgret og valgbarhed ved flytning mellem menighedsrådskredse i et pastorat ophæves."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Et medlem af folkekirken, der flytter fra en menighedsrådskreds til en anden i samme pastorat (indenpastoratsflytter), kan vælge at udøve valgret i den menighedsrådskreds, hvor medlemmet hidtil har boet. Stk. 2. Medlemmet er kun valgbar i den menighedsrådskreds, hvor valgretten udøves. Stk. 3. Beslutningen om at udøve valgretten i den menighedsrådskreds, hvor medlemmet hidtil har boet, skal træffes i forbindelse med flytningen. En af pastoratets fastansatte sognepræster skal have skriftlig meddelelse om beslutningen senest 4 uger efter, at flytningen er anmeldt kommunen og i forbindelse med menighedsrådsvalg senest 11. dagen før valgdagen, hvis ændringen skal have virkning for det først kommende valg. Stk. 4. Meddelelsen til sognepræsten skal indeholde oplysninger om medlemmets navn, personnummer og adresse. Stk. 5. Hvis meddelelsen efter stk. 3 og 4 ikke gives inden den nævnte frist, udøver medlemmet sin valgret i sit bopælssogn.",
      "valid_from": "2008-05-05",
      "valid_to": null
    },
    {
      "provision_ref": "2",
      "section": "2",
      "content": "§ 2. Beslutningen om at udøve valgret i den menighedsrådskreds, hvor medlemmet hidtil har boet, kan ændres ved medlemmets skriftlige underretning af en af pastoratets fastansatte sognepræster. Valgretten udøves herefter bopælssogn. Stk. 2. Adgangen til at udøve valgret i den menighedsrådskreds, hvor medlemmet hidtil har boet, ophører, når medlemmet flytter til et andet pastorat.",
      "valid_from": "2008-05-05",
      "valid_to": null
    },
    {
      "provision_ref": "3",
      "section": "3",
      "content": "§ 3. Sognepræsten skal føre en elektronisk protokol (SBL-protokollen), der skal indeholde oplysning om navn, personnummer og adresse på de personer, der udøver valgretten i menighedsrådskredsen uden at have bopæl i denne. SBL-protokollen indeholder tilsvarende oplysninger om de personer, der bor i menighedsrådskredsen, men har valgt at udøve valgretten i en anden menighedsrådskreds. Stk. 2. Sognepræsten indtaster i SBL-protokollen CPR-nummeret på de personer, der vælger at udøve valgretten i menighedsrådskredsen. Derved optages indenpastoratsflytteren på valglisten for menighedsrådskredsen. Er den i § 1, stk. 3 og 4, nævnte meddelelse ikke indtastet i SBL-protokollen senest 11. dagen før valgdagen til menighedsrådsvalg, kan indenpastoratsflytteren ikke optages på valglisten til nærmest forestående menighedsrådsvalg, men udøver valgretten i sit nuværende bopælssogn. Stk. 3. Sognepræsten gør skriftligt indenpastoratsflytteren opmærksom på, at sognepræsten registrerer oplysningerne i den elektroniske SBL-protokol, samt hvilke oplysninger, der registreres, jf. kapitel 8 i lov nr. 429 af 31. maj 2000 om behandling af personoplysninger.",
      "valid_from": "2008-05-05",
      "valid_to": null
    },
    {
      "provision_ref": "4",
      "section": "4",
      "content": "§ 4. Bekendtgørelsen træder i kraft den 15. august 2008. Stk. 2. Bekendtgørelse nr. 209 af 29. marts 2004 om valgret og valgbarhed ved flytning mellem menighedsrådskredse i et pastorat ophæves.",
      "valid_from": "2008-05-05",
      "valid_to": null
    }
  ],
  "definitions": []
}
