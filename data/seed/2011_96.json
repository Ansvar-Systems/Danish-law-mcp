{
  "id": "2011:96",
  "type": "statute",
  "title": "Bekendtgørelse om organisationers frivillige deltagelse i en fællesskabsordning for miljøledelse og miljørevision (EMAS)",
  "short_name": "BEK H#LOKDOK04",
  "status": "in_force",
  "issued_date": "2011-02-04",
  "url": "https://www.retsinformation.dk/eli/lta/2011/96/xml",
  "description": "Retsinformation source. DocumentId=AL002369; AccessionNumber=B20110009605; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse ved organisationers deltagelse i den frivillige fællesskabsordning for miljøledelse og miljørevision (EMAS), jf. EMAS-forordningen. Stk. 2. Såvel organisationer med anlægsområder inden for den Europæiske Union som organisationer, hvis anlægsområder er placeret i tredjelande, kan registreres efter EMAS-forordningen i Danmark."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Miljøstyrelsen er det ansvarlige registreringsorgan i Danmark og udfører forordningens opgaver, herunder især opgaverne omkring ansøgning, registrering, førelse af lister og tilsyn. Miljøstyrelsen fører endvidere tilsyn med ikke-registrerede organisationers uretmæssige brug af EMAS-logoet i Danmark."
    },
    {
      "provision_ref": "3:3",
      "chapter": "3",
      "section": "3",
      "content": "§ 3. Organisationer, der ønsker at blive EMAS-registreret, indsender ansøgning herom til Miljøstyrelsen. Stk. 2. Ansøgning om registrering skal indeholde de oplysninger, der fremgår af Miljøstyrelsens anmeldelsesformular, de i forordningens artikel 5 beskrevne elementer samt en erklæring fra tilsynsmyndigheden om, at lovbestemte miljøkrav er overholdt. Erklæringer kan ske på blanketten i bilag 1 og skal foreligge på dansk eller engelsk, evt. som autoriseret oversættelse fra det originale sprog. Stk. 3. Registreringen skal løbende fornys i henhold til forordningens artikel 6 og 7. Ansøgningen om fornyelse skal indeholde oplysning om eventuelle ændringer i de oplysninger, der er afgivet i Miljøstyrelsens anmeldelsesformular samt de i forordningens artikel 6 beskrevne elementer. For organisationer med anlægsområder placeret uden for EU gælder kravet om indsendelse af erklæring fra tilsynsmyndigheden også ved fornyelse af EMAS-registreringen."
    },
    {
      "provision_ref": "4:4",
      "chapter": "4",
      "section": "4",
      "content": "§ 4. I forbindelse med organisationens ansøgning om registrering opkræver Miljøstyrelsen et registreringsgebyr og et deltagergebyr. Stk. 2. I forbindelse med organisationens ansøgning om fornyelse af registreringen opkræver Miljøstyrelsen et deltagergebyr. Stk. 3. Størrelsen af gebyrer for organisationens registrering og deltagelse fremgår af bekendtgørelsens bilag 2. Bilag 2 kan ændres af Miljøstyrelsen."
    },
    {
      "provision_ref": "5:5",
      "chapter": "5",
      "section": "5",
      "content": "§ 5. Miljøstyrelsen fører tilsyn med, at EMAS-logoet ikke bruges i strid med EMAS-forordningen."
    },
    {
      "provision_ref": "6:6",
      "chapter": "6",
      "section": "6",
      "content": "§ 6. Hvis en EMAS-registreret organisation ikke overholder miljøkrav i lovgivningen, underretter tilsynsmyndigheden Miljøstyrelsen herom hurtigst muligt og senest en måned efter, at en manglende overholdelse er konstateret. Stk. 2. Tilsynsmyndigheden underretter Miljøstyrelsen om evt. nye tiltag i sagen, jf. bilag 3, samt om sagens afslutning. Stk. 3. Underretning efter stk. 1 og 2, kan ske på blanketten i bilag 3 og sendes til Miljøstyrelsen."
    },
    {
      "provision_ref": "7:7",
      "chapter": "7",
      "section": "7",
      "content": "§ 7. Bekendtgørelsen træder i kraft den 15. februar 2011. Stk. 2. Samtidig ophæves bekendtgørelse nr. 896 af 10. oktober 2001 om organisationers frivillige deltagelse i en fællesskabsordning for miljøledelse og miljørevision (EMAS)."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse ved organisationers deltagelse i den frivillige fællesskabsordning for miljøledelse og miljørevision (EMAS), jf. EMAS-forordningen. Stk. 2. Såvel organisationer med anlægsområder inden for den Europæiske Union som organisationer, hvis anlægsområder er placeret i tredjelande, kan registreres efter EMAS-forordningen i Danmark.",
      "valid_from": "2011-02-04",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Miljøstyrelsen er det ansvarlige registreringsorgan i Danmark og udfører forordningens opgaver, herunder især opgaverne omkring ansøgning, registrering, førelse af lister og tilsyn. Miljøstyrelsen fører endvidere tilsyn med ikke-registrerede organisationers uretmæssige brug af EMAS-logoet i Danmark.",
      "valid_from": "2011-02-04",
      "valid_to": null
    },
    {
      "provision_ref": "3:3",
      "chapter": "3",
      "section": "3",
      "content": "§ 3. Organisationer, der ønsker at blive EMAS-registreret, indsender ansøgning herom til Miljøstyrelsen. Stk. 2. Ansøgning om registrering skal indeholde de oplysninger, der fremgår af Miljøstyrelsens anmeldelsesformular, de i forordningens artikel 5 beskrevne elementer samt en erklæring fra tilsynsmyndigheden om, at lovbestemte miljøkrav er overholdt. Erklæringer kan ske på blanketten i bilag 1 og skal foreligge på dansk eller engelsk, evt. som autoriseret oversættelse fra det originale sprog. Stk. 3. Registreringen skal løbende fornys i henhold til forordningens artikel 6 og 7. Ansøgningen om fornyelse skal indeholde oplysning om eventuelle ændringer i de oplysninger, der er afgivet i Miljøstyrelsens anmeldelsesformular samt de i forordningens artikel 6 beskrevne elementer. For organisationer med anlægsområder placeret uden for EU gælder kravet om indsendelse af erklæring fra tilsynsmyndigheden også ved fornyelse af EMAS-registreringen.",
      "valid_from": "2011-02-04",
      "valid_to": null
    },
    {
      "provision_ref": "4:4",
      "chapter": "4",
      "section": "4",
      "content": "§ 4. I forbindelse med organisationens ansøgning om registrering opkræver Miljøstyrelsen et registreringsgebyr og et deltagergebyr. Stk. 2. I forbindelse med organisationens ansøgning om fornyelse af registreringen opkræver Miljøstyrelsen et deltagergebyr. Stk. 3. Størrelsen af gebyrer for organisationens registrering og deltagelse fremgår af bekendtgørelsens bilag 2. Bilag 2 kan ændres af Miljøstyrelsen.",
      "valid_from": "2011-02-04",
      "valid_to": null
    },
    {
      "provision_ref": "5:5",
      "chapter": "5",
      "section": "5",
      "content": "§ 5. Miljøstyrelsen fører tilsyn med, at EMAS-logoet ikke bruges i strid med EMAS-forordningen.",
      "valid_from": "2011-02-04",
      "valid_to": null
    },
    {
      "provision_ref": "6:6",
      "chapter": "6",
      "section": "6",
      "content": "§ 6. Hvis en EMAS-registreret organisation ikke overholder miljøkrav i lovgivningen, underretter tilsynsmyndigheden Miljøstyrelsen herom hurtigst muligt og senest en måned efter, at en manglende overholdelse er konstateret. Stk. 2. Tilsynsmyndigheden underretter Miljøstyrelsen om evt. nye tiltag i sagen, jf. bilag 3, samt om sagens afslutning. Stk. 3. Underretning efter stk. 1 og 2, kan ske på blanketten i bilag 3 og sendes til Miljøstyrelsen.",
      "valid_from": "2011-02-04",
      "valid_to": null
    },
    {
      "provision_ref": "7:7",
      "chapter": "7",
      "section": "7",
      "content": "§ 7. Bekendtgørelsen træder i kraft den 15. februar 2011. Stk. 2. Samtidig ophæves bekendtgørelse nr. 896 af 10. oktober 2001 om organisationers frivillige deltagelse i en fællesskabsordning for miljøledelse og miljørevision (EMAS).",
      "valid_from": "2011-02-04",
      "valid_to": null
    }
  ],
  "definitions": []
}
