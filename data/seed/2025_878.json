{
  "id": "2025:878",
  "type": "statute",
  "title": "Bekendtgørelse om anvendelse af apotekssektorens afgifter og ydelse af tilskud til apotekere m.v.",
  "short_name": "BEK H#LOKDOK04",
  "status": "in_force",
  "issued_date": "2025-06-24",
  "url": "https://www.retsinformation.dk/eli/lta/2025/878/xml",
  "description": "Retsinformation source. DocumentId=DI001497; AccessionNumber=B20250087805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse for personer, der af Lægemiddelstyrelsen er meddelt bevilling til at drive et eller flere apoteker efter apotekerlovens § 15."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Apotekerne betaler sektorafgift, tillægssektorafgift, frihandelsafgift og supplerende frihandelsafgift i henhold til bestemmelserne i kapitel 10 i lov om apoteksvirksomhed."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Sektorafgiften fremgår af § 50 i lov om apoteksvirksomhed. Stk. 2. Den omsætning, der danner grundlag for beregningen af sektorafgiften, fremgår af § 50 b i lov om apoteksvirksomhed."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Tillægssektorafgiften fremgår af § 50 a i lov om apoteksvirksomhed. Stk. 2. Den omsætning, der danner grundlag for beregningen af tillægssektorafgiften, fremgår af § 50 b i lov om apoteksvirksomhed."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Frihandelsafgiften fremgår af § 50 c i lov om apoteksvirksomhed. Stk. 2. Den omsætning, der danner grundlag for beregningen af frihandelsafgiften, fremgår af § 50 e i lov om apoteksvirksomhed."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Den supplerende frihandelsafgift fremgår af § 50 d i lov om apoteksvirksomhed. Stk. 2. Den omsætning, der danner grundlag for beregningen af den supplerende frihandelsafgift, fremgår af § 50 e i lov om apoteksvirksomhed."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Sektorafgiften fastsat i medfør af § 50 i lov om apoteksvirksomhed anvendes til betaling af ydelser til følgende: 1) Apoteksfilialer og apoteksudsalg, der efter § 7, stk. 1, i lov om apoteksvirksomhed har modtaget et påbud fra Lægemiddelstyrelsen samt en aftrapningsordning for tilskud til apoteksfilialer og apoteksudsalg etableret før 1. juli 2015. 2) Honorering for apoteker og apoteksfilialers varetagelse af vagttjeneste i henhold til § 7, stk. 3, eller § 40 i lov om apoteksvirksomhed. 3) Pharmakon, herunder uddannelse af farmakonomer og tilskud for ansættelse af farmakonomstuderende. 4) Attester i henhold til Schengenkonventionens artikel 75. 5) Godtgørelse for ekspedition af dosisdispenserede lægemidler. 6) Administration af henstandsordning for borgere med store udgifter til køb af tilskudsberettigede lægemidler. 7) Ekstraordinære tilskud og erstatninger, jf. §§ 51 og 70 i lov om apoteksvirksomhed. 8) Lægemiddelstyrelsens midlertidige drift og lukning af apoteker med tilknyttede enheder, jf. § 19, stk. 1, i lov om apoteksvirksomhed. 9) Honorering for apoteker, apoteksfilialer og apoteksudsalgs afholdelse af compliance-samtale, jf. § 11, stk. 1, nr. 15, i lov om apoteksvirksomhed. 10) Honorering for apoteker og apoteksfilialers genordinationsydelse."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Tillægssektorafgiften fastsat i medfør af § 50 a i lov om apoteksvirksomhed anvendes til udbetaling af tilgængelighedstilskud til fysiske apotekskoncerner, der opfylder kriterierne herfor, jf. § 26, stk. 2 og 3."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Frihandelsafgiften fastsat i medfør af § 50 c i lov om apoteksvirksomhed anvendes til betaling af godtgørelse for ekspedition af receptpligtige lægemiddelpakninger samt godtgørelse for ydelse af medicinsamtaler."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Den supplerende frihandelsafgift fastsat i medfør af § 50 d i lov om apoteksvirksomhed anvendes til betaling af godtgørelse for personlige rådgivningsbreve samt tilbageregulering af apotekersektorens akkumulerede avancerammeoverskridelse."
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Til apoteker, der efter apotekerlovens § 7, stk. 1, har modtaget påbud fra Lægemiddelstyrelsen om opretholdelse eller oprettelse af en apoteksfilial i 5 år, ydes et årligt tilskud på 612.999 kr. pr. apoteksfilial. Tilskuddet P/L-reguleres årligt den 1. januar. Stk. 2. Ved ophør af den 5-årige påbudsperiode, hvor der ikke af Lægemiddelstyrelsen ydes et nyt 5-årigt påbud efter apotekerlovens § 7, stk. 1, aftrappes tilskuddet efter stk. 1 på følgende måde: 1) I det første år efter ophør af påbud ydes apotekeren 50 pct. af tilskuddet i stk. 1. 2) I det andet år efter ophør af påbud ydes apotekeren 30 pct. af tilskuddet i stk. 1. 3) I det tredje år efter ophør af påbud ydes apotekeren 20 pct. af tilskuddet i stk. 1. 4) I det fjerde år efter ophør af påbud ydes apotekeren 10 pct. af tilskuddet i stk. 1. 5) I det femte år efter ophør af påbud ydes apotekeren 5 pct. af tilskuddet i stk. 1. Stk. 3. Beregningen af den procentvise aftrapning sker i alle fem år på baggrund af det beløb, som tilskuddet efter stk. 1 udgjorde, da aftrapningen blev påbegyndt. Stk. 4. Nedlægger eller omdanner apotekeren apoteksfilialen under aftrapningsperioden efter stk. 2, bortfalder tilskuddet efter stk. 2, jf. dog stk. 5. Stk. 5. Flytter apotekeren apoteksfilialen ud over den eksisterende by eller det eksisterende byområde, hvor apoteksfilialen er beliggende, i aftrapningsperioden, bortfalder tilskuddet efter stk. 2, jf. dog stk. 6. Stk. 6. Ved nedlæggelse, omdannelse eller flytning, jf. stk. 3 og 4, i løbet af et kalenderår, ydes der forholdsmæssigt tilskud efter stk. 2."
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Til apoteker, der efter apotekerlovens § 7, stk. 1, har modtaget påbud fra Lægemiddelstyrelsen om opretholdelse eller oprettelse af et apoteksudsalg, ydes et årligt tilskud på 85.819 kr. pr. apoteksudsalg. Tilskuddet P/L-reguleres årligt den 1. januar. Stk. 2. Ved ophør af den 5-årige påbudsperiode, hvor der ikke af Lægemiddelstyrelsen ydes et nyt 5-årigt påbud efter apotekerlovens § 7, stk. 1, aftrappes tilskuddet efter stk. 1 på følgende måde: 1) I det første år efter ophør af påbud ydes apotekeren 50 pct. af tilskuddet i stk. 1. 2) I det andet år efter ophør af påbud ydes apotekeren 30 pct. af tilskuddet i stk. 1. 3) I det tredje år efter ophør af påbud ydes apotekeren 20 pct. af tilskuddet i stk. 1. 4) I det fjerde år efter ophør af påbud ydes apotekeren 10 pct. af tilskuddet i stk. 1. 5) I det femte år efter ophør af påbud ydes apotekeren 5 pct. af tilskuddet i stk. 1. Stk. 3. Beregningen af den procentvise aftrapning sker i alle fem år på baggrund af det beløb, som tilskuddet efter stk. 1 udgjorde, da aftrapningen blev påbegyndt. Stk. 4. Nedlægger eller omdanner apotekeren apoteksudsalget under aftrapningsperioden efter stk. 2, bortfalder tilskuddet efter stk. 2, jf. dog stk. 5. Stk. 5. Flytter apotekeren apoteksudsalget ud over den eksisterende by eller det eksisterende byområde, hvor apoteksudsalget er beliggende, i aftrapningsperioden, bortfalder tilskuddet efter stk. 2, jf. dog stk. 6. Stk. 6. Ved nedlæggelse, omdannelse eller flytning, jf. stk. 3 og 4, i løbet af et kalenderår, ydes der forholdsmæssigt tilskud efter stk. 2."
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Til apotekere, som Lægemiddelstyrelsen har meddelt eller pålagt varetagelse af vagttjeneste, jf. bekendtgørelse om apotekernes åbningstid og vagttjeneste, ydes følgende tilskud pr. år: 1) Liste A vagttjeneste: 1.450.410 kr. Tilskuddet P/L-reguleres årligt den 1. januar. 2) Liste AX vagttjeneste: 1.292.303 kr. Tilskuddet P/L-reguleres årligt den 1. januar. 3) Liste B vagttjeneste: 870.246 kr. og yderligere 241.735 kr. ved fuld farmaceutbemanding. Begge tilskud P/L-reguleres årligt den 1. januar. 4) Liste BX vagttjeneste: 667.449 kr. og yderligere 185.402 kr. ved fuld farmaceutbemanding. Begge tilskud P/L reguleres årligt den 1. januar. 5) Liste C vagttjeneste: 447.210 kr. Tilskuddet P/L-reguleres årligt den 1. januar. 6) Liste CX vagttjeneste: 102.800 kr. Tilskuddet P/L-reguleres årligt den 1. januar. 7) Nationalt døgnvagtsapotek: 2.356.917 kr. Tilskuddet P/L-reguleres årligt den 1. januar. Stk. 2. Lægemiddelstyrelsen kan til apoteker, der efter apotekerlovens § 7, stk. 3, har modtaget påbud fra Lægemiddelstyrelsen om varetagelse af vagttjeneste, yde supplerende økonomisk støtte med op til 50 pct. af den årlige godtgørelse, jf. stk. 1-4, for ekstraordinære udgifter forbundet med påbuddet, der er medvirkende til at generere et driftsunderskud, såfremt apotekeren ansøger herom. Et apotek kan alene modtage supplerende økonomisk støtte, hvis apoteket kan dokumentere, at apoteket har haft et driftsunderskud ved at varetage vagttjenesten i den åbningstid, som påbuddet omhandler. Den supplerende økonomiske støtte kan maksimalt udgøre det driftsunderskud, som apoteket overfor Lægemiddelstyrelsen kan dokumentere, at apotekeren har haft ved at varetage vagttjenesten i den åbningstid som påbuddet omhandler. Stk. 3. Ved vurdering af, om en apoteker som følge af påbud om varetagelse af vagttjeneste skal tildeles økonomisk støtte ud over den årlige godtgørelse lægges følgende kriterier til grund: 1) Om apoteket i betydeligt omfang er farmaceutbemandet i vagtperioden. 2) Om apoteket er beliggende i et tyndt befolket område. 3) Om apoteket sikrer god geografisk dækning af lægemiddelforsyning uden for apotekernes almindelige åbningstid. Stk. 4. Ved tilsagn om supplerende økonomisk støtte sker tildelingen heraf for et år ad gangen."
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Apoteker eller apoteksfilialer, som Lægemiddelstyrelsen har meddelt eller pålagt varetagelse af vagttjeneste efter § 11, og som udbringer et eller flere lægemidler efter ordination fra en læge tilknyttet de regionale akut- og vagtlægefunktioner, jf. bekendtgørelse om apotekernes åbningstid og vagttjeneste, ydes følgende tilskud: 1) Ved afstand (på vej) på 5 km og derunder fra apoteker eller apoteksfilialer som varetager vagttjeneste til udbringningsstedet ydes et tilskud på 106,34 kr. pr. udbringning, ekskl. moms. Tilskuddet P/L-reguleres årligt den 1. januar. 2) Ved afstand (på vej) over 5 km, til og med 25 km fra apoteker eller apoteksfilialer som varetager vagttjeneste til udbringningsstedet ydes et tilskud på 293,56 kr. pr. udbringning, ekskl. moms. Tilskuddet P/L-reguleres årligt den 1. januar. 3) Ved afstand (på vej) over 25 km, til og med 50 km fra apoteker eller apoteksfilialer som varetager vagttjeneste til udbringningsstedet ydes et tilskud på 585,99 kr. pr. udbringning, ekskl. moms. Tilskuddet P/L-reguleres årligt den 1. januar. 4) Ved afstand (på vej) over 50 km, til og med 75 km fra apoteker eller apoteksfilialer som varetager vagttjeneste til udbringningsstedet ydes et tilskud på 820,72 kr. pr. udbringning, ekskl. moms. Tilskuddet P/L-reguleres årligt den 1. januar. 5) Ved afstand (på vej) over 75 km, til og med 100 km fra apoteker eller apoteksfilialer som varetager vagttjeneste til udbringningsstedet ydes et tilskud på 1.054,89 kr. pr. udbringning, ekskl. moms. Tilskuddet P/L-reguleres årligt den 1. januar. 6) Ved afstand (på vej) over 100 km, til og med 125 km fra apoteker eller apoteksfilialer som varetager vagttjeneste til udbringningsstedet ydes et tilskud på 1.289,63 kr. pr. udbringning, ekskl. moms. Tilskuddet P/L-reguleres årligt den 1. januar. 7) Ved afstand (på vej) over 125 km fra apoteker eller apoteksfilialer som varetager vagttjeneste til udbringningsstedet ydes et tilskud på 1.582,61 kr. pr. udbringning, ekskl. moms. Tilskuddet P/L-reguleres årligt den 1. januar."
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Til Pharmakon, som er ansvarlig for farmakonomuddannelsen, jf. bekendtgørelse om farmakonomuddannelsen, betales et årligt bidrag. Grundbeløbet af det årlige bidrag P/L-reguleres årligt den 1. januar. Stk. 2. For 2025 udgør det årlige bidrag 62,6 mio. kr. plus 14,1 mio. kr. for midlertidigt øget uddannelsesoptag, som udbetales af Lægemiddelstyrelsen månedsvis i lige store rater."
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Til apotekere, der ansætter farmakonomstuderende, ydes et tilskud. Stk. 2. Tilskuddet afhænger af, hvor langt eleven er i uddannelsen således, at 1) der for 1. årselever ydes et tilskud på 60.000 kr. pr. elev pr. år, hvor året regnes fra den 1. september til den 31. august, 2) der for 2. årselever ydes et tilskud på 24.000 kr. pr. elev pr. år, hvor året regnes fra den 1. september til den 31. august, og 3) der for 3. årselever ydes et tilskud på 8.000 kr. pr. elev pr. år, hvor året regnes fra den 1. september til den 31. august."
    },
    {
      "provision_ref": "4:17",
      "chapter": "4",
      "section": "17",
      "content": "§ 17. For et apoteks udarbejdelse af en attest i henhold til Schengenkonventionens artikel 75, jf. § 11, stk. 1, nr. 10, i lov om apoteksvirksomhed udbetales for hver udfyldt attest 51,50 kr., ekskl. moms. Beløbet P/L-reguleres årligt den 1. januar og afrundes til nærmeste 50 øre."
    },
    {
      "provision_ref": "4:18",
      "chapter": "4",
      "section": "18",
      "content": "§ 18. For et apoteks ekspedition af dosisdispenserede lægemidler ydes til udleveringsapoteket et tilskud på 6 kr., ekskl. moms pr. ekspedition af dosisdispenserede lægemidler til 14 dage, foruden det gebyr der betales af medicinbrugeren i henhold til bekendtgørelse om beregning af forbrugerpriser m.v. på lægemidler."
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Til dækning af et apoteks udgifter til administration, herunder betalingsaftaler knyttet hertil ydes af henstandsordningen for kronisk syge et tilskud på 31 kr., ekskl. moms pr. borger pr. måned, som apoteket har lavet aftale om en henstandsordning med, jf. bekendtgørelse om henstandsordning for kronisk syge. Tilskuddet P/L-reguleres årligt den 1. januar og afrundes til nærmeste 50 øre. Stk. 2. For tab som led i henstandsordningen for kronisk syge kan et apotek i særlige tilfælde, herunder i forbindelse med dødsfald, modtage godtgørelse for tab af tilgodehavender som følge af henstandsordninger."
    },
    {
      "provision_ref": "4:20",
      "chapter": "4",
      "section": "20",
      "content": "§ 20. For hver medicinsamtale, som et apotek yder, jf. bekendtgørelse om medicinsamtale på apotek, modtager apoteket 164,50 kr., ekskl. moms pr. samtale, jf. dog stk. 2. Beløbet P/L-reguleres årligt den 1. januar og afrundes til nærmeste 50 øre. Stk. 2. Med henblik på ikke at overstige det aftalte udgiftsloft (10 mio. kr. årligt for perioden 2025-2026), vil honoraret blive nedsat med 25 pct., når ydelsen når 80 pct. af det fastsatte loft. Hvis ydelsen når 100 pct. af det fastsatte loft, fastsættes honoraret til 0 kr."
    },
    {
      "provision_ref": "4:21",
      "chapter": "4",
      "section": "21",
      "content": "§ 21. For hver compliance-samtale, som apoteket yder, jf. bekendtgørelse om compliance-samtale på apotek, modtager apoteket 164,50 kr., ekskl. moms pr. samtale, jf. dog stk. 2. Beløbet P/L-reguleres årligt den 1. januar og afrundes til nærmeste 50 øre. Stk. 2. Med henblik på ikke at overstige det aftalte udgiftsloft (4,8 mio. kr. årligt for perioden 2025-2026), vil honoraret blive nedsat med 25 pct., når ydelsen når 80 pct. af det fastsatte loft. Hvis ydelsen når 100 pct. af det fastsatte loft, fastsættes honoraret til 0 kr."
    },
    {
      "provision_ref": "4:22",
      "chapter": "4",
      "section": "22",
      "content": "§ 22. For et apoteks og en apoteksfilials genordination af visse lægemidler efter § 11 a, stk. 1, i lov om apoteksvirksomhed ydes et tilskud på 20,50 kr., ekskl. moms, foruden det gebyr, der betales af medicinbrugeren i henhold til bekendtgørelse om beregning af forbrugerpriser m.v. på lægemidler, jf. dog stk. 2. Tilskuddet P/L-reguleres årligt den 1. januar og afrundes til nærmeste 50 øre. Stk. 2. Med henblik på ikke at overstige det aftalte udgiftsloft (1,0 mio. kr. årligt for perioden 2025-2026), vil honoraret blive nedsat med 25 pct., når ydelsen når 80 pct. af det fastsatte loft. Hvis ydelsen når 100 pct. af det fastsatte loft, fastsættes honoraret til 0 kr."
    },
    {
      "provision_ref": "4:23",
      "chapter": "4",
      "section": "23",
      "content": "§ 23. For et apoteks ydelse af Tjek på Inhalation ydes 65,50 kr., ekskl. moms pr. ydelse. Stk. 2. Indenrigs- og sundhedsministeren kan beslutte, at honoraret pr. ydelse justeres af hensyn til iagttagelse af finanslovsbevillingen § 16.21.50. Beslutning herom meddeles til Danmarks Apotekerforening. Tilskuddet P/L-reguleres årligt den 1. januar, og afrundes til nærmeste 50 øre."
    },
    {
      "provision_ref": "4:24",
      "chapter": "4",
      "section": "24",
      "content": "§ 24. For hver receptpligtig lægemiddelpakning et apotek ekspederer ydes en godtgørelse på 1,55 kr., jf. dog stk. 2. Receptgodtgørelsen stiger årligt med 5 øre op til 1,75 kr. i 2029. Stk. 2. Der ydes ikke tilskud for receptpligtige lægemiddelpakninger beregnet til produktionsdyr."
    },
    {
      "provision_ref": "4:25",
      "chapter": "4",
      "section": "25",
      "content": "§ 25. Hvis et apotek ved onlineforhandling af et apoteksforbeholdt lægemiddel yder rådgivning ved at vedlægge et personligt, skriftligt rådgivningsbrev, jf. stk. 2, i forsendelsen eller den forseglede pose til udlevering på et håndkøbsudsalg eller et medicinudleveringssted, ydes 8,50 kr., inkl. moms, pr. varelinje, som rådgivningen vedrører, jf. dog stk. 3. Ydelsesbeløbet justeres i henhold til stk. 4. Stk. 2. Ved et personligt skriftligt rådgivningsbrev efter stk. 1 forstås et brev med information og rådgivning, der udover henvisning til indlægsseddel, link til hjemmesider med information o.l. som minimum: 1) Omfatter anvendelse og opbevaring af det købte lægemiddel, advarsler og sikkerhedsforhold og hyppige eller alvorlige bivirkninger. 2) Er individualiseret og tilpasset den enkelte kunde og den enkelte ordre i forhold til: a) Alder og køn. b) Dosering. c) Indikation. d) Interaktioner og kontraindikationer, der er relevant for den enkelte kunde. e) Købsfrekvens fra det pågældende apotek. Stk. 3. For dosisdispenserede lægemidler udbetales honoraret pr. varelinje alene ved opstart og ved evt. ændring af recepten, herunder ændring af doseringen. Stk. 4. Med henblik på ikke at overstige det aftalte udgiftsloft (8,5 mio. kr. årligt for perioden 2025-2026), vil honoraret blive nedsat med 25 pct., når ydelsen når 80 pct. af det fastsatte loft. Hvis ydelsen når 100 pct. af det fastsatte loft, fastsættes honoraret til 0 kr."
    },
    {
      "provision_ref": "5:26",
      "chapter": "5",
      "section": "26",
      "content": "§ 26. Lægemiddelstyrelsen tildeler apotekere, hvis fysiske apotek varetager et forsyningsmæssigt behov, jf. stk. 2, og som driver en apotekskoncern med et lavt indtjeningsgrundlag, jf. stk. 3, et tilgængelighedstilskud. Størrelsen af tilgængelighedstilskuddet beregnes i henhold til § 28. Stk. 2. Ved vurderingen af om et apotek varetager et forsyningsmæssigt behov, vil der blive lagt vægt på, om apoteket er beliggende mere end 10 km fra en anden fysisk receptekspederende enhed. Lægemiddelstyrelsen kan dog i vurderingen også inddrage forhold som tilgængelighed (kollektiv transport), antal borgere, der er bosiddende i området og enhedens aktivitet målt som antal receptekspeditioner til enkeltpersoner. Stk. 3. En apotekskoncern anses for at have et lavt indtjeningsgrundlag, hvis apotekskoncernens samlede omsætning af apoteksforbeholdte lægemidler i det pågældende år ikke overstiger 85 pct. af sektorens gennemsnitlige koncernomsætning af apoteksforbeholdte lægemidler. Stk. 4. Lægemiddelstyrelsen vurderer hvert fjerde år om et apotek, som modtager tilgængelighedstilskud, forsat varetager et forsyningsmæssigt behov, jf. stk. 2. Såfremt det vurderes, apoteket ikke længere opfylder et forsyningsmæssigt behov, bortfalder tilgængelighedstilskuddet efter udgangen af den fireårige periode, uanset om det det fortsat vurderes, at apotekskoncernen har et lavt indtjeningsgrundlag i henhold til stk. 3. Stk. 5. Lægemiddelstyrelsen vurderer månedligt, om apotekskoncernens indtjeningsgrundlag fortsat er lavt, jf. stk. 3. Såfremt kriteriet om et lavt indtjeningsgrundlag ikke længere er opfyldt, bortfalder tilgængelighedstilskuddet ved udgangen af den måned, hvor apotekskoncernen overstiger det fastsatte omsætningsgrundlag, jf. stk. 3, uanset om apotekeren fortsat varetager et forsyningsmæssigt behov, jf. stk. 2. Lægemiddelstyrelsen vil samtidig kræve det for meget udbetalte tilgængelighedstilskud tilbagebetalt."
    },
    {
      "provision_ref": "5:27",
      "chapter": "5",
      "section": "27",
      "content": "§ 27. Tilgængelighedstilskuddet udbetales a conto månedligt til de apotekere, som Lægemiddelstyrelsen primo det pågældende år vurderer, vil være berettiget til tilgængelighedstilskud, jf. § 26, stk. 2 og 3. Stk. 2. Apotekere, som Lægemiddelstyrelsen ved årets begyndelse har vurderet ikke vil være berettiget til tilgængelighedstilskud, kan anmode Lægemiddelstyrelsen om en revurdering. Ved anmodning herom skal apotekeren sandsynliggøre, at betingelserne i § 26, stk. 2 og 3, er opfyldt. Såfremt Lægemiddelstyrelsen kan imødekomme ansøgningen, vil udbetalingen af tilgængelighedstilskuddet ske aconto månedligt fra det tidspunkt, hvor apotekeren er berettiget til det."
    },
    {
      "provision_ref": "5:28",
      "chapter": "5",
      "section": "28",
      "content": "§ 28. Tilgængelighedstilskuddets beregnes årligt som 3,2 pct. af den underskydende difference mellem den fastsatte omsætningsmæssige beløbsgrænse og den pågældende apotekskoncerns omsætning af apoteksforbeholdte lægemidler i det foregående år. Den omsætningsmæssige beløbsgrænse fastsættes som 85 pct. af sektorens gennemsnitlige koncernomsætning af apoteksforbeholdte lægemidler, opgjort på baggrund af omsætningstal fra det foregående år. Stk. 2. Det beregnede aconto-tilgængelighedstilskud, jf. stk. 1, reguleres således, at hvis apotekskoncernens samlede gennemsnitlige driftsresultater for de seneste fire år, før tilgængelighedstilskud, for 2025 dog kun for de seneste 3 år: 1) Er mindre end 1,9 mio. kr., udbetales hele det beregnede tilskud, fordelt lige over tolv måneder. 2) Ligger mellem 1,9 mio. kr. og 2,3 mio. kr., udbetales 70 pct. af det beregnede tilskud, fordelt lige over tolv måneder. 3) Overstiger 2,3 mio. kr., udbetales ikke aconto-tilgængelighedstilskud. Stk. 3. De driftsresultater, der lægges til grund for reguleringen af aconto-tilgængelighedstilskuddet, er for regnskabsårene før 2025 driftsresultatet før udligning. Stk. 4. Hvis en apoteker har overtaget en apotekskoncern i det forgangne regnskabsår eller endnu ikke har aflagt fire apoteksregnskaber (for 2025 tre årsregnskaber), kan Lægemiddelstyrelsen regulere det beregnede tilgængelighedstilskud, jf. stk. 1, og fastsætte det aconto udbetalte tilgængelighedstilskud på baggrund af Lægemiddelstyrelsens kendskab til bevillingen, herunder økonomiske nøgletal og apotekerens dokumenterede oplysninger, jf. dog stk. 5. Stk. 5. Det aconto udbetalte tilgængelighedstilskud jf. stk. 2 og 3, inkl. fritagelse for betaling af tillægssektorafgift, kan ikke overstige 100.000 euro."
    },
    {
      "provision_ref": "5:29",
      "chapter": "5",
      "section": "29",
      "content": "§ 29. Lægemiddelstyrelsen foretager én gang årligt, når det pågældende regnskabsår er afsluttet, en foreløbig opgørelse af de forskellige afgifter i medfør af § 50, stk. 3, § 50 a, stk. 3, § 50 c, stk. 4, § 50 d, stk. 4, og § 63, stk. 4, i lov om apoteksvirksomhed. Stk. 2. Lægemiddelstyrelsen foretager én gang årligt, når apoteksregnskaberne er modtaget, en endelig opgørelse af de forskellige afgifter i medfør af § 50, stk. 4, § 50 a, stk. 4, § 50 c, stk. 5, § 50 d, stk. 5, og § 63, stk. 4. Stk. 3. Lægemiddelstyrelsen beregner i regnskabsåret efter det år, hvori der er udbetalt tilgængelighedstilskud, og når apoteksregnskaberne er modtaget, om den enkelte apotekskoncern har fået udbetalt korrekt aconto tilgængelighedstilskud, vurderet i forhold til apotekskoncernens samlede gennemsnitlige driftsresultat opgjort som et gennemsnit af driftsresultatet før tilgængelighedstilskud for de foregående fire regnskabsår. Stk. 4. De driftsresultater, der lægges til grund for den endelige regulering af tilgængelighedstilskuddet, er, for regnskabsårene før 2025, driftsresultatet før udligning. Stk. 5. Hvis det samlede gennemsnitlige driftsresultat, inkl. tilgængelighedstilskuddet, jf. stk. 3, overstiger en grænseværdi på 1,5 mio. kr., reduceres den del af tilskuddet, der bidrager til overskridelsen, med 50 pct. af det overskydende beløb. Tilskuddet nedsættes gradvist i takt med, at driftsresultatet overstiger den fastsatte grænseværdi. Den samlede reduktion kan dog ikke overstige det tilskudsbeløb, som er beregnet og udbetalt for det pågældende år. Stk. 6. Lægemiddelstyrelsen beregner, om det samlede tilgængelighedstilskud, der er udbetalt til alle apoteker, som har modtaget tilskud i det pågældende år, overstiger det beløb, der i samme periode er opkrævet i tillægssektorafgift i medfør af § 50 a i lov om apoteksvirksomhed. Såfremt den samlede udbetaling overstiger det opkrævede beløb i tillægssektorafgift, kan samtlige tilskudsbeløb nedsættes forholdsmæssigt med henblik på at sikre, at de samlede udgifter ikke overstiger provenuet fra tillægssektorafgiften."
    },
    {
      "provision_ref": "6:30",
      "chapter": "6",
      "section": "30",
      "content": "§ 30. Til brug for beregning samt udbetaling af aconto udbetalt tilgængelighedstilskud efter § 28 og afgifter efter §§ 50, 50 a, 50 c og 50 d i lov om apoteksvirksomhed, skal apotekerne elektronisk indberette oplysninger til Lægemiddelstyrelsen om omsætning m.v., på apoteker, apoteksfilialer og apoteksudsalg for den forløbne måned eller for en periode nærmere fastsat af Lægemiddelstyrelsen, jf. §§ 50 b og 50 e i lov om apoteksvirksomhed. Indberetningen skal ske senest den 5. i den efterfølgende måned på skemaer udarbejdet af Lægemiddelstyrelsen. Falder den 5. på en lørdag, søn- eller lukkedag, foretages indberetningen den førstkommende hverdag derefter."
    },
    {
      "provision_ref": "6:31",
      "chapter": "6",
      "section": "31",
      "content": "§ 31. Udbetaling af aconto tilgængelighedstilskud efter § 28 og godtgørelse efter § 7 og §§ 17-25 sker månedligt. Stk. 2. Ved indehaverskifte i årets løb beregnes godtgørelserne og evt. tilgængelighedstilskud for den nye indehaver på basis af oplysninger efter indehaverskiftet. Stk. 3. Til brug for beregning af godtgørelserne og evt. tilgængelighedstilskud skal apotekerne elektronisk indberette oplysninger til Lægemiddelstyrelsen om omsætning og andre aktivitetsoplysninger vedrørende apoteker, apoteksfilialer og apoteksudsalg for den forløbne måned. Indberetningen skal ske senest den 5. i den efterfølgende måned på skemaer udarbejdet af Lægemiddelstyrelsen. Falder den 5. på en lørdag, søn- eller lukkedag, foretages indberetningen den førstkommende hverdag derefter. Stk. 4. Godtgørelse efter § 16 og § 19, stk. 2, udbetales på baggrund af indberettede oplysninger fra apotekeren til Lægemiddelstyrelsen. Godtgørelsen vil komme til udbetaling fra Lægemiddelstyrelsen senest den 15. i den efterfølgende måned eller i helt særlige tilfælde på et af Lægemiddelstyrelsen nærmere fastsat tidspunkt."
    },
    {
      "provision_ref": "6:32",
      "chapter": "6",
      "section": "32",
      "content": "§ 32. På baggrund af de indberettede oplysninger om betaling af afgift og ydelse af godtgørelse, jf. §§ 30 og 31, modtager apotekeren for apoteker med tilknyttede enheder omkring den 15. i den efterfølgende måned en samlet opgørelse over indbetaling af afgift og modtagne godtgørelser. Stk. 2. Overstiger afgiften de modtagne godtgørelser, jf. stk. 1, skal apotekeren indbetale differencen på en af Lægemiddelstyrelsen fastsat dato omkring den 15. i den efterfølgende måned eller i helt særlige tilfælde på et af Lægemiddelstyrelsen nærmere fastsat tidspunkt. Stk. 3. Overstiger de modtagne godtgørelser afgiften, jf. stk. 1, vil apotekeren få beløbet anvist fra Lægemiddelstyrelsen senest den 15. i den efterfølgende måned eller i helt særlige tilfælde på et af Lægemiddelstyrelsen nærmere fastsat tidspunkt."
    },
    {
      "provision_ref": "6:33",
      "chapter": "6",
      "section": "33",
      "content": "§ 33. Endelig afregning af afgifter og godtgørelser samt evt. tilgængelighedstilskud for et regnskabsår opgøres samtidig med indsendelse af apoteksregnskab for det pågældende år. Ved indehaverskifte i årets løb opgøres afgift og godtgørelser samt evt. tilgængelighedstilskud for den forløbne periode i forbindelse med indsendelse af apoteksregnskabet for den pågældende driftsperiode. Stk. 2. For lidt betalt foreløbig afgift eller for meget modtaget foreløbig godtgørelse samt evt. tilgængelighedstilskud skal indbetales til Lægemiddelstyrelsen senest to måneder efter apoteksregnskabets indsendelse. Stk. 3. For meget betalt foreløbig afgift eller for lidt modtaget foreløbig godtgørelse samt eventuelt tilgængelighedstilskud anvises fra Lægemiddelstyrelsen senest to måneder efter apoteksregnskabets modtagelse."
    },
    {
      "provision_ref": "7:34",
      "chapter": "7",
      "section": "34",
      "content": "§ 34. Til dækning af Lægemiddelstyrelsens omkostninger ved varetagelse af myndighedsopgaver i henhold til lov om apoteksvirksomhed indbetaler apoteker i 2025 et administrationsgebyr, der udgør 0,099 pct. af apotekets omsætning opgjort af Lægemiddelstyrelsen svarende til sektorafgiftsgrundlaget efter apotekerlovens § 50 b. I 2026 og frem indbetaler apoteker til Lægemiddelstyrelsen et administrationsgebyr, der udgør 0,108 pct. af apotekets omsætning opgjort af Lægemiddelstyrelsen svarende til sektorafgiftsgrundlaget efter apotekerlovens § 50 b. Stk. 2. Til dækning af Lægemiddelstyrelsens udgifter til transport af elektroniske recepter, jf. sundhedslovens § 157 indbetaler apoteker til Lægemiddelstyrelsen et administrationsgebyr, der udgør 0,015 pct. af apotekets omsætning opgjort af Lægemiddelstyrelsen svarende til sektorafgiftsgrundlaget efter apotekerlovens § 50 b. Stk. 3. Et apotek indbetaler til Lægemiddelstyrelsen hver måned foreløbige gebyrer til administration i henhold til stk. 1 og 2 senest den 15. i den efterfølgende måned på basis af apotekets omsætning opgjort af Lægemiddelstyrelsen svarende til sektorafgiftsgrundlaget efter apotekerlovens § 50 b for den forgangne måned. Stk. 4. Lægemiddelstyrelsen foretager snarest efter modtagelsen af apoteksregnskaberne en endelig opgørelse af gebyrer til administration i henhold til stk. 1 og 2 for det forgangne år og foretager efterregulering for hvert enkelt apotek med henholdsvis efteropkrævning af for lidt indbetalte gebyrer og tilbagebetaling af for meget indbetalte gebyrer i forhold til de foreløbige gebyrer det enkelte apotek har betalt. Stk. 5. Skifter et apotek ejer i årets løb, afregnes gebyret endeligt med den afgående apoteker med satserne efter stk. 1 og stk. 2 for den del af året, hvor denne har drevet apoteket. Den tiltrædende apoteker betaler hver måned til Lægemiddelstyrelsen satserne fastsat i stk. 1 og stk. 2 i forhold til den forgangne måneds omsætning beregnet på basis af apotekets omsætning opgjort af Lægemiddelstyrelsen svarende til sektorafgiftsgrundlaget efter apotekerlovens § 50 b for den del af året, hvor denne driver apoteket. Lægemiddelstyrelsen meddeler snarest muligt efter årets udgang den tiltrædende apoteker en foreløbig opgørelse af gebyret for det forgangne år, jf. stk. 3. Lægemiddelstyrelsen foretager snarest muligt efter modtagelsen af det endelige regnskab en endelig opgørelse af gebyret, jf. stk. 4. Skifter et apotek ejer ved udgangen af året, foretager Lægemiddelstyrelsen en foreløbig og en endelig opgørelse af gebyret i forhold til den afgående apoteker, jf. stk. 3 og 4."
    },
    {
      "provision_ref": "8:35",
      "chapter": "8",
      "section": "35",
      "content": "§ 35. Bekendtgørelsen træder i kraft den 1. juli 2025. Stk. 2. §§ 24 og 25 har virkning fra 1. januar 2025. Stk. 3. Bekendtgørelse nr. 1726 af 30. december 2024 om beregning af afgift og ydelse af tilskud til apotekere m.v. ophæves."
    },
    {
      "provision_ref": "8:36",
      "chapter": "8",
      "section": "36",
      "content": "§ 36. Apotekere, der i 2025 skal betale administrationsgebyr efter bekendtgørelse nr. 1726 af 30. december 2024 om beregning af afgift og ydelse af tilskud til apotekere m.v., fordi de før ikrafttræden af nærværende bekendtgørelse var og fortsat er meddelt bevilling til at drive et eller flere apoteker, får sammen med opkrævningen for juli måned reguleret gebyret, så det følger betaling af gebyr for 2025 i henhold til nærværende bekendtgørelse."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse for personer, der af Lægemiddelstyrelsen er meddelt bevilling til at drive et eller flere apoteker efter apotekerlovens § 15.",
      "valid_from": "2025-06-24",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Apotekerne betaler sektorafgift, tillægssektorafgift, frihandelsafgift og supplerende frihandelsafgift i henhold til bestemmelserne i kapitel 10 i lov om apoteksvirksomhed.",
      "valid_from": "2025-06-24",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Sektorafgiften fremgår af § 50 i lov om apoteksvirksomhed. Stk. 2. Den omsætning, der danner grundlag for beregningen af sektorafgiften, fremgår af § 50 b i lov om apoteksvirksomhed.",
      "valid_from": "2025-06-24",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Tillægssektorafgiften fremgår af § 50 a i lov om apoteksvirksomhed. Stk. 2. Den omsætning, der danner grundlag for beregningen af tillægssektorafgiften, fremgår af § 50 b i lov om apoteksvirksomhed.",
      "valid_from": "2025-06-24",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Frihandelsafgiften fremgår af § 50 c i lov om apoteksvirksomhed. Stk. 2. Den omsætning, der danner grundlag for beregningen af frihandelsafgiften, fremgår af § 50 e i lov om apoteksvirksomhed.",
      "valid_from": "2025-06-24",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Den supplerende frihandelsafgift fremgår af § 50 d i lov om apoteksvirksomhed. Stk. 2. Den omsætning, der danner grundlag for beregningen af den supplerende frihandelsafgift, fremgår af § 50 e i lov om apoteksvirksomhed.",
      "valid_from": "2025-06-24",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Sektorafgiften fastsat i medfør af § 50 i lov om apoteksvirksomhed anvendes til betaling af ydelser til følgende: 1) Apoteksfilialer og apoteksudsalg, der efter § 7, stk. 1, i lov om apoteksvirksomhed har modtaget et påbud fra Lægemiddelstyrelsen samt en aftrapningsordning for tilskud til apoteksfilialer og apoteksudsalg etableret før 1. juli 2015. 2) Honorering for apoteker og apoteksfilialers varetagelse af vagttjeneste i henhold til § 7, stk. 3, eller § 40 i lov om apoteksvirksomhed. 3) Pharmakon, herunder uddannelse af farmakonomer og tilskud for ansættelse af farmakonomstuderende. 4) Attester i henhold til Schengenkonventionens artikel 75. 5) Godtgørelse for ekspedition af dosisdispenserede lægemidler. 6) Administration af henstandsordning for borgere med store udgifter til køb af tilskudsberettigede lægemidler. 7) Ekstraordinære tilskud og erstatninger, jf. §§ 51 og 70 i lov om apoteksvirksomhed. 8) Lægemiddelstyrelsens midlertidige drift og lukning af apoteker med tilknyttede enheder, jf. § 19, stk. 1, i lov om apoteksvirksomhed. 9) Honorering for apoteker, apoteksfilialer og apoteksudsalgs afholdelse af compliance-samtale, jf. § 11, stk. 1, nr. 15, i lov om apoteksvirksomhed. 10) Honorering for apoteker og apoteksfilialers genordinationsydelse.",
      "valid_from": "2025-06-24",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Tillægssektorafgiften fastsat i medfør af § 50 a i lov om apoteksvirksomhed anvendes til udbetaling af tilgængelighedstilskud til fysiske apotekskoncerner, der opfylder kriterierne herfor, jf. § 26, stk. 2 og 3.",
      "valid_from": "2025-06-24",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Frihandelsafgiften fastsat i medfør af § 50 c i lov om apoteksvirksomhed anvendes til betaling af godtgørelse for ekspedition af receptpligtige lægemiddelpakninger samt godtgørelse for ydelse af medicinsamtaler.",
      "valid_from": "2025-06-24",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Den supplerende frihandelsafgift fastsat i medfør af § 50 d i lov om apoteksvirksomhed anvendes til betaling af godtgørelse for personlige rådgivningsbreve samt tilbageregulering af apotekersektorens akkumulerede avancerammeoverskridelse.",
      "valid_from": "2025-06-24",
      "valid_to": null
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Til apoteker, der efter apotekerlovens § 7, stk. 1, har modtaget påbud fra Lægemiddelstyrelsen om opretholdelse eller oprettelse af en apoteksfilial i 5 år, ydes et årligt tilskud på 612.999 kr. pr. apoteksfilial. Tilskuddet P/L-reguleres årligt den 1. januar. Stk. 2. Ved ophør af den 5-årige påbudsperiode, hvor der ikke af Lægemiddelstyrelsen ydes et nyt 5-årigt påbud efter apotekerlovens § 7, stk. 1, aftrappes tilskuddet efter stk. 1 på følgende måde: 1) I det første år efter ophør af påbud ydes apotekeren 50 pct. af tilskuddet i stk. 1. 2) I det andet år efter ophør af påbud ydes apotekeren 30 pct. af tilskuddet i stk. 1. 3) I det tredje år efter ophør af påbud ydes apotekeren 20 pct. af tilskuddet i stk. 1. 4) I det fjerde år efter ophør af påbud ydes apotekeren 10 pct. af tilskuddet i stk. 1. 5) I det femte år efter ophør af påbud ydes apotekeren 5 pct. af tilskuddet i stk. 1. Stk. 3. Beregningen af den procentvise aftrapning sker i alle fem år på baggrund af det beløb, som tilskuddet efter stk. 1 udgjorde, da aftrapningen blev påbegyndt. Stk. 4. Nedlægger eller omdanner apotekeren apoteksfilialen under aftrapningsperioden efter stk. 2, bortfalder tilskuddet efter stk. 2, jf. dog stk. 5. Stk. 5. Flytter apotekeren apoteksfilialen ud over den eksisterende by eller det eksisterende byområde, hvor apoteksfilialen er beliggende, i aftrapningsperioden, bortfalder tilskuddet efter stk. 2, jf. dog stk. 6. Stk. 6. Ved nedlæggelse, omdannelse eller flytning, jf. stk. 3 og 4, i løbet af et kalenderår, ydes der forholdsmæssigt tilskud efter stk. 2.",
      "valid_from": "2025-06-24",
      "valid_to": null
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Til apoteker, der efter apotekerlovens § 7, stk. 1, har modtaget påbud fra Lægemiddelstyrelsen om opretholdelse eller oprettelse af et apoteksudsalg, ydes et årligt tilskud på 85.819 kr. pr. apoteksudsalg. Tilskuddet P/L-reguleres årligt den 1. januar. Stk. 2. Ved ophør af den 5-årige påbudsperiode, hvor der ikke af Lægemiddelstyrelsen ydes et nyt 5-årigt påbud efter apotekerlovens § 7, stk. 1, aftrappes tilskuddet efter stk. 1 på følgende måde: 1) I det første år efter ophør af påbud ydes apotekeren 50 pct. af tilskuddet i stk. 1. 2) I det andet år efter ophør af påbud ydes apotekeren 30 pct. af tilskuddet i stk. 1. 3) I det tredje år efter ophør af påbud ydes apotekeren 20 pct. af tilskuddet i stk. 1. 4) I det fjerde år efter ophør af påbud ydes apotekeren 10 pct. af tilskuddet i stk. 1. 5) I det femte år efter ophør af påbud ydes apotekeren 5 pct. af tilskuddet i stk. 1. Stk. 3. Beregningen af den procentvise aftrapning sker i alle fem år på baggrund af det beløb, som tilskuddet efter stk. 1 udgjorde, da aftrapningen blev påbegyndt. Stk. 4. Nedlægger eller omdanner apotekeren apoteksudsalget under aftrapningsperioden efter stk. 2, bortfalder tilskuddet efter stk. 2, jf. dog stk. 5. Stk. 5. Flytter apotekeren apoteksudsalget ud over den eksisterende by eller det eksisterende byområde, hvor apoteksudsalget er beliggende, i aftrapningsperioden, bortfalder tilskuddet efter stk. 2, jf. dog stk. 6. Stk. 6. Ved nedlæggelse, omdannelse eller flytning, jf. stk. 3 og 4, i løbet af et kalenderår, ydes der forholdsmæssigt tilskud efter stk. 2.",
      "valid_from": "2025-06-24",
      "valid_to": null
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Til apotekere, som Lægemiddelstyrelsen har meddelt eller pålagt varetagelse af vagttjeneste, jf. bekendtgørelse om apotekernes åbningstid og vagttjeneste, ydes følgende tilskud pr. år: 1) Liste A vagttjeneste: 1.450.410 kr. Tilskuddet P/L-reguleres årligt den 1. januar. 2) Liste AX vagttjeneste: 1.292.303 kr. Tilskuddet P/L-reguleres årligt den 1. januar. 3) Liste B vagttjeneste: 870.246 kr. og yderligere 241.735 kr. ved fuld farmaceutbemanding. Begge tilskud P/L-reguleres årligt den 1. januar. 4) Liste BX vagttjeneste: 667.449 kr. og yderligere 185.402 kr. ved fuld farmaceutbemanding. Begge tilskud P/L reguleres årligt den 1. januar. 5) Liste C vagttjeneste: 447.210 kr. Tilskuddet P/L-reguleres årligt den 1. januar. 6) Liste CX vagttjeneste: 102.800 kr. Tilskuddet P/L-reguleres årligt den 1. januar. 7) Nationalt døgnvagtsapotek: 2.356.917 kr. Tilskuddet P/L-reguleres årligt den 1. januar. Stk. 2. Lægemiddelstyrelsen kan til apoteker, der efter apotekerlovens § 7, stk. 3, har modtaget påbud fra Lægemiddelstyrelsen om varetagelse af vagttjeneste, yde supplerende økonomisk støtte med op til 50 pct. af den årlige godtgørelse, jf. stk. 1-4, for ekstraordinære udgifter forbundet med påbuddet, der er medvirkende til at generere et driftsunderskud, såfremt apotekeren ansøger herom. Et apotek kan alene modtage supplerende økonomisk støtte, hvis apoteket kan dokumentere, at apoteket har haft et driftsunderskud ved at varetage vagttjenesten i den åbningstid, som påbuddet omhandler. Den supplerende økonomiske støtte kan maksimalt udgøre det driftsunderskud, som apoteket overfor Lægemiddelstyrelsen kan dokumentere, at apotekeren har haft ved at varetage vagttjenesten i den åbningstid som påbuddet omhandler. Stk. 3. Ved vurdering af, om en apoteker som følge af påbud om varetagelse af vagttjeneste skal tildeles økonomisk støtte ud over den årlige godtgørelse lægges følgende kriterier til grund: 1) Om apoteket i betydeligt omfang er farmaceutbemandet i vagtperioden. 2) Om apoteket er beliggende i et tyndt befolket område. 3) Om apoteket sikrer god geografisk dækning af lægemiddelforsyning uden for apotekernes almindelige åbningstid. Stk. 4. Ved tilsagn om supplerende økonomisk støtte sker tildelingen heraf for et år ad gangen.",
      "valid_from": "2025-06-24",
      "valid_to": null
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Apoteker eller apoteksfilialer, som Lægemiddelstyrelsen har meddelt eller pålagt varetagelse af vagttjeneste efter § 11, og som udbringer et eller flere lægemidler efter ordination fra en læge tilknyttet de regionale akut- og vagtlægefunktioner, jf. bekendtgørelse om apotekernes åbningstid og vagttjeneste, ydes følgende tilskud: 1) Ved afstand (på vej) på 5 km og derunder fra apoteker eller apoteksfilialer som varetager vagttjeneste til udbringningsstedet ydes et tilskud på 106,34 kr. pr. udbringning, ekskl. moms. Tilskuddet P/L-reguleres årligt den 1. januar. 2) Ved afstand (på vej) over 5 km, til og med 25 km fra apoteker eller apoteksfilialer som varetager vagttjeneste til udbringningsstedet ydes et tilskud på 293,56 kr. pr. udbringning, ekskl. moms. Tilskuddet P/L-reguleres årligt den 1. januar. 3) Ved afstand (på vej) over 25 km, til og med 50 km fra apoteker eller apoteksfilialer som varetager vagttjeneste til udbringningsstedet ydes et tilskud på 585,99 kr. pr. udbringning, ekskl. moms. Tilskuddet P/L-reguleres årligt den 1. januar. 4) Ved afstand (på vej) over 50 km, til og med 75 km fra apoteker eller apoteksfilialer som varetager vagttjeneste til udbringningsstedet ydes et tilskud på 820,72 kr. pr. udbringning, ekskl. moms. Tilskuddet P/L-reguleres årligt den 1. januar. 5) Ved afstand (på vej) over 75 km, til og med 100 km fra apoteker eller apoteksfilialer som varetager vagttjeneste til udbringningsstedet ydes et tilskud på 1.054,89 kr. pr. udbringning, ekskl. moms. Tilskuddet P/L-reguleres årligt den 1. januar. 6) Ved afstand (på vej) over 100 km, til og med 125 km fra apoteker eller apoteksfilialer som varetager vagttjeneste til udbringningsstedet ydes et tilskud på 1.289,63 kr. pr. udbringning, ekskl. moms. Tilskuddet P/L-reguleres årligt den 1. januar. 7) Ved afstand (på vej) over 125 km fra apoteker eller apoteksfilialer som varetager vagttjeneste til udbringningsstedet ydes et tilskud på 1.582,61 kr. pr. udbringning, ekskl. moms. Tilskuddet P/L-reguleres årligt den 1. januar.",
      "valid_from": "2025-06-24",
      "valid_to": null
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Til Pharmakon, som er ansvarlig for farmakonomuddannelsen, jf. bekendtgørelse om farmakonomuddannelsen, betales et årligt bidrag. Grundbeløbet af det årlige bidrag P/L-reguleres årligt den 1. januar. Stk. 2. For 2025 udgør det årlige bidrag 62,6 mio. kr. plus 14,1 mio. kr. for midlertidigt øget uddannelsesoptag, som udbetales af Lægemiddelstyrelsen månedsvis i lige store rater.",
      "valid_from": "2025-06-24",
      "valid_to": null
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Til apotekere, der ansætter farmakonomstuderende, ydes et tilskud. Stk. 2. Tilskuddet afhænger af, hvor langt eleven er i uddannelsen således, at 1) der for 1. årselever ydes et tilskud på 60.000 kr. pr. elev pr. år, hvor året regnes fra den 1. september til den 31. august, 2) der for 2. årselever ydes et tilskud på 24.000 kr. pr. elev pr. år, hvor året regnes fra den 1. september til den 31. august, og 3) der for 3. årselever ydes et tilskud på 8.000 kr. pr. elev pr. år, hvor året regnes fra den 1. september til den 31. august.",
      "valid_from": "2025-06-24",
      "valid_to": null
    },
    {
      "provision_ref": "4:17",
      "chapter": "4",
      "section": "17",
      "content": "§ 17. For et apoteks udarbejdelse af en attest i henhold til Schengenkonventionens artikel 75, jf. § 11, stk. 1, nr. 10, i lov om apoteksvirksomhed udbetales for hver udfyldt attest 51,50 kr., ekskl. moms. Beløbet P/L-reguleres årligt den 1. januar og afrundes til nærmeste 50 øre.",
      "valid_from": "2025-06-24",
      "valid_to": null
    },
    {
      "provision_ref": "4:18",
      "chapter": "4",
      "section": "18",
      "content": "§ 18. For et apoteks ekspedition af dosisdispenserede lægemidler ydes til udleveringsapoteket et tilskud på 6 kr., ekskl. moms pr. ekspedition af dosisdispenserede lægemidler til 14 dage, foruden det gebyr der betales af medicinbrugeren i henhold til bekendtgørelse om beregning af forbrugerpriser m.v. på lægemidler.",
      "valid_from": "2025-06-24",
      "valid_to": null
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Til dækning af et apoteks udgifter til administration, herunder betalingsaftaler knyttet hertil ydes af henstandsordningen for kronisk syge et tilskud på 31 kr., ekskl. moms pr. borger pr. måned, som apoteket har lavet aftale om en henstandsordning med, jf. bekendtgørelse om henstandsordning for kronisk syge. Tilskuddet P/L-reguleres årligt den 1. januar og afrundes til nærmeste 50 øre. Stk. 2. For tab som led i henstandsordningen for kronisk syge kan et apotek i særlige tilfælde, herunder i forbindelse med dødsfald, modtage godtgørelse for tab af tilgodehavender som følge af henstandsordninger.",
      "valid_from": "2025-06-24",
      "valid_to": null
    },
    {
      "provision_ref": "4:20",
      "chapter": "4",
      "section": "20",
      "content": "§ 20. For hver medicinsamtale, som et apotek yder, jf. bekendtgørelse om medicinsamtale på apotek, modtager apoteket 164,50 kr., ekskl. moms pr. samtale, jf. dog stk. 2. Beløbet P/L-reguleres årligt den 1. januar og afrundes til nærmeste 50 øre. Stk. 2. Med henblik på ikke at overstige det aftalte udgiftsloft (10 mio. kr. årligt for perioden 2025-2026), vil honoraret blive nedsat med 25 pct., når ydelsen når 80 pct. af det fastsatte loft. Hvis ydelsen når 100 pct. af det fastsatte loft, fastsættes honoraret til 0 kr.",
      "valid_from": "2025-06-24",
      "valid_to": null
    },
    {
      "provision_ref": "4:21",
      "chapter": "4",
      "section": "21",
      "content": "§ 21. For hver compliance-samtale, som apoteket yder, jf. bekendtgørelse om compliance-samtale på apotek, modtager apoteket 164,50 kr., ekskl. moms pr. samtale, jf. dog stk. 2. Beløbet P/L-reguleres årligt den 1. januar og afrundes til nærmeste 50 øre. Stk. 2. Med henblik på ikke at overstige det aftalte udgiftsloft (4,8 mio. kr. årligt for perioden 2025-2026), vil honoraret blive nedsat med 25 pct., når ydelsen når 80 pct. af det fastsatte loft. Hvis ydelsen når 100 pct. af det fastsatte loft, fastsættes honoraret til 0 kr.",
      "valid_from": "2025-06-24",
      "valid_to": null
    },
    {
      "provision_ref": "4:22",
      "chapter": "4",
      "section": "22",
      "content": "§ 22. For et apoteks og en apoteksfilials genordination af visse lægemidler efter § 11 a, stk. 1, i lov om apoteksvirksomhed ydes et tilskud på 20,50 kr., ekskl. moms, foruden det gebyr, der betales af medicinbrugeren i henhold til bekendtgørelse om beregning af forbrugerpriser m.v. på lægemidler, jf. dog stk. 2. Tilskuddet P/L-reguleres årligt den 1. januar og afrundes til nærmeste 50 øre. Stk. 2. Med henblik på ikke at overstige det aftalte udgiftsloft (1,0 mio. kr. årligt for perioden 2025-2026), vil honoraret blive nedsat med 25 pct., når ydelsen når 80 pct. af det fastsatte loft. Hvis ydelsen når 100 pct. af det fastsatte loft, fastsættes honoraret til 0 kr.",
      "valid_from": "2025-06-24",
      "valid_to": null
    },
    {
      "provision_ref": "4:23",
      "chapter": "4",
      "section": "23",
      "content": "§ 23. For et apoteks ydelse af Tjek på Inhalation ydes 65,50 kr., ekskl. moms pr. ydelse. Stk. 2. Indenrigs- og sundhedsministeren kan beslutte, at honoraret pr. ydelse justeres af hensyn til iagttagelse af finanslovsbevillingen § 16.21.50. Beslutning herom meddeles til Danmarks Apotekerforening. Tilskuddet P/L-reguleres årligt den 1. januar, og afrundes til nærmeste 50 øre.",
      "valid_from": "2025-06-24",
      "valid_to": null
    },
    {
      "provision_ref": "4:24",
      "chapter": "4",
      "section": "24",
      "content": "§ 24. For hver receptpligtig lægemiddelpakning et apotek ekspederer ydes en godtgørelse på 1,55 kr., jf. dog stk. 2. Receptgodtgørelsen stiger årligt med 5 øre op til 1,75 kr. i 2029. Stk. 2. Der ydes ikke tilskud for receptpligtige lægemiddelpakninger beregnet til produktionsdyr.",
      "valid_from": "2025-06-24",
      "valid_to": null
    },
    {
      "provision_ref": "4:25",
      "chapter": "4",
      "section": "25",
      "content": "§ 25. Hvis et apotek ved onlineforhandling af et apoteksforbeholdt lægemiddel yder rådgivning ved at vedlægge et personligt, skriftligt rådgivningsbrev, jf. stk. 2, i forsendelsen eller den forseglede pose til udlevering på et håndkøbsudsalg eller et medicinudleveringssted, ydes 8,50 kr., inkl. moms, pr. varelinje, som rådgivningen vedrører, jf. dog stk. 3. Ydelsesbeløbet justeres i henhold til stk. 4. Stk. 2. Ved et personligt skriftligt rådgivningsbrev efter stk. 1 forstås et brev med information og rådgivning, der udover henvisning til indlægsseddel, link til hjemmesider med information o.l. som minimum: 1) Omfatter anvendelse og opbevaring af det købte lægemiddel, advarsler og sikkerhedsforhold og hyppige eller alvorlige bivirkninger. 2) Er individualiseret og tilpasset den enkelte kunde og den enkelte ordre i forhold til: a) Alder og køn. b) Dosering. c) Indikation. d) Interaktioner og kontraindikationer, der er relevant for den enkelte kunde. e) Købsfrekvens fra det pågældende apotek. Stk. 3. For dosisdispenserede lægemidler udbetales honoraret pr. varelinje alene ved opstart og ved evt. ændring af recepten, herunder ændring af doseringen. Stk. 4. Med henblik på ikke at overstige det aftalte udgiftsloft (8,5 mio. kr. årligt for perioden 2025-2026), vil honoraret blive nedsat med 25 pct., når ydelsen når 80 pct. af det fastsatte loft. Hvis ydelsen når 100 pct. af det fastsatte loft, fastsættes honoraret til 0 kr.",
      "valid_from": "2025-06-24",
      "valid_to": null
    },
    {
      "provision_ref": "5:26",
      "chapter": "5",
      "section": "26",
      "content": "§ 26. Lægemiddelstyrelsen tildeler apotekere, hvis fysiske apotek varetager et forsyningsmæssigt behov, jf. stk. 2, og som driver en apotekskoncern med et lavt indtjeningsgrundlag, jf. stk. 3, et tilgængelighedstilskud. Størrelsen af tilgængelighedstilskuddet beregnes i henhold til § 28. Stk. 2. Ved vurderingen af om et apotek varetager et forsyningsmæssigt behov, vil der blive lagt vægt på, om apoteket er beliggende mere end 10 km fra en anden fysisk receptekspederende enhed. Lægemiddelstyrelsen kan dog i vurderingen også inddrage forhold som tilgængelighed (kollektiv transport), antal borgere, der er bosiddende i området og enhedens aktivitet målt som antal receptekspeditioner til enkeltpersoner. Stk. 3. En apotekskoncern anses for at have et lavt indtjeningsgrundlag, hvis apotekskoncernens samlede omsætning af apoteksforbeholdte lægemidler i det pågældende år ikke overstiger 85 pct. af sektorens gennemsnitlige koncernomsætning af apoteksforbeholdte lægemidler. Stk. 4. Lægemiddelstyrelsen vurderer hvert fjerde år om et apotek, som modtager tilgængelighedstilskud, forsat varetager et forsyningsmæssigt behov, jf. stk. 2. Såfremt det vurderes, apoteket ikke længere opfylder et forsyningsmæssigt behov, bortfalder tilgængelighedstilskuddet efter udgangen af den fireårige periode, uanset om det det fortsat vurderes, at apotekskoncernen har et lavt indtjeningsgrundlag i henhold til stk. 3. Stk. 5. Lægemiddelstyrelsen vurderer månedligt, om apotekskoncernens indtjeningsgrundlag fortsat er lavt, jf. stk. 3. Såfremt kriteriet om et lavt indtjeningsgrundlag ikke længere er opfyldt, bortfalder tilgængelighedstilskuddet ved udgangen af den måned, hvor apotekskoncernen overstiger det fastsatte omsætningsgrundlag, jf. stk. 3, uanset om apotekeren fortsat varetager et forsyningsmæssigt behov, jf. stk. 2. Lægemiddelstyrelsen vil samtidig kræve det for meget udbetalte tilgængelighedstilskud tilbagebetalt.",
      "valid_from": "2025-06-24",
      "valid_to": null
    },
    {
      "provision_ref": "5:27",
      "chapter": "5",
      "section": "27",
      "content": "§ 27. Tilgængelighedstilskuddet udbetales a conto månedligt til de apotekere, som Lægemiddelstyrelsen primo det pågældende år vurderer, vil være berettiget til tilgængelighedstilskud, jf. § 26, stk. 2 og 3. Stk. 2. Apotekere, som Lægemiddelstyrelsen ved årets begyndelse har vurderet ikke vil være berettiget til tilgængelighedstilskud, kan anmode Lægemiddelstyrelsen om en revurdering. Ved anmodning herom skal apotekeren sandsynliggøre, at betingelserne i § 26, stk. 2 og 3, er opfyldt. Såfremt Lægemiddelstyrelsen kan imødekomme ansøgningen, vil udbetalingen af tilgængelighedstilskuddet ske aconto månedligt fra det tidspunkt, hvor apotekeren er berettiget til det.",
      "valid_from": "2025-06-24",
      "valid_to": null
    },
    {
      "provision_ref": "5:28",
      "chapter": "5",
      "section": "28",
      "content": "§ 28. Tilgængelighedstilskuddets beregnes årligt som 3,2 pct. af den underskydende difference mellem den fastsatte omsætningsmæssige beløbsgrænse og den pågældende apotekskoncerns omsætning af apoteksforbeholdte lægemidler i det foregående år. Den omsætningsmæssige beløbsgrænse fastsættes som 85 pct. af sektorens gennemsnitlige koncernomsætning af apoteksforbeholdte lægemidler, opgjort på baggrund af omsætningstal fra det foregående år. Stk. 2. Det beregnede aconto-tilgængelighedstilskud, jf. stk. 1, reguleres således, at hvis apotekskoncernens samlede gennemsnitlige driftsresultater for de seneste fire år, før tilgængelighedstilskud, for 2025 dog kun for de seneste 3 år: 1) Er mindre end 1,9 mio. kr., udbetales hele det beregnede tilskud, fordelt lige over tolv måneder. 2) Ligger mellem 1,9 mio. kr. og 2,3 mio. kr., udbetales 70 pct. af det beregnede tilskud, fordelt lige over tolv måneder. 3) Overstiger 2,3 mio. kr., udbetales ikke aconto-tilgængelighedstilskud. Stk. 3. De driftsresultater, der lægges til grund for reguleringen af aconto-tilgængelighedstilskuddet, er for regnskabsårene før 2025 driftsresultatet før udligning. Stk. 4. Hvis en apoteker har overtaget en apotekskoncern i det forgangne regnskabsår eller endnu ikke har aflagt fire apoteksregnskaber (for 2025 tre årsregnskaber), kan Lægemiddelstyrelsen regulere det beregnede tilgængelighedstilskud, jf. stk. 1, og fastsætte det aconto udbetalte tilgængelighedstilskud på baggrund af Lægemiddelstyrelsens kendskab til bevillingen, herunder økonomiske nøgletal og apotekerens dokumenterede oplysninger, jf. dog stk. 5. Stk. 5. Det aconto udbetalte tilgængelighedstilskud jf. stk. 2 og 3, inkl. fritagelse for betaling af tillægssektorafgift, kan ikke overstige 100.000 euro.",
      "valid_from": "2025-06-24",
      "valid_to": null
    },
    {
      "provision_ref": "5:29",
      "chapter": "5",
      "section": "29",
      "content": "§ 29. Lægemiddelstyrelsen foretager én gang årligt, når det pågældende regnskabsår er afsluttet, en foreløbig opgørelse af de forskellige afgifter i medfør af § 50, stk. 3, § 50 a, stk. 3, § 50 c, stk. 4, § 50 d, stk. 4, og § 63, stk. 4, i lov om apoteksvirksomhed. Stk. 2. Lægemiddelstyrelsen foretager én gang årligt, når apoteksregnskaberne er modtaget, en endelig opgørelse af de forskellige afgifter i medfør af § 50, stk. 4, § 50 a, stk. 4, § 50 c, stk. 5, § 50 d, stk. 5, og § 63, stk. 4. Stk. 3. Lægemiddelstyrelsen beregner i regnskabsåret efter det år, hvori der er udbetalt tilgængelighedstilskud, og når apoteksregnskaberne er modtaget, om den enkelte apotekskoncern har fået udbetalt korrekt aconto tilgængelighedstilskud, vurderet i forhold til apotekskoncernens samlede gennemsnitlige driftsresultat opgjort som et gennemsnit af driftsresultatet før tilgængelighedstilskud for de foregående fire regnskabsår. Stk. 4. De driftsresultater, der lægges til grund for den endelige regulering af tilgængelighedstilskuddet, er, for regnskabsårene før 2025, driftsresultatet før udligning. Stk. 5. Hvis det samlede gennemsnitlige driftsresultat, inkl. tilgængelighedstilskuddet, jf. stk. 3, overstiger en grænseværdi på 1,5 mio. kr., reduceres den del af tilskuddet, der bidrager til overskridelsen, med 50 pct. af det overskydende beløb. Tilskuddet nedsættes gradvist i takt med, at driftsresultatet overstiger den fastsatte grænseværdi. Den samlede reduktion kan dog ikke overstige det tilskudsbeløb, som er beregnet og udbetalt for det pågældende år. Stk. 6. Lægemiddelstyrelsen beregner, om det samlede tilgængelighedstilskud, der er udbetalt til alle apoteker, som har modtaget tilskud i det pågældende år, overstiger det beløb, der i samme periode er opkrævet i tillægssektorafgift i medfør af § 50 a i lov om apoteksvirksomhed. Såfremt den samlede udbetaling overstiger det opkrævede beløb i tillægssektorafgift, kan samtlige tilskudsbeløb nedsættes forholdsmæssigt med henblik på at sikre, at de samlede udgifter ikke overstiger provenuet fra tillægssektorafgiften.",
      "valid_from": "2025-06-24",
      "valid_to": null
    },
    {
      "provision_ref": "6:30",
      "chapter": "6",
      "section": "30",
      "content": "§ 30. Til brug for beregning samt udbetaling af aconto udbetalt tilgængelighedstilskud efter § 28 og afgifter efter §§ 50, 50 a, 50 c og 50 d i lov om apoteksvirksomhed, skal apotekerne elektronisk indberette oplysninger til Lægemiddelstyrelsen om omsætning m.v., på apoteker, apoteksfilialer og apoteksudsalg for den forløbne måned eller for en periode nærmere fastsat af Lægemiddelstyrelsen, jf. §§ 50 b og 50 e i lov om apoteksvirksomhed. Indberetningen skal ske senest den 5. i den efterfølgende måned på skemaer udarbejdet af Lægemiddelstyrelsen. Falder den 5. på en lørdag, søn- eller lukkedag, foretages indberetningen den førstkommende hverdag derefter.",
      "valid_from": "2025-06-24",
      "valid_to": null
    },
    {
      "provision_ref": "6:31",
      "chapter": "6",
      "section": "31",
      "content": "§ 31. Udbetaling af aconto tilgængelighedstilskud efter § 28 og godtgørelse efter § 7 og §§ 17-25 sker månedligt. Stk. 2. Ved indehaverskifte i årets løb beregnes godtgørelserne og evt. tilgængelighedstilskud for den nye indehaver på basis af oplysninger efter indehaverskiftet. Stk. 3. Til brug for beregning af godtgørelserne og evt. tilgængelighedstilskud skal apotekerne elektronisk indberette oplysninger til Lægemiddelstyrelsen om omsætning og andre aktivitetsoplysninger vedrørende apoteker, apoteksfilialer og apoteksudsalg for den forløbne måned. Indberetningen skal ske senest den 5. i den efterfølgende måned på skemaer udarbejdet af Lægemiddelstyrelsen. Falder den 5. på en lørdag, søn- eller lukkedag, foretages indberetningen den førstkommende hverdag derefter. Stk. 4. Godtgørelse efter § 16 og § 19, stk. 2, udbetales på baggrund af indberettede oplysninger fra apotekeren til Lægemiddelstyrelsen. Godtgørelsen vil komme til udbetaling fra Lægemiddelstyrelsen senest den 15. i den efterfølgende måned eller i helt særlige tilfælde på et af Lægemiddelstyrelsen nærmere fastsat tidspunkt.",
      "valid_from": "2025-06-24",
      "valid_to": null
    },
    {
      "provision_ref": "6:32",
      "chapter": "6",
      "section": "32",
      "content": "§ 32. På baggrund af de indberettede oplysninger om betaling af afgift og ydelse af godtgørelse, jf. §§ 30 og 31, modtager apotekeren for apoteker med tilknyttede enheder omkring den 15. i den efterfølgende måned en samlet opgørelse over indbetaling af afgift og modtagne godtgørelser. Stk. 2. Overstiger afgiften de modtagne godtgørelser, jf. stk. 1, skal apotekeren indbetale differencen på en af Lægemiddelstyrelsen fastsat dato omkring den 15. i den efterfølgende måned eller i helt særlige tilfælde på et af Lægemiddelstyrelsen nærmere fastsat tidspunkt. Stk. 3. Overstiger de modtagne godtgørelser afgiften, jf. stk. 1, vil apotekeren få beløbet anvist fra Lægemiddelstyrelsen senest den 15. i den efterfølgende måned eller i helt særlige tilfælde på et af Lægemiddelstyrelsen nærmere fastsat tidspunkt.",
      "valid_from": "2025-06-24",
      "valid_to": null
    },
    {
      "provision_ref": "6:33",
      "chapter": "6",
      "section": "33",
      "content": "§ 33. Endelig afregning af afgifter og godtgørelser samt evt. tilgængelighedstilskud for et regnskabsår opgøres samtidig med indsendelse af apoteksregnskab for det pågældende år. Ved indehaverskifte i årets løb opgøres afgift og godtgørelser samt evt. tilgængelighedstilskud for den forløbne periode i forbindelse med indsendelse af apoteksregnskabet for den pågældende driftsperiode. Stk. 2. For lidt betalt foreløbig afgift eller for meget modtaget foreløbig godtgørelse samt evt. tilgængelighedstilskud skal indbetales til Lægemiddelstyrelsen senest to måneder efter apoteksregnskabets indsendelse. Stk. 3. For meget betalt foreløbig afgift eller for lidt modtaget foreløbig godtgørelse samt eventuelt tilgængelighedstilskud anvises fra Lægemiddelstyrelsen senest to måneder efter apoteksregnskabets modtagelse.",
      "valid_from": "2025-06-24",
      "valid_to": null
    },
    {
      "provision_ref": "7:34",
      "chapter": "7",
      "section": "34",
      "content": "§ 34. Til dækning af Lægemiddelstyrelsens omkostninger ved varetagelse af myndighedsopgaver i henhold til lov om apoteksvirksomhed indbetaler apoteker i 2025 et administrationsgebyr, der udgør 0,099 pct. af apotekets omsætning opgjort af Lægemiddelstyrelsen svarende til sektorafgiftsgrundlaget efter apotekerlovens § 50 b. I 2026 og frem indbetaler apoteker til Lægemiddelstyrelsen et administrationsgebyr, der udgør 0,108 pct. af apotekets omsætning opgjort af Lægemiddelstyrelsen svarende til sektorafgiftsgrundlaget efter apotekerlovens § 50 b. Stk. 2. Til dækning af Lægemiddelstyrelsens udgifter til transport af elektroniske recepter, jf. sundhedslovens § 157 indbetaler apoteker til Lægemiddelstyrelsen et administrationsgebyr, der udgør 0,015 pct. af apotekets omsætning opgjort af Lægemiddelstyrelsen svarende til sektorafgiftsgrundlaget efter apotekerlovens § 50 b. Stk. 3. Et apotek indbetaler til Lægemiddelstyrelsen hver måned foreløbige gebyrer til administration i henhold til stk. 1 og 2 senest den 15. i den efterfølgende måned på basis af apotekets omsætning opgjort af Lægemiddelstyrelsen svarende til sektorafgiftsgrundlaget efter apotekerlovens § 50 b for den forgangne måned. Stk. 4. Lægemiddelstyrelsen foretager snarest efter modtagelsen af apoteksregnskaberne en endelig opgørelse af gebyrer til administration i henhold til stk. 1 og 2 for det forgangne år og foretager efterregulering for hvert enkelt apotek med henholdsvis efteropkrævning af for lidt indbetalte gebyrer og tilbagebetaling af for meget indbetalte gebyrer i forhold til de foreløbige gebyrer det enkelte apotek har betalt. Stk. 5. Skifter et apotek ejer i årets løb, afregnes gebyret endeligt med den afgående apoteker med satserne efter stk. 1 og stk. 2 for den del af året, hvor denne har drevet apoteket. Den tiltrædende apoteker betaler hver måned til Lægemiddelstyrelsen satserne fastsat i stk. 1 og stk. 2 i forhold til den forgangne måneds omsætning beregnet på basis af apotekets omsætning opgjort af Lægemiddelstyrelsen svarende til sektorafgiftsgrundlaget efter apotekerlovens § 50 b for den del af året, hvor denne driver apoteket. Lægemiddelstyrelsen meddeler snarest muligt efter årets udgang den tiltrædende apoteker en foreløbig opgørelse af gebyret for det forgangne år, jf. stk. 3. Lægemiddelstyrelsen foretager snarest muligt efter modtagelsen af det endelige regnskab en endelig opgørelse af gebyret, jf. stk. 4. Skifter et apotek ejer ved udgangen af året, foretager Lægemiddelstyrelsen en foreløbig og en endelig opgørelse af gebyret i forhold til den afgående apoteker, jf. stk. 3 og 4.",
      "valid_from": "2025-06-24",
      "valid_to": null
    },
    {
      "provision_ref": "8:35",
      "chapter": "8",
      "section": "35",
      "content": "§ 35. Bekendtgørelsen træder i kraft den 1. juli 2025. Stk. 2. §§ 24 og 25 har virkning fra 1. januar 2025. Stk. 3. Bekendtgørelse nr. 1726 af 30. december 2024 om beregning af afgift og ydelse af tilskud til apotekere m.v. ophæves.",
      "valid_from": "2025-06-24",
      "valid_to": null
    },
    {
      "provision_ref": "8:36",
      "chapter": "8",
      "section": "36",
      "content": "§ 36. Apotekere, der i 2025 skal betale administrationsgebyr efter bekendtgørelse nr. 1726 af 30. december 2024 om beregning af afgift og ydelse af tilskud til apotekere m.v., fordi de før ikrafttræden af nærværende bekendtgørelse var og fortsat er meddelt bevilling til at drive et eller flere apoteker, får sammen med opkrævningen for juli måned reguleret gebyret, så det følger betaling af gebyr for 2025 i henhold til nærværende bekendtgørelse.",
      "valid_from": "2025-06-24",
      "valid_to": null
    }
  ],
  "definitions": []
}
