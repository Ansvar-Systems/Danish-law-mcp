{
  "id": "2021:1050",
  "type": "statute",
  "title": "Bekendtgørelse om læggekartofler og avl af konsumkartofler",
  "short_name": "BEK H#LOKDOK04",
  "status": "in_force",
  "issued_date": "2021-05-30",
  "url": "https://www.retsinformation.dk/eli/lta/2021/1050/xml",
  "description": "Retsinformation source. DocumentId=DC000235; AccessionNumber=B20210105005; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse for erhvervsmæssig avl, sortering og salg af læggekartofler, og erhvervsmæssig avl af konsumkartofler. Stk. 2. Uanset stk. 1 gælder bekendtgørelsen ikke for læggekartofler, som godtgøres at være bestemt til udførsel til tredjeland, jf. dog § 37, stk. 2."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Præbasis læggekartofler: Kartoffelknolde, der a) er produceret på baggrund af moderplanter, der opfylder kravene i bilag 4, del II, b) opfylder mindstekravene angivet i bilag 8, 9 og 12, og c) overvejende er bestemt til avl af basis læggekartofler. 2) Basis læggekartofler: Kartoffelknolde, der a) stammer direkte fra præbasis læggekartofler eller læggekartofler, der ligger forud for præbasis læggekartofler, b) opfylder mindstekravene angivet i bilag 8, 9 og 12, og c) overvejende er bestemt til videre opformering af læggekartofler, herunder til avl af certificerede læggekartofler. 3) Certificerede læggekartofler: Kartoffelknolde, der a) stammer direkte fra basis læggekartofler eller fra læggekartofler, der ligger forud for basis læggekartofler, b) opfylder mindstekravene angivet i bilag 8, 9 og 12, og c) er bestemt til avl af konsumkartofler. 4) Konsumkartofler: Andre kartofler end læggekartofler. 5) PBTC (Prebasic Tissue Culture): Planter, herunder knolde, der er ligger forud for præbasis læggekartofler, og som er produceret i beskyttet facilitet og i et vækstmedium, der er fri for skadegørere. 6) Moderplante: En identificeret plante, hvorfra der udtages materiale til formering. 7) Mikroformering: En metode til hurtig opformering af plantemateriale med henblik på at producere et stort antal planter ved dyrkning in vitro af differentierede vegetative knopper eller meristem udtaget af en plante. 8) Produktion: De samlede aktiviteter i en autoriseret virksomhed, jf. § 4, stk. 1-3, § 6, stk. 1, og § 10, stk. 2, der fører til salg af certificerede partier, herunder mikroplanter og miniknolde. 9) Linje: Et adskilt areal, hvor der er lagt læggekartofler fra kun ét høstnummer. 10) Linjenummer: Et fortløbende nummer, der identificerer en linje, og som automatisk gives hver linje, der anmeldes til marksyn via Tast Selv-service. 11) Høstnummer: Identificerer avlen fra én linje. Høstnummeret består af autorisationsnummer, årstal samt linjenummeret. 12) Klasse F: Avl hos en autoriseret basisavler med egen opformering baseret på indkøbte PBTC-knolde eller -planter. 13) Markgeneration: Det antal år, der er opformeret på det pågældende materiale i marken, siden den første avl blev lagt af kategorien præbasis læggemateriale klasse PBTC. Der tilføjes én markgeneration for hver opformering. 14) Råvare: Godkendt avl af læggekartofler, der endnu ikke er certificeret. 15) Pakkedato: Den dato et parti læggekartofler sorteres og pakningsenheden lukkes og mærkes med plantepas kombineret med certificeringsmærke. Foregår pakning af partiet over flere på hinanden følgende dage, er pakkedatoen den dato, hvor den sidste enhed i partiet lukkes og mærkes. 16) Handel: Salg, besiddelse med henblik på salg, udbud til salg og enhver overdragelse, levering eller overførsel med henblik på kommerciel udnyttelse af læggekartofler til tredjepart mod vederlag eller vederlagsfrit. 17) Kartoffelcystenematoder: Planteskadegørerne Globodera rostochiensis og Globodera pallida . 18) Plantesundhedsforordningen: Europa-Parlamentets og Rådets forordning (EU) 2016/2031 af 26. oktober 2016 om beskyttelsesforanstaltninger mod planteskadegørere og om ændring af Europa-Parlamentets og Rådets forordning (EU) nr. 228/2013, (EU) nr. 652/2014 og (EU) nr. 1143/2014 og om ophævelse af Rådets direktiv 69/464/EØF, 74/647/EØF, 93/85/EØF, 98/57/EF, 2000/29/EF, 2006/91/EF og 2007/33/EF. 19) Parti: En samlet mængde af læggekartofler med samme høstnummer."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Virksomheder, der skal registreres efter artikel 65 i plantesundhedsforordningen, skal registreres af Landbrugsstyrelsen. Stk. 2. Anmodning om registrering indsendes til Landbrugsstyrelsen på et skema, der fås hos styrelsen eller på styrelsens hjemmeside. Stk. 3. Ændringer i oplysninger givet i forbindelse med registrering skal indberettes til Landbrugsstyrelsen."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Virksomheder, der etablerer og vedligeholder en in vitro kartoffelkerneplantesamling af klasse PBTC, skal autoriseres hertil af Landbrugsstyrelsen. Autorisation kan ske, når styrelsen har konstateret, at virksomheden opfylder kravene i bilag 2 og 3. Stk. 2. Virksomheder, der vil foretage in vitro produktion af præbasis mikroplanter af klasse PBTC og mikroknolde af klasse PBTC, skal autoriseres hertil af Landbrugsstyrelsen. Autorisationen kan ske, når styrelsen har konstateret, at virksomheden opfylder kravene i bilag 4, del I. Denne virksomhed betegnes produktionsbank. Stk. 3. Virksomheder, der avler og sorterer præbasis miniplanter og -knolde af klasse PBTC, skal autoriseres hertil af Landbrugsstyrelsen. Autorisation kan ske, når styrelsen har konstateret, at virksomheden opfylder kravene i bilag 4, del II. Stk. 4. En virksomhed kan være autoriseret efter stk. 1-3 på samme tid. Samtidig autorisation efter stk. 1-3, er betinget af, at virksomheden kan dokumentere, at plantemateriale produceret under hver af de tildelte autorisationer, holdes adskilt under opbevaring og håndtering i produktionen, således at risikoen for sammenblanding af plantemateriale og spredning af planteskadegørere mellem de tildelte autorisationer minimeres. Stk. 5. En virksomhed, der er autoriseret efter stk. 1-3, må ikke samtidig have avl af konsumkartofler, præbasis, basis eller certificerede læggekartofler. Stk. 6. En virksomhed, der er autoriseret efter stk. 1-3, kan ikke samtidigt autoriseres efter § 6, stk. 1."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Det er en betingelse for autorisation efter § 4, at virksomheden er godkendt til udstedelse af plantepas med certificeringsmærke efter § 18."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Landbrugsstyrelsen kan autorisere virksomheder til avl af 1) præbasis læggekartofler, 2) basis og certificerede læggekartofler på grundlag af egen opformering, eller 3) basis og certificerede læggekartofler på grundlag af indkøbt læggemateriale. Stk. 2. En virksomhed kan kun være autoriseret til én af de i stk. 1 nævnte typer af avl. Stk. 3. En virksomhed, der er autoriseret efter stk. 1 nr. 1, må ikke samtidig have avl af konsumkartofler."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Det er en betingelse for autorisation efter § 6, stk. 1, nr. 1 og 2, til at avle præbasis og basis læggekartofler med egen opformering på basis af miniplanter og –knolde, at virksomheden har egne maskiner, redskaber og containere, der skal i direkte kontakt med knolde. Maskinerne må ikke have været anvendt udenfor de arealer, den autoriserede virksomhed har råderet over."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Det er en betingelse for autorisation efter § 6, stk. 1, nr. 1, at virksomheden også er autoriseret efter § 10, stk. 2, nr. 1."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Det er en betingelse for autorisation efter § 6, stk. 1, nr. 2 og 3, at virksomheden er godkendt til udstedelse af plantepas efter § 16, hvis virksomheden ikke samtidig er godkendt som sorterevirksomhed."
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Virksomheder, der opbevarer, sorterer, pakker, mærker samt sælger læggekartofler, skal være autoriseret som sorterevirksomhed for læggekartofler. Stk.2. Landbrugsstyrelsen kan autorisere virksomheder til følgende: 1) Sorterevirksomhed af præbasis læggekartofler til opbevaring, sortering, pakning og mærkning af egen avl. Virksomheden kan mærke den sorterede avl til salg i klasserne PB, S, SE, E og A. 2) Sorterevirksomhed af basislæggekartofler til opbevaring, sortering, pakning og mærkning af læggekartofler fra avlere autoriseret efter § 6 herunder egen avl af læggekartofler og konsumkartofler. Virksomheden kan mærke den sorterede avl til salg i klasserne S, SE, E og A. 3) Virksomheder, der indkøber godkendte læggekartofler i lukkede og mærkede pakninger og ompakker og videresælger dem i pakninger på højst 10 kg netto. Stk. 3. Uanset bestemmelserne i stk. 1 skal følgende virksomheder ikke autoriseres: 1) Virksomheder der udelukkende køber og videresælger læggekartofler i lukkede pakninger. 2) Virksomheder der udelukkende køber læggekartofler i lukkede pakninger på op til 50 kg og videresælger disse direkte til den endelige forbruger i åbne, mindre pakninger."
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Det er en betingelse for autorisation efter § 10, stk. 2, at virksomheden 1) er godkendt til udstedelse af plantepas efter § 16 eller plantepas kombineret med certificeringsmærke efter §18, og 2) opfylder kravene i bilag 5."
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Ansøgning om autorisation efter § 4, § 6 og § 10 skal indsendes til Landbrugsstyrelsen på et skema, der fås hos styrelsen eller på styrelsens hjemmeside. Stk. 2. Ansøgning om autorisation efter § 4 skal være vedlagt skitser over virksomheden med angivelse af placeringen af de forskellige aktiviteter i virksomheden samt en kopi af virksomhedens kvalitetsstyringshåndbog. Stk. 3. Når en virksomhed bliver autoriseret, tildeler Landbrugsstyrelsen et autorisationsnummer. Stk. 4. Alle ændringer af betydning for autorisationen skal straks meddeles Landbrugsstyrelsen."
    },
    {
      "provision_ref": "2:13",
      "chapter": "2",
      "section": "13",
      "content": "§ 13. Landbrugsstyrelsen kan tilbagekalde en autorisation, ved grove eller gentagne overtrædelser af § 39, stk. 2 og 4, § 41, stk. 1 og 3, § 45, stk. 2, § 47, § 48 og § 54."
    },
    {
      "provision_ref": "2:14",
      "chapter": "2",
      "section": "14",
      "content": "§ 14. Afgørelser efter § 13 kan af den autoriserede virksomhed forlanges indbragt for domstolene. Anmodning herom skal fremsættes over for Landbrugsstyrelsen inden 4 uger efter at tilbagekaldelsen er meddelt virksomheden. Landbrugsstyrelsen anlægger sag mod virksomheden i den borgerlige retsplejes former. Stk. 2. Anmodning om sagsanlæg har ikke opsættende virkning. Retten kan dog bestemme, at den pågældende virksomhed under sagens behandling må udøve virksomhed på nærmere angivne vilkår."
    },
    {
      "provision_ref": "3:15",
      "chapter": "3",
      "section": "15",
      "content": "§ 15. Autoriserede virksomheder skal overholde kravene om plantepas, som fremgår af artikel 78-95 i plantesundhedsforordningen og tilhørende gennemførelsesretsakter."
    },
    {
      "provision_ref": "3:16",
      "chapter": "3",
      "section": "16",
      "content": "§ 16. Landbrugsstyrelsen kan godkende virksomheder, der er autoriseret efter § 6 eller § 10, til at udstede og forsyne læggekartofler med plantepas efter plantesundhedsforordningens artikel 89. Stk. 2. Ansøgningen om godkendelse til at udstede plantepas skal følges af dokumentation for, at den registrerede virksomhed overholder kravene til operatørkompetencer beskrevet i artikel 89 i Plantesundhedsforordningen. Stk. 3. Tilbagekaldelse af godkendelsen til at udstede plantepas efter plantesundhedsforordningens artikel 92, sk. 2, foretages af Landbrugsstyrelsen."
    },
    {
      "provision_ref": "3:17",
      "chapter": "3",
      "section": "17",
      "content": "§ 17. Plantepas skal udformes i overensstemmelse med plantesundhedsforordningens artikel 83 og bilag VII, samt Kommissionens gennemførelsesforordning (EU) 2017/2313 af 13. december 2017 om formatspecifikationer for plantepasset til brug ved flytning inden for Unionens område og plantepasset til brug ved indførelse i og flytning inden for en beskyttet zone."
    },
    {
      "provision_ref": "3:18",
      "chapter": "3",
      "section": "18",
      "content": "§ 18. Landbrugsstyrelsen kan godkende virksomheder, der er autoriseret efter § 4 eller § 10, til at udstede og forsyne læggekartofler med plantepas kombineret med certificeringsmærke. Stk. 2. Godkendelse til at udstede og forsyne pakninger med plantepas kombineret med certificeringsmærke kan tilbagekaldes, hvis virksomheden ikke overholder bestemmelserne i §§ 41-42 og §§ 44-47."
    },
    {
      "provision_ref": "3:19",
      "chapter": "3",
      "section": "19",
      "content": "§ 19. Udformning af plantepas kombineret med certificeringsmærke skal være godkendt af Landbrugsstyrelsen."
    },
    {
      "provision_ref": "4:20",
      "chapter": "4",
      "section": "20",
      "content": "§ 20. Arealer, der påtænkes anvendt til avl af læggekartofler, skal hvert år anmeldes til Landbrugsstyrelsen med henblik på styrelsens udtagning af jordprøver. Stk. 2. Arealerne skal anmeldes til Landbrugsstyrelsen senest 8 uger inden lægning af kartoflerne. Anmeldelsen skal indsendes elektronisk via Landbrugsstyrelsens Tast selv-service og skal indeholde en geografisk angivelse af det anmeldte areal."
    },
    {
      "provision_ref": "4:21",
      "chapter": "4",
      "section": "21",
      "content": "§ 21. . Jordprøven skal udtages uden for vækstsæsonen og før lægning af læggekartofler. Stk. 2. Mængden af jord, der udtages pr. hektar, udgør 1.500 ml. for op til 8 hektar og 400 ml. for de resterende hektar i en anmeldt mark. Stk. 3. I tilfælde, hvor der ved den seneste jordprøvetagning er påvist forekomst af levende kartoffelcystenematoder i en mark, udgør mængden af jord, der udtages pr. hektar dog altid 1.500 ml."
    },
    {
      "provision_ref": "4:22",
      "chapter": "4",
      "section": "22",
      "content": "§ 22. Mængden af jord, der skal udtages pr. hektar, kan reduceres til 400 ml. pr. hektar for 4 hektar og 200 ml. for de resterende hektar, såfremt virksomheden kan dokumentere, at 1) der ikke er blevet dyrket eller har forekommet kartofler eller andre værtsplanter, jf. bilag 1 i bekendtgørelse om bekæmpelse af kartoffelcystenematoder, på det anmeldte areal i seks år forud for jordprøvetagningen, 2) der ikke ved de to seneste officielle undersøgelser er konstateret forekomst af levende kartoffelcystenematoder, og der ikke er blevet dyrket kartofler til andet end avl af læggekartofler eller andre værtsplanter eller planter til plantning, jf. bilag 1 i bekendtgørelse om bekæmpelse af kartoffelcystenematoder, siden den første officielle undersøgelse, eller 3) der ikke er konstateret levende kartoffelcystenematoder eller cyster uden levende indhold ved den seneste officielle undersøgelse, og at der ikke er blevet dyrket kartofler til andet end avl af læggekartofler eller andre værtsplanter eller planter til plantning, jf. bilag 1 i bekendtgørelse om bekæmpelse af kartoffelcystenematoder, siden undersøgelsen. Stk. 2. Dokumentationen skal foreligge ved anmeldelse."
    },
    {
      "provision_ref": "4:23",
      "chapter": "4",
      "section": "23",
      "content": "§ 23. Landbrugsstyrelsen kan godkende arealer til avl af læggekartofler, hvis 1) resultatet af jordprøver viser, at arealet er fri for levende kartoffelcystenematoder, 2) arealet ikke har været anvendt til avl eller oplagring af kartofler, eller dyrkning af de i bilag 7 nævnte afgrøder i de forudgående 4 vækstsæsoner for avl af præbasis læggekartofler hhv. de 3 forudgående vækstsæsoner for avl af basis læggekartofler, 3) arealet er fri for gengroninger, og 4) der ikke er udbragt affald på arealet, jf. § 24. Stk. 2. Jordprøver, jf. stk. 1, nr. 1, kan være udtaget op til 4 år inden arealet anvendes til avl af læggekartofler. Der skal i så fald foreligge dokumentation for resultatet af den pågældende undersøgelse, som bekræfter, at der ikke er fundet kartoffelcystenematoder, og at kartofler og andre værtsplanter, jf. bilag 7, ikke forefandtes på tidspunktet for undersøgelsen og ikke er blevet dyrket siden denne."
    },
    {
      "provision_ref": "4:24",
      "chapter": "4",
      "section": "24",
      "content": "§ 24. Arealer kan ikke godkendes, hvis der inden for de forudgående tre år er udbragt affald i form af jord, sten, kildesorteret affald og spildevandsslam, samt affaldsknolde eller andet vegetabilsk affald fra virksomheder, der sorterer, vasker eller forarbejder kartofler. Stk. 2. Der må ikke avles læggekartofler i de følgende 12 måneder på arealer, hvor der er udbragt frugtsaft fra stivelsesfremstilling, herunder vaskevand, eller overfladevand fra vandløb og søer m.m. Stk. 3. Ved første kartoffelavl på arealet efter udbringning af affald, jf. stk. 1, skal der anvendes en sort, der er resistent mod kartoffelcystenematoder, og avlen må ikke anvendes som læggemateriale. Stk. 4. Uanset stk. 1 må der avles kartofler, dog ikke læggekartofler, på arealer, hvor det i stk. 1 nævnte affald er udbragt, hvis affaldet har været underkastet kontrolleret kompostering eller hygiejnisering."
    },
    {
      "provision_ref": "5:25",
      "chapter": "5",
      "section": "25",
      "content": "§ 25. Til erhvervsmæssig avl af læggekartofler må kun anvendes sorter, der 1) er optaget på den danske sortsliste, jf. bekendtgørelse om en fortegnelse over godkendte sorter af landbrugsplante-, frugtplante- og grønsagsarter (sortslisten), eller 2) er optaget på Den Europæiske Unions fælles sortsliste. Stk. 2. Uanset stk. 1 kan Landbrugsstyrelsen give tilladelse til, at der til avl af præbasis læggekartofler anvendes læggemateriale af sorter, der er anmeldt til afprøvning med henblik på godkendelse til optagelse på sortsliste i en medlemsstat af Den Europæiske Union."
    },
    {
      "provision_ref": "5:26",
      "chapter": "5",
      "section": "26",
      "content": "§ 26. Virksomheder autoriseret efter § 6, stk. 1, nr. 2 eller 3, må ikke samtidig avle læggekartofler og konsumkartofler af samme sort. Stk. 2. Uanset stk. 1 må der, ved overgang fra avl af konsumkartofler til avl af læggekartofler i en given sort, anvendes præbasis læggemateriale af sorten i overgangsåret. Stk. 3. I tilfælde af fund af kartoffelcystenematoder efter lægning i en læggekartoffelmark kan Landbrugsstyrelsen efter ansøgning, på nærmere fastsatte vilkår tillade, at stk. 1 fraviges, med henblik på at avlen kan afsættes om konsumkartofler."
    },
    {
      "provision_ref": "5:27",
      "chapter": "5",
      "section": "27",
      "content": "§ 27. Til avl af præbasis miniplanter og -knolde må der det enkelte år kun anvendes én oprindelse pr. sort, avlet hos en virksomhed, autoriseret efter § 4, stk. 1 eller 2."
    },
    {
      "provision_ref": "5:28",
      "chapter": "5",
      "section": "28",
      "content": "§ 28. Virksomheder, der er autoriseret til at avle præbasis læggekartofler, jf. § 6, stk. 1, nr. 1, må kun anvende følgende læggemateriale: 1) Læggemateriale af klassen PBTC. 2) Præbasis læggekartofler af egen avl godkendt i klasse PB af markgeneration 1-3. Stk. 2. Der må hvert år, for hver sort, kun anvendes læggemateriale af egen avl og én anden oprindelse fra en virksomhed autoriseret efter § 4. Stk. 3. Uanset stk. 1 og 2 kan nystartede præbasisavlere i det første avlsår, for hver sort indkøbe og anvende præbasis læggekartofler fra én anden præbasisavler. Stk. 4. Virksomheder autoriseret efter § 6, stk. 1, nr. 1, skal levere partier af læggekartofler direkte til den virksomhed, autoriseret efter § 6, stk. 1, nr. 2, der skal anvende partiet som læggemateriale."
    },
    {
      "provision_ref": "5:29",
      "chapter": "5",
      "section": "29",
      "content": "§ 29. Virksomheder, der er autoriseret til at avle basis læggekartofler med opformering efter § 6, stk. 1, nr. 2, må kun anvende følgende læggemateriale: 1) Læggemateriale af klassen PBTC. 2) Læggemateriale af EU-klasse PB. 3) Læggekartofler af egen avl godkendt i klasse F1-F3 samt egen avl af klasse S, SE og E."
    },
    {
      "provision_ref": "5:30",
      "chapter": "5",
      "section": "30",
      "content": "§ 30. Virksomheder, der er autoriseret til at avle basis læggekartofler på grundlag af indkøbt læggemateriale efter § 6, stk. 1, nr. 3, må kun anvende indkøbt læggemateriale af klassen PBCT, PB, S, SE og markgeneration 1-6 af klasse E, eller udenlandsk avl, der er sidestillet hermed."
    },
    {
      "provision_ref": "5:31",
      "chapter": "5",
      "section": "31",
      "content": "§ 31. I marken skal hver linje forud for marksyn markeres med et skilt med oplysninger om tildelt linjenummer og arealets størrelse, samt læggematerialets høstnummer, sort og klasse. Stk. 2. Linjer skal være adskilt med mindst én frirække, og der skal for enden af hver række være mindst fire meter til anden avl af læggekartofler. For linjer, hvor læggematerialet har samme høstnummer, gælder kravet om en frirække ikke. Anvendes denne undtagelse, skal det ved tydelig skiltning i marken fremgå, hvor de enkelte linjer er placeret. Derudover skal der i hver ende af den sidste række i linjen være et seks meter langt rækkestykke uden kartofler, og hver linje skal tydeligt afmærkes med stokke igennem hele rækken."
    },
    {
      "provision_ref": "5:32",
      "chapter": "5",
      "section": "32",
      "content": "§ 32. Avl fra én linje registreres med ét høstnummer."
    },
    {
      "provision_ref": "5:33",
      "chapter": "5",
      "section": "33",
      "content": "§ 33. Læggekartofler med forskellige høstnumre skal holdes klart adskilt under avl, opbevaring, transport og sortering."
    },
    {
      "provision_ref": "5:34",
      "chapter": "5",
      "section": "34",
      "content": "§ 34. På grund af risikoen for overførsel af virus skal der være følgende afstand mellem arealer, hvor der dyrkes læggekartofler, og arealer med anden kartoffelavl, herunder egen avl af konsumkartofler: 1) 50 meter for arealer til godkendelse som præbasis læggekartofler. 2) 25 meter for arealer til godkendelse som basis læggekartofler. 3) 15 meter for arealer til godkendelse som certificerede læggekartofler."
    },
    {
      "provision_ref": "5:35",
      "chapter": "5",
      "section": "35",
      "content": "§ 35. Avl fra forskellige høstnumre med samme oprindelse kan sammenlægges i ét høstnummer. Sammenlægges avl, indplaceres den samlede avl i den laveste klasse, jf. bilag 6, som resultatet af avlskontrollen blandt de sammenlagte høstnumre viser. Stk. 2. Den sammenlagte avl får det laveste høstnummer fra de sammenlagte linjer. Stk. 3. Sammenlægges avlen fra forskellige høstnumre med samme oprindelse, skal Landbrugsstyrelsen skriftligt underrettes."
    },
    {
      "provision_ref": "6:36",
      "chapter": "6",
      "section": "36",
      "content": "§ 36. Med henblik på Landbrugsstyrelsens godkendelse af avlen skal oplysninger om læggematerialet i hvert linjenummer meddeles styrelsen elektronisk via Landbrugsstyrelsens Tast selv-service senest den 25. maj i avlsåret. Stk. 2. Dokumentation for indkøb af læggemateriale vedlægges i form af faktura og plantepas kombineret med certificeringsmærke. Stk. 3. Virksomheder, der både avler læggekartofler og konsumkartofler, skal indgive oplysninger om konsummaterialet til Landbrugsstyrelsen senest den 25. maj i avlsåret. Stk. 4. Landbrugsstyrelsen kan under særlige omstændigheder og efter skriftlig ansøgning give dispensation fra anmeldelsesfristen i stk. 1 og 3."
    },
    {
      "provision_ref": "6:37",
      "chapter": "6",
      "section": "37",
      "content": "§ 37. Landbrugsstyrelsen godkender avl af læggekartofler, hvis 1) betingelserne i kapitel 4 og 5, § 39, , § 48 og § 49 er overholdt, 2) det ved marksyn er konstateret, at avlen overholder kravene i bilag 8, 3) der ikke er konstateret forekomst af virussygdomme over tolerancen nævnt i bilag 9, og 4) der ikke forefindes gengroninger. Såfremt der konstateres gengroninger i linjen, kan avlen fra linjen kun godkendes i klasse A, og må ikke anvendes til egen opformering. Gengroninger indgår i opgørelsen af fremmed sort, jf. bilag 8. Stk. 2. I tilfælde, hvor der med henblik på eksport rekvireres et marksyn i en linje, vil resultaterne for dette marksyn indgå i avlskontrollen og dermed i den officielle godkendelse og klassificering af avlen i den pågældende linje. Stk. 3. Avlen af læggekartofler fra hver linje kan godkendes og markedsføres i samme eller i en lavere klasse end læggematerialet, jf. bilag 6. Stk. 4. Kartofler godkendt i klasse A må kun anvendes til avl af konsumkartofler."
    },
    {
      "provision_ref": "6:38",
      "chapter": "6",
      "section": "38",
      "content": "§ 38. Landbrugsstyrelsen godkender ikke avl af læggekartofler, hvis der er konstateret forekomst eller angreb af Epitrix cucumeris (Harris), Epitrix papa sp. n., Epitrix subcrinita (Lec.) eller Epitrix tuberis (Gentner), på planterne eller på knoldene på avlsarealet og i en stødpudezone herom."
    },
    {
      "provision_ref": "6:39",
      "chapter": "6",
      "section": "39",
      "content": "§ 39. Læggekartofler som råvare må kun opbevares på avlsejendommen eller hos autoriserede sorterevirksomheder. Stk. 2. På avlsejendommen må kun opbevares kartofler af egen avl af lægge- eller konsumkartofler. Læggekartofler, der er fjernet fra avlsejendommen, må ikke føres tilbage til avlsejendommen. Stk. 3. Læggekartofler som råvare skal under opbevaring og transport være mærket med sortsnavn og høstnummer. Stk. 4. Uanset stk. 2 må læggekartofler, der er forblevet i lukkede, mærkede kasser under transport og opbevaring, og som har været opbevaret i kølerum på en autoriseret sorterevirksomhed føres tilbage til avlsejendommen."
    },
    {
      "provision_ref": "7:40",
      "chapter": "7",
      "section": "40",
      "content": "§ 40. Et parti læggekartofler må først handles, når det er certificeret."
    },
    {
      "provision_ref": "7:41",
      "chapter": "7",
      "section": "41",
      "content": "§ 41. Virksomheder, autoriseret efter § 4, stk. 3, eller § 10, stk. 2, nr. 1 eller nr. 2, skal på pakkedatoen anmelde partier af læggekartofler til certificering til Landbrugsstyrelsen. Anmeldelsen skal indsendes til Landbrugsstyrelsen på et skema, der fås hos styrelsen eller på styrelsens hjemmeside. Oplysningerne skal indsendes elektronisk til Landbrugsstyrelsen. Stk. 2. Partier skal anmeldes med et partinummer, der består af sorterevirksomhedens autorisationsnummer og nummeret på det første plantepas kombineret med certificeringsmærke i partiet. Stk. 3. Et parti kan kun bestå af læggekartofler fra et høstnummer."
    },
    {
      "provision_ref": "7:42",
      "chapter": "7",
      "section": "42",
      "content": "§ 42. Det er en betingelse for certificering, at et parti læggekartofler opfylder kvalitetskravene i bilag 12. Stk. 2. Hvis Landbrugsstyrelsen i forbindelse med kontrol af om kvalitetskravene i bilag 12 er overholdt kasserer et parti læggekartofler, kan kartoflerne omsorteres og anmeldes til certificering på ny. Det omsorterede parti må ikke handles, før Landbrugsstyrelsen har foretaget ny kontrol af, om partiet opfylder stk. 1. Stk. 3. Kartofler behandlet med spiringshæmmende midler må ikke handles som læggekartofler."
    },
    {
      "provision_ref": "7:43",
      "chapter": "7",
      "section": "43",
      "content": "§ 43. Landbrugsstyrelsen kontrollerer ved stikprøvevis efterkontrol, at partiet overholder kvalitetsnormerne i bilag 12, og om partiet er tilstrækkeligt sortsægte og sortsrent."
    },
    {
      "provision_ref": "7:44",
      "chapter": "7",
      "section": "44",
      "content": "§ 44. Certificerede partier må kun sælges i lukkede pakninger eller beholdere, der opfylder bestemmelserne i bilag 10. Stk. 2. Uanset stk. 1 må virksomheder, der ikke skal være autoriseret, jf. § 10, stk. 3, nr. 2, sælge læggekartofler til den endelige forbruger i små, åbne pakninger."
    },
    {
      "provision_ref": "7:45",
      "chapter": "7",
      "section": "45",
      "content": "§ 45. Pakninger af certificerede partier skal mærkes med plantepas kombineret med certificeringsmærke, der opfylder betingelserne i bilag 11. Mærkning skal være foretaget af Landbrugsstyrelsen eller af en godkendt virksomhed, jf. § 18. Stk. 2. Kun godkendte læggekartofler, jf. § 37, må mærkes med plantepas kombineret med certificeringsmærke. Stk. 3. Plantepas kombineret med certificeringsmærke må kun anvendes til den pakning, det oprindeligt er udstedt til. Stk. 4. Opdeles en pakning med læggekartofler, skal hver af de nye pakninger forsynes med et nyt plantepas kombineret med certificeringsmærke. Stk. 5. Trykte plantepas kombineret med certificeringsmærker, herunder fejltrykte mærker, der ikke anvendes, skal opbevares i 3 år på den autoriserede sorterevirksomhed."
    },
    {
      "provision_ref": "7:46",
      "chapter": "7",
      "section": "46",
      "content": "§ 46. Læggekartofler i småpakninger med et indhold på højst 10 kg skal mærkes i overensstemmelse med bilag 11, del II."
    },
    {
      "provision_ref": "7:47",
      "chapter": "7",
      "section": "47",
      "content": "§ 47. Virksomheder, autoriseret til avl af læggekartofler efter § 4 eller § 6, stk. 1, og virksomheder, autoriseret som sorterevirksomheder efter § 10, skal føre regnskab over deres råvaremængde, herunder sammenlagte linjer, beholdning, kasserede linjer og partier, samt køb og salg af kartofler. Regnskabet skal for hvert køb og salg indeholde oplysninger om dato, kartoffelsort, høstnummer, klasse, sælger eller køber, pakningsenhed og mængde. Stk. 2. Sorterevirksomheder skal endvidere føre registrering over udført sortering. Registreringen skal indeholde oplysninger om dato, kartoffelsort, høstnummer, mængder af råvarer, sorteringsstørrelser samt frasortering, der ikke skal anvendes som læggekartofler. Registreringen skal herudover dokumentere sorteringsrækkefølge. Stk. 3. Regnskaber, registreringer samt dokumentation for køb, salg, m.v. skal opbevares i 3 år."
    },
    {
      "provision_ref": "7:48",
      "chapter": "7",
      "section": "48",
      "content": "§ 48. Maskiner og redskaber m.v. til håndtering af kartofler samt lokaler, kasser og lignende til opbevaring af læggekartofler hos virksomheden, skal være rengjort og desinficeret forud for vækstsæsonen. Stk. 2. Desinfektion skal ske med et middel, der er anført i bilag 14. Landbrugsstyrelsen kan efter ansøgning optage andre midler i bilaget."
    },
    {
      "provision_ref": "7:49",
      "chapter": "7",
      "section": "49",
      "content": "§ 49. Maskiner, redskaber, containere, kasser m.v., der har været anvendt udenfor arealer, som den autoriserede virksomhed har råderet over, må kun anvendes til håndtering af kartofler hvis de, 1) kun har været anvendt hos andre virksomheder, der er autoriserede til avl af læggekartofler, eller 2) er rengjort og desinficeret med et middel med dokumenteret effekt over for plantepatogene vira og mikroorganismer, herunder plantepatogene bakterier. Stk. 2. Virksomheden skal dokumentere, at midler, jf. stk. 1, nr. 2, er indkøbt. Dokumentation skal opbevares i 3 år."
    },
    {
      "provision_ref": "8:50",
      "chapter": "8",
      "section": "50",
      "content": "§ 50. Til avl af konsumkartofler skal anvendes én af følgende typer læggemateriale: 1) Godkendte læggekartofler, indkøbt hvert år til hele avlen. 2) Kartofler, avlet på godkendte læggekartofler, der er indkøbt året før, og avlet på egen virksomhed, dog skal virksomheden hvert år indkøbe godkendte læggekartofler af den pågældende sort svarende til mindst 10 pct. af det areal og mindst 10 pct. af den mængde, der anvendes til lægning året efter og a) det indkøbte læggemateriale opformeres særskilt, og at avlen heraf opbevares adskilt fra andre kartofler, b) det indkøbte læggemateriale lægges, og at avlen heraf så vidt muligt optages inden andre kartofler lægges og optages, og c) maskiner og redskaber, der er i kontakt med knolde, skal rengøres og desinficeres i overensstemmelse med § 48."
    },
    {
      "provision_ref": "8:51",
      "chapter": "8",
      "section": "51",
      "content": "§ 51. Virksomheder, der skal mærke deres avl og sortering af konsumkartofler, jf. Bilag VIII, nr. 11, i Kommissionens gennemførelsesforordning (EU) 2019/2072 af 28. november 2019 om ensartede betingelser for gennemførelsen af Europa-Parlamentets og Rådets forordning (EU) 2016/2031 for så vidt angår beskyttelsesforanstaltninger mod planteskadegørere og om ophævelse af Kommissionens forordning (EF) nr. 690/2008 og om ændring af Kommissionens gennemførelsesforordning (EU) 2018/2019, skal som mærkning anvende CVR-nummer eller et andet officiel registreringsnummer tildelt af Landbrugsstyrelsen eller Fødevarestyrelsen."
    },
    {
      "provision_ref": "8:52",
      "chapter": "8",
      "section": "52",
      "content": "§ 52. Landbrugsstyrelsen udtager jordprøver af mindst 0,5 pct. af arealer, der anvendes til konsumavl, med henblik på undersøgelse af udbredelse af kartoffelcystenematoder. Stk. 2. Mængden af jord, der udtages pr. hektar, udgør mindst 400 ml."
    },
    {
      "provision_ref": "8:53",
      "chapter": "8",
      "section": "53",
      "content": "§ 53. Virksomheder, der er autoriseret til avl af basis læggekartofler med opformering efter § 6, stk. 1, nr. 2, må til avl af konsumkartofler kun anvende læggemateriale af egen avl eller indkøbt klasse PB. Der må maksimalt avles 2 år på det indkøbte læggemateriale. Første års avl benævnes som opformeringsklasse K01, og andet års avl benævnes K02. Stk. 2. Virksomheder, der er autoriseret til avl af basis læggekartofler uden opformering efter § 6, stk. 1, nr. 3, må til avl af konsumkartofler kun anvende læggemateriale af klasserne PB, S, SE, E eller A. Stk. 3. Bestemmelserne i § 50 finder tilsvarende anvendelse ved konsumavl hos virksomheder, der er autoriseret til avl af basis læggekartofler uden opformering efter § 6, stk. 1, nr. 3."
    },
    {
      "provision_ref": "8:54",
      "chapter": "8",
      "section": "54",
      "content": "§ 54. Virksomheder autoriseret efter § 6, stk. 1, nr. 2 eller 3, eller § 10, skal opbevare konsumkartofler adskilt fra læggekartofler. Konsumkartoflerne skal under avl og opbevaring være mærket med sortsnavn og K01 eller K02."
    },
    {
      "provision_ref": "9:55",
      "chapter": "9",
      "section": "55",
      "content": "§ 55. Planteskadegørerne Epitrix cucumeris (Harris), Epitrix papa sp. n., Epitrix subcrinita (Lec.) og Epitrix tuberis (Gentner) må ikke indslæbes eller spredes i Danmark."
    },
    {
      "provision_ref": "9:56",
      "chapter": "9",
      "section": "56",
      "content": "§ 56. Den, der konstaterer eller har formodning om forekomst eller angreb af Epitrix cucumeris (Harris), Epitrix papa sp. n., Epitrix subcrinita (Lec.) eller Epitrix tuberis (Gentner), skal straks foretage anmeldelse herom til Landbrugsstyrelsen med angivelse af findestedet."
    },
    {
      "provision_ref": "10:57",
      "chapter": "10",
      "section": "57",
      "content": "§ 57. Produktion og handel med sorter, der er optaget på sortslisten som »bevaringssort«, må kun finde sted i oprindelsesregionen. Stk. 2. Bestemmelserne i § 1, § 2, §§ 20-25, § 37, stk. 1, § 48 og § 556 finder tilsvarende anvendelse for bevaringssorter. Stk. 3. Hvis produktion af en bevaringssort som følge af et specifikt dyrkningsmæssigt problem ikke kan finde sted her i landet, kan Landbrugsstyrelsen godkende supplerende regioner til produktion af læggekartofler af sorten. Bevaringssorter produceret i sådanne supplerende regioner kan dog udelukkende anvendes i oprindelsesregionen."
    },
    {
      "provision_ref": "10:58",
      "chapter": "10",
      "section": "58",
      "content": "§ 58. Den mængde læggekartofler, der må bringes i handelen, for hver bevaringssort, må ikke overstige 0,5 % af den mængde læggekartofler, der anvendes i Danmark i én vækstsæson, eller den mængde, der skal til for at lægge 100 ha, hvis det giver en større mængde. Stk. 2. Den samlede mængde af læggekartofler af bevaringssorter, der bringes i handelen i Danmark, kan højst udgøre 10 % af den mængde læggekartofler, der anvendes årligt i Danmark. Hvis denne mængde er mindre end den mængde læggekartofler, der skal anvendes til avl af 100 ha, kan den maksimale mængde af bevaringssorter, øges til den mængde læggekartofler, der skal anvendes til lægning af 100 ha."
    },
    {
      "provision_ref": "10:59",
      "chapter": "10",
      "section": "59",
      "content": "§ 59. Virksomheder, der producerer bevaringssorter, skal inden begyndelsen af hver vækstsæson indberette oplysninger til Landbrugsstyrelsen om størrelsen og beliggenheden af arealet, samt den mængde læggekartofler, der forventes at kunne blive bragt i handel. Indberetningen skal indgives senest den 1. marts. Stk. 2. Landbrugsstyrelsen meddeler på grundlag af de i stk. 1 anførte indberetninger den mængde læggekartofler af bevaringssorten, virksomheden må bringe i handel i den efterfølgende sæson. Anmodninger imødekommes i den rækkefølge de modtages og inden for den i § 58 nævnte mængdebegrænsning."
    },
    {
      "provision_ref": "10:60",
      "chapter": "10",
      "section": "60",
      "content": "§ 60. Et parti af en bevaringssort må sælges som »bevaringssort« uden forudgående officiel godkendelse til salg. Stk. 2. Partiet skal overholde EU-kvalitetsnormerne til certificering af »certificerede læggekartofler« som nævnt i bilag 12. Stk. 3. Partiet skal være tilstrækkeligt sortsrent, jf. bilag 8, litra a."
    },
    {
      "provision_ref": "10:61",
      "chapter": "10",
      "section": "61",
      "content": "§ 61. Bevaringssorter må kun bringes i handlen i lukkede pakninger eller beholdere, og skal være forseglet således, at forseglingen ødelægges ved åbning, og ikke kan anvendes igen. Pakningen skal være mærket efter bestemmelserne i bilag 11, del III."
    },
    {
      "provision_ref": "10:62",
      "chapter": "10",
      "section": "62",
      "content": "§ 62. Virksomheden skal foranledige, at partiet undersøges for, om partiet overholder kravene i § 60, stk. 2 og 3. Stk. 2. Undersøgelsen foretages under sortering eller efterfølgende som en undersøgelse af varen i enheder til markedsføring. Stk. 3. Virksomheden skal efter anmodning fra Landbrugsstyrelsen fremsende kopi af undersøgelsens resultater. Resultaterne af undersøgelsen skal opbevares i mindst to år til brug for eventuel kontrol. Stk. 4. Virksomhederne skal, senest 14 dage efter lukning af et parti af en bevaringssort, anmelde partiet til Landbrugsstyrelsen med oplysning om sort, mængde, partinummer og datoen for lukning af partiet."
    },
    {
      "provision_ref": "10:63",
      "chapter": "10",
      "section": "63",
      "content": "§ 63. Landbrugsstyrelsen kontrollerer ved stikprøvevis efterkontrol, at partiet overholder kvalitetsnormerne i bilag 12, og om partiet er tilstrækkeligt sortsægte og sortsrent."
    },
    {
      "provision_ref": "10:64",
      "chapter": "10",
      "section": "64",
      "content": "§ 64. Virksomheder skal indberette til Landbrugsstyrelsen, hvilke mængder af læggekartofler af bevaringssorter, der er bragt i handel. Indberetning skal foretages senest den 1. september i det år, der følger alvsåret."
    },
    {
      "provision_ref": "11:65",
      "chapter": "11",
      "section": "65",
      "content": "§ 65. Landbrugsstyrelsen kan tillade handel med sorter, hvor der er indgivet en ansøgning om optagelse på den nationale sortsliste i overensstemmelse med bekendtgørelse om en fortegnelse over godkendte sorter at landbrugsplante-, frugtplante- og grønsagsarter (sortslisten), men hvor sorten endnu ikke er optaget på en sortslisten. Tilladelse gives udelukkende til analyser og prøver, der bliver gennemført på landbrugsvirksomheder, med det formål at skaffe oplysninger om dyrkning eller anvendelsen af sorten. Stk. 2. Det er en betingelse for tilladelse, at bestemmelserne i bilag 13, bestemmelserne om mærkning af sorter under afprøvning i bilag 11 og bestemmelserne om forsegling i bilag 10, er opfyldt. Stk. 3. Tilladelsen er gyldig for én sæson og kan forlænges for én sæson ad gangen, hvis sortsejeren eller dennes officielle repræsentant søger om det. Stk. 4. Tilladelsen for den enkelte sort ophører, når sorten bliver optaget på den danske sortsliste, den fælles EU-sortsliste, hvis sorten bliver afvist, eller anmelderen trækker ansøgningen om optagelse på sortsliste tilbage. Stk. 5. Sortsejeren eller dennes officielle repræsentant skal underrette Landbrugsstyrelsen, hvis en sort afvises eller afmeldes fra sortsafprøvningen. Stk. 6. Det skal ved officiel undersøgelse efterprøves at læggekartoflerne opfylder de almindelige krav til certificerede læggekartofler klasse A, som angivet i bilag 8, 9 og 12."
    },
    {
      "provision_ref": "11:66",
      "chapter": "11",
      "section": "66",
      "content": "§ 66. Den mængde læggekartofler, der gives tilladelse til for hver enkelt sort, må ikke overskride 0,1 % af den mængde læggekartofler, der anvendes årligt i Danmark. Stk. 2. Hvis den i stk. 1 angivne mængde ikke er tilstrækkelig til at tilså 10 ha, kan Landbrugsstyrelsen give tilladelse til den mængde, der er påkrævet til et areal af denne størrelse."
    },
    {
      "provision_ref": "12:67",
      "chapter": "12",
      "section": "67",
      "content": "§ 67. Den plantesundhedskontrol, der kræves i medfør af plantesundhedsforordningen, samt øvrig kontrol af bekendtgørelsens regler, udføres af Landbrugsstyrelsen, jf. dog § 68."
    },
    {
      "provision_ref": "12:68",
      "chapter": "12",
      "section": "68",
      "content": "§ 68. SEGES, Landbrug & Fødevarer F.m.b. A. fører kontrol med, at arealer med læggekartofler, der er anmeldt til avlskontrol hos virksomheder, der er autoriseret til avl af præbasis læggekartofler, jf. § 6, stk. 1, nr. 1, overholder kravene i § 7, § 31, stk. 2, § 32, § 34, og § 37, stk. 1, nr. 2 og 4."
    },
    {
      "provision_ref": "12:69",
      "chapter": "12",
      "section": "69",
      "content": "§ 69. Uanset § 40 kan Landbrugsstyrelsen kan efter ansøgning og på nærmere fastsatte betingelser give tilladelse til handel med 1) små mængder læggekartofler bestemt til videnskabelige formål eller planteforædling, og 2) passende mængder læggekartofler bestemt til andre undersøgelses- eller forsøgsformål, forudsat at de tilhører sorter, for hvilke der er indgivet en anmodning om optagelse på den danske sortsliste. Stk. 2. Tilladelse efter stk. 1 til salg af kartofler af en genetisk modificeret sort meddeles kun, hvis der på grundlag af en officiel miljørisikovurdering er truffet alle hensigtsmæssige foranstaltninger for at undgå skadelige indvirkninger på menneskers sundhed og miljøet. Stk. 3. Landbrugsstyrelsen kan efter ansøgning og på nærmere fastsatte betingelser tillade, at virksomheder, der er autoriseret efter § 4 eller § 6, samtidig foretager forædling af kartofler."
    },
    {
      "provision_ref": "12:70",
      "chapter": "12",
      "section": "70",
      "content": "§ 70. Overtrædelse af § 24, § 26, stk. 1, § 31, stk. 2, § 39, stk. 2, § 44, stk. 1 og 2, og § 54, samt tilsidesættelse af vilkår knyttet til en dispensation efter § 26, stk. 3, kan medføre, at avlen af læggekartofler nedklassificeres eller kasseres som læggekartofler."
    },
    {
      "provision_ref": "12:71",
      "chapter": "12",
      "section": "71",
      "content": "§ 71. Landbrugsstyrelsen offentliggør resultater på grundlag af kontrollen. Offentliggørelsen indeholder navn, adresse og autorisationsnummer på virksomheder autoriseret efter § 4 eller § 6, samt resultatet af en gennemført kontrol."
    },
    {
      "provision_ref": "12:72",
      "chapter": "12",
      "section": "72",
      "content": "§ 72. Med bøde straffes den, der 1) overtræder § 4, stk. 5, § 6, stk. 3, § 10, stk. 1, § 24, § 25, § 26, stk. 1, §§ 27-30, § 37, stk. 3, §39, § 42, §§ 44-46, §§ 48-51, § 53, § 57, stk. 1, § 58 eller § 70, 2) undlader at give oplysninger som nævnt i § 12, stk. 3, § 41, stk. 1, eller § 64, eller 3) tilsidesætter vilkår knyttet til en dispensation givet efter § 26, stk. 3. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "14:73",
      "chapter": "14",
      "section": "73",
      "content": "§ 73. Bekendtgørelsen træder i kraft den 1. juli 2021. Stk. 2. Bekendtgørelse nr. 567 af 30. april 2020 om læggekartofler og avl af konsumkartofler ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse for erhvervsmæssig avl, sortering og salg af læggekartofler, og erhvervsmæssig avl af konsumkartofler. Stk. 2. Uanset stk. 1 gælder bekendtgørelsen ikke for læggekartofler, som godtgøres at være bestemt til udførsel til tredjeland, jf. dog § 37, stk. 2.",
      "valid_from": "2021-05-30",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Præbasis læggekartofler: Kartoffelknolde, der a) er produceret på baggrund af moderplanter, der opfylder kravene i bilag 4, del II, b) opfylder mindstekravene angivet i bilag 8, 9 og 12, og c) overvejende er bestemt til avl af basis læggekartofler. 2) Basis læggekartofler: Kartoffelknolde, der a) stammer direkte fra præbasis læggekartofler eller læggekartofler, der ligger forud for præbasis læggekartofler, b) opfylder mindstekravene angivet i bilag 8, 9 og 12, og c) overvejende er bestemt til videre opformering af læggekartofler, herunder til avl af certificerede læggekartofler. 3) Certificerede læggekartofler: Kartoffelknolde, der a) stammer direkte fra basis læggekartofler eller fra læggekartofler, der ligger forud for basis læggekartofler, b) opfylder mindstekravene angivet i bilag 8, 9 og 12, og c) er bestemt til avl af konsumkartofler. 4) Konsumkartofler: Andre kartofler end læggekartofler. 5) PBTC (Prebasic Tissue Culture): Planter, herunder knolde, der er ligger forud for præbasis læggekartofler, og som er produceret i beskyttet facilitet og i et vækstmedium, der er fri for skadegørere. 6) Moderplante: En identificeret plante, hvorfra der udtages materiale til formering. 7) Mikroformering: En metode til hurtig opformering af plantemateriale med henblik på at producere et stort antal planter ved dyrkning in vitro af differentierede vegetative knopper eller meristem udtaget af en plante. 8) Produktion: De samlede aktiviteter i en autoriseret virksomhed, jf. § 4, stk. 1-3, § 6, stk. 1, og § 10, stk. 2, der fører til salg af certificerede partier, herunder mikroplanter og miniknolde. 9) Linje: Et adskilt areal, hvor der er lagt læggekartofler fra kun ét høstnummer. 10) Linjenummer: Et fortløbende nummer, der identificerer en linje, og som automatisk gives hver linje, der anmeldes til marksyn via Tast Selv-service. 11) Høstnummer: Identificerer avlen fra én linje. Høstnummeret består af autorisationsnummer, årstal samt linjenummeret. 12) Klasse F: Avl hos en autoriseret basisavler med egen opformering baseret på indkøbte PBTC-knolde eller -planter. 13) Markgeneration: Det antal år, der er opformeret på det pågældende materiale i marken, siden den første avl blev lagt af kategorien præbasis læggemateriale klasse PBTC. Der tilføjes én markgeneration for hver opformering. 14) Råvare: Godkendt avl af læggekartofler, der endnu ikke er certificeret. 15) Pakkedato: Den dato et parti læggekartofler sorteres og pakningsenheden lukkes og mærkes med plantepas kombineret med certificeringsmærke. Foregår pakning af partiet over flere på hinanden følgende dage, er pakkedatoen den dato, hvor den sidste enhed i partiet lukkes og mærkes. 16) Handel: Salg, besiddelse med henblik på salg, udbud til salg og enhver overdragelse, levering eller overførsel med henblik på kommerciel udnyttelse af læggekartofler til tredjepart mod vederlag eller vederlagsfrit. 17) Kartoffelcystenematoder: Planteskadegørerne Globodera rostochiensis og Globodera pallida . 18) Plantesundhedsforordningen: Europa-Parlamentets og Rådets forordning (EU) 2016/2031 af 26. oktober 2016 om beskyttelsesforanstaltninger mod planteskadegørere og om ændring af Europa-Parlamentets og Rådets forordning (EU) nr. 228/2013, (EU) nr. 652/2014 og (EU) nr. 1143/2014 og om ophævelse af Rådets direktiv 69/464/EØF, 74/647/EØF, 93/85/EØF, 98/57/EF, 2000/29/EF, 2006/91/EF og 2007/33/EF. 19) Parti: En samlet mængde af læggekartofler med samme høstnummer.",
      "valid_from": "2021-05-30",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Virksomheder, der skal registreres efter artikel 65 i plantesundhedsforordningen, skal registreres af Landbrugsstyrelsen. Stk. 2. Anmodning om registrering indsendes til Landbrugsstyrelsen på et skema, der fås hos styrelsen eller på styrelsens hjemmeside. Stk. 3. Ændringer i oplysninger givet i forbindelse med registrering skal indberettes til Landbrugsstyrelsen.",
      "valid_from": "2021-05-30",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Virksomheder, der etablerer og vedligeholder en in vitro kartoffelkerneplantesamling af klasse PBTC, skal autoriseres hertil af Landbrugsstyrelsen. Autorisation kan ske, når styrelsen har konstateret, at virksomheden opfylder kravene i bilag 2 og 3. Stk. 2. Virksomheder, der vil foretage in vitro produktion af præbasis mikroplanter af klasse PBTC og mikroknolde af klasse PBTC, skal autoriseres hertil af Landbrugsstyrelsen. Autorisationen kan ske, når styrelsen har konstateret, at virksomheden opfylder kravene i bilag 4, del I. Denne virksomhed betegnes produktionsbank. Stk. 3. Virksomheder, der avler og sorterer præbasis miniplanter og -knolde af klasse PBTC, skal autoriseres hertil af Landbrugsstyrelsen. Autorisation kan ske, når styrelsen har konstateret, at virksomheden opfylder kravene i bilag 4, del II. Stk. 4. En virksomhed kan være autoriseret efter stk. 1-3 på samme tid. Samtidig autorisation efter stk. 1-3, er betinget af, at virksomheden kan dokumentere, at plantemateriale produceret under hver af de tildelte autorisationer, holdes adskilt under opbevaring og håndtering i produktionen, således at risikoen for sammenblanding af plantemateriale og spredning af planteskadegørere mellem de tildelte autorisationer minimeres. Stk. 5. En virksomhed, der er autoriseret efter stk. 1-3, må ikke samtidig have avl af konsumkartofler, præbasis, basis eller certificerede læggekartofler. Stk. 6. En virksomhed, der er autoriseret efter stk. 1-3, kan ikke samtidigt autoriseres efter § 6, stk. 1.",
      "valid_from": "2021-05-30",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Det er en betingelse for autorisation efter § 4, at virksomheden er godkendt til udstedelse af plantepas med certificeringsmærke efter § 18.",
      "valid_from": "2021-05-30",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Landbrugsstyrelsen kan autorisere virksomheder til avl af 1) præbasis læggekartofler, 2) basis og certificerede læggekartofler på grundlag af egen opformering, eller 3) basis og certificerede læggekartofler på grundlag af indkøbt læggemateriale. Stk. 2. En virksomhed kan kun være autoriseret til én af de i stk. 1 nævnte typer af avl. Stk. 3. En virksomhed, der er autoriseret efter stk. 1 nr. 1, må ikke samtidig have avl af konsumkartofler.",
      "valid_from": "2021-05-30",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Det er en betingelse for autorisation efter § 6, stk. 1, nr. 1 og 2, til at avle præbasis og basis læggekartofler med egen opformering på basis af miniplanter og –knolde, at virksomheden har egne maskiner, redskaber og containere, der skal i direkte kontakt med knolde. Maskinerne må ikke have været anvendt udenfor de arealer, den autoriserede virksomhed har råderet over.",
      "valid_from": "2021-05-30",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Det er en betingelse for autorisation efter § 6, stk. 1, nr. 1, at virksomheden også er autoriseret efter § 10, stk. 2, nr. 1.",
      "valid_from": "2021-05-30",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Det er en betingelse for autorisation efter § 6, stk. 1, nr. 2 og 3, at virksomheden er godkendt til udstedelse af plantepas efter § 16, hvis virksomheden ikke samtidig er godkendt som sorterevirksomhed.",
      "valid_from": "2021-05-30",
      "valid_to": null
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Virksomheder, der opbevarer, sorterer, pakker, mærker samt sælger læggekartofler, skal være autoriseret som sorterevirksomhed for læggekartofler. Stk.2. Landbrugsstyrelsen kan autorisere virksomheder til følgende: 1) Sorterevirksomhed af præbasis læggekartofler til opbevaring, sortering, pakning og mærkning af egen avl. Virksomheden kan mærke den sorterede avl til salg i klasserne PB, S, SE, E og A. 2) Sorterevirksomhed af basislæggekartofler til opbevaring, sortering, pakning og mærkning af læggekartofler fra avlere autoriseret efter § 6 herunder egen avl af læggekartofler og konsumkartofler. Virksomheden kan mærke den sorterede avl til salg i klasserne S, SE, E og A. 3) Virksomheder, der indkøber godkendte læggekartofler i lukkede og mærkede pakninger og ompakker og videresælger dem i pakninger på højst 10 kg netto. Stk. 3. Uanset bestemmelserne i stk. 1 skal følgende virksomheder ikke autoriseres: 1) Virksomheder der udelukkende køber og videresælger læggekartofler i lukkede pakninger. 2) Virksomheder der udelukkende køber læggekartofler i lukkede pakninger på op til 50 kg og videresælger disse direkte til den endelige forbruger i åbne, mindre pakninger.",
      "valid_from": "2021-05-30",
      "valid_to": null
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Det er en betingelse for autorisation efter § 10, stk. 2, at virksomheden 1) er godkendt til udstedelse af plantepas efter § 16 eller plantepas kombineret med certificeringsmærke efter §18, og 2) opfylder kravene i bilag 5.",
      "valid_from": "2021-05-30",
      "valid_to": null
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Ansøgning om autorisation efter § 4, § 6 og § 10 skal indsendes til Landbrugsstyrelsen på et skema, der fås hos styrelsen eller på styrelsens hjemmeside. Stk. 2. Ansøgning om autorisation efter § 4 skal være vedlagt skitser over virksomheden med angivelse af placeringen af de forskellige aktiviteter i virksomheden samt en kopi af virksomhedens kvalitetsstyringshåndbog. Stk. 3. Når en virksomhed bliver autoriseret, tildeler Landbrugsstyrelsen et autorisationsnummer. Stk. 4. Alle ændringer af betydning for autorisationen skal straks meddeles Landbrugsstyrelsen.",
      "valid_from": "2021-05-30",
      "valid_to": null
    },
    {
      "provision_ref": "2:13",
      "chapter": "2",
      "section": "13",
      "content": "§ 13. Landbrugsstyrelsen kan tilbagekalde en autorisation, ved grove eller gentagne overtrædelser af § 39, stk. 2 og 4, § 41, stk. 1 og 3, § 45, stk. 2, § 47, § 48 og § 54.",
      "valid_from": "2021-05-30",
      "valid_to": null
    },
    {
      "provision_ref": "2:14",
      "chapter": "2",
      "section": "14",
      "content": "§ 14. Afgørelser efter § 13 kan af den autoriserede virksomhed forlanges indbragt for domstolene. Anmodning herom skal fremsættes over for Landbrugsstyrelsen inden 4 uger efter at tilbagekaldelsen er meddelt virksomheden. Landbrugsstyrelsen anlægger sag mod virksomheden i den borgerlige retsplejes former. Stk. 2. Anmodning om sagsanlæg har ikke opsættende virkning. Retten kan dog bestemme, at den pågældende virksomhed under sagens behandling må udøve virksomhed på nærmere angivne vilkår.",
      "valid_from": "2021-05-30",
      "valid_to": null
    },
    {
      "provision_ref": "3:15",
      "chapter": "3",
      "section": "15",
      "content": "§ 15. Autoriserede virksomheder skal overholde kravene om plantepas, som fremgår af artikel 78-95 i plantesundhedsforordningen og tilhørende gennemførelsesretsakter.",
      "valid_from": "2021-05-30",
      "valid_to": null
    },
    {
      "provision_ref": "3:16",
      "chapter": "3",
      "section": "16",
      "content": "§ 16. Landbrugsstyrelsen kan godkende virksomheder, der er autoriseret efter § 6 eller § 10, til at udstede og forsyne læggekartofler med plantepas efter plantesundhedsforordningens artikel 89. Stk. 2. Ansøgningen om godkendelse til at udstede plantepas skal følges af dokumentation for, at den registrerede virksomhed overholder kravene til operatørkompetencer beskrevet i artikel 89 i Plantesundhedsforordningen. Stk. 3. Tilbagekaldelse af godkendelsen til at udstede plantepas efter plantesundhedsforordningens artikel 92, sk. 2, foretages af Landbrugsstyrelsen.",
      "valid_from": "2021-05-30",
      "valid_to": null
    },
    {
      "provision_ref": "3:17",
      "chapter": "3",
      "section": "17",
      "content": "§ 17. Plantepas skal udformes i overensstemmelse med plantesundhedsforordningens artikel 83 og bilag VII, samt Kommissionens gennemførelsesforordning (EU) 2017/2313 af 13. december 2017 om formatspecifikationer for plantepasset til brug ved flytning inden for Unionens område og plantepasset til brug ved indførelse i og flytning inden for en beskyttet zone.",
      "valid_from": "2021-05-30",
      "valid_to": null
    },
    {
      "provision_ref": "3:18",
      "chapter": "3",
      "section": "18",
      "content": "§ 18. Landbrugsstyrelsen kan godkende virksomheder, der er autoriseret efter § 4 eller § 10, til at udstede og forsyne læggekartofler med plantepas kombineret med certificeringsmærke. Stk. 2. Godkendelse til at udstede og forsyne pakninger med plantepas kombineret med certificeringsmærke kan tilbagekaldes, hvis virksomheden ikke overholder bestemmelserne i §§ 41-42 og §§ 44-47.",
      "valid_from": "2021-05-30",
      "valid_to": null
    },
    {
      "provision_ref": "3:19",
      "chapter": "3",
      "section": "19",
      "content": "§ 19. Udformning af plantepas kombineret med certificeringsmærke skal være godkendt af Landbrugsstyrelsen.",
      "valid_from": "2021-05-30",
      "valid_to": null
    },
    {
      "provision_ref": "4:20",
      "chapter": "4",
      "section": "20",
      "content": "§ 20. Arealer, der påtænkes anvendt til avl af læggekartofler, skal hvert år anmeldes til Landbrugsstyrelsen med henblik på styrelsens udtagning af jordprøver. Stk. 2. Arealerne skal anmeldes til Landbrugsstyrelsen senest 8 uger inden lægning af kartoflerne. Anmeldelsen skal indsendes elektronisk via Landbrugsstyrelsens Tast selv-service og skal indeholde en geografisk angivelse af det anmeldte areal.",
      "valid_from": "2021-05-30",
      "valid_to": null
    },
    {
      "provision_ref": "4:21",
      "chapter": "4",
      "section": "21",
      "content": "§ 21. . Jordprøven skal udtages uden for vækstsæsonen og før lægning af læggekartofler. Stk. 2. Mængden af jord, der udtages pr. hektar, udgør 1.500 ml. for op til 8 hektar og 400 ml. for de resterende hektar i en anmeldt mark. Stk. 3. I tilfælde, hvor der ved den seneste jordprøvetagning er påvist forekomst af levende kartoffelcystenematoder i en mark, udgør mængden af jord, der udtages pr. hektar dog altid 1.500 ml.",
      "valid_from": "2021-05-30",
      "valid_to": null
    },
    {
      "provision_ref": "4:22",
      "chapter": "4",
      "section": "22",
      "content": "§ 22. Mængden af jord, der skal udtages pr. hektar, kan reduceres til 400 ml. pr. hektar for 4 hektar og 200 ml. for de resterende hektar, såfremt virksomheden kan dokumentere, at 1) der ikke er blevet dyrket eller har forekommet kartofler eller andre værtsplanter, jf. bilag 1 i bekendtgørelse om bekæmpelse af kartoffelcystenematoder, på det anmeldte areal i seks år forud for jordprøvetagningen, 2) der ikke ved de to seneste officielle undersøgelser er konstateret forekomst af levende kartoffelcystenematoder, og der ikke er blevet dyrket kartofler til andet end avl af læggekartofler eller andre værtsplanter eller planter til plantning, jf. bilag 1 i bekendtgørelse om bekæmpelse af kartoffelcystenematoder, siden den første officielle undersøgelse, eller 3) der ikke er konstateret levende kartoffelcystenematoder eller cyster uden levende indhold ved den seneste officielle undersøgelse, og at der ikke er blevet dyrket kartofler til andet end avl af læggekartofler eller andre værtsplanter eller planter til plantning, jf. bilag 1 i bekendtgørelse om bekæmpelse af kartoffelcystenematoder, siden undersøgelsen. Stk. 2. Dokumentationen skal foreligge ved anmeldelse.",
      "valid_from": "2021-05-30",
      "valid_to": null
    },
    {
      "provision_ref": "4:23",
      "chapter": "4",
      "section": "23",
      "content": "§ 23. Landbrugsstyrelsen kan godkende arealer til avl af læggekartofler, hvis 1) resultatet af jordprøver viser, at arealet er fri for levende kartoffelcystenematoder, 2) arealet ikke har været anvendt til avl eller oplagring af kartofler, eller dyrkning af de i bilag 7 nævnte afgrøder i de forudgående 4 vækstsæsoner for avl af præbasis læggekartofler hhv. de 3 forudgående vækstsæsoner for avl af basis læggekartofler, 3) arealet er fri for gengroninger, og 4) der ikke er udbragt affald på arealet, jf. § 24. Stk. 2. Jordprøver, jf. stk. 1, nr. 1, kan være udtaget op til 4 år inden arealet anvendes til avl af læggekartofler. Der skal i så fald foreligge dokumentation for resultatet af den pågældende undersøgelse, som bekræfter, at der ikke er fundet kartoffelcystenematoder, og at kartofler og andre værtsplanter, jf. bilag 7, ikke forefandtes på tidspunktet for undersøgelsen og ikke er blevet dyrket siden denne.",
      "valid_from": "2021-05-30",
      "valid_to": null
    },
    {
      "provision_ref": "4:24",
      "chapter": "4",
      "section": "24",
      "content": "§ 24. Arealer kan ikke godkendes, hvis der inden for de forudgående tre år er udbragt affald i form af jord, sten, kildesorteret affald og spildevandsslam, samt affaldsknolde eller andet vegetabilsk affald fra virksomheder, der sorterer, vasker eller forarbejder kartofler. Stk. 2. Der må ikke avles læggekartofler i de følgende 12 måneder på arealer, hvor der er udbragt frugtsaft fra stivelsesfremstilling, herunder vaskevand, eller overfladevand fra vandløb og søer m.m. Stk. 3. Ved første kartoffelavl på arealet efter udbringning af affald, jf. stk. 1, skal der anvendes en sort, der er resistent mod kartoffelcystenematoder, og avlen må ikke anvendes som læggemateriale. Stk. 4. Uanset stk. 1 må der avles kartofler, dog ikke læggekartofler, på arealer, hvor det i stk. 1 nævnte affald er udbragt, hvis affaldet har været underkastet kontrolleret kompostering eller hygiejnisering.",
      "valid_from": "2021-05-30",
      "valid_to": null
    },
    {
      "provision_ref": "5:25",
      "chapter": "5",
      "section": "25",
      "content": "§ 25. Til erhvervsmæssig avl af læggekartofler må kun anvendes sorter, der 1) er optaget på den danske sortsliste, jf. bekendtgørelse om en fortegnelse over godkendte sorter af landbrugsplante-, frugtplante- og grønsagsarter (sortslisten), eller 2) er optaget på Den Europæiske Unions fælles sortsliste. Stk. 2. Uanset stk. 1 kan Landbrugsstyrelsen give tilladelse til, at der til avl af præbasis læggekartofler anvendes læggemateriale af sorter, der er anmeldt til afprøvning med henblik på godkendelse til optagelse på sortsliste i en medlemsstat af Den Europæiske Union.",
      "valid_from": "2021-05-30",
      "valid_to": null
    },
    {
      "provision_ref": "5:26",
      "chapter": "5",
      "section": "26",
      "content": "§ 26. Virksomheder autoriseret efter § 6, stk. 1, nr. 2 eller 3, må ikke samtidig avle læggekartofler og konsumkartofler af samme sort. Stk. 2. Uanset stk. 1 må der, ved overgang fra avl af konsumkartofler til avl af læggekartofler i en given sort, anvendes præbasis læggemateriale af sorten i overgangsåret. Stk. 3. I tilfælde af fund af kartoffelcystenematoder efter lægning i en læggekartoffelmark kan Landbrugsstyrelsen efter ansøgning, på nærmere fastsatte vilkår tillade, at stk. 1 fraviges, med henblik på at avlen kan afsættes om konsumkartofler.",
      "valid_from": "2021-05-30",
      "valid_to": null
    },
    {
      "provision_ref": "5:27",
      "chapter": "5",
      "section": "27",
      "content": "§ 27. Til avl af præbasis miniplanter og -knolde må der det enkelte år kun anvendes én oprindelse pr. sort, avlet hos en virksomhed, autoriseret efter § 4, stk. 1 eller 2.",
      "valid_from": "2021-05-30",
      "valid_to": null
    },
    {
      "provision_ref": "5:28",
      "chapter": "5",
      "section": "28",
      "content": "§ 28. Virksomheder, der er autoriseret til at avle præbasis læggekartofler, jf. § 6, stk. 1, nr. 1, må kun anvende følgende læggemateriale: 1) Læggemateriale af klassen PBTC. 2) Præbasis læggekartofler af egen avl godkendt i klasse PB af markgeneration 1-3. Stk. 2. Der må hvert år, for hver sort, kun anvendes læggemateriale af egen avl og én anden oprindelse fra en virksomhed autoriseret efter § 4. Stk. 3. Uanset stk. 1 og 2 kan nystartede præbasisavlere i det første avlsår, for hver sort indkøbe og anvende præbasis læggekartofler fra én anden præbasisavler. Stk. 4. Virksomheder autoriseret efter § 6, stk. 1, nr. 1, skal levere partier af læggekartofler direkte til den virksomhed, autoriseret efter § 6, stk. 1, nr. 2, der skal anvende partiet som læggemateriale.",
      "valid_from": "2021-05-30",
      "valid_to": null
    },
    {
      "provision_ref": "5:29",
      "chapter": "5",
      "section": "29",
      "content": "§ 29. Virksomheder, der er autoriseret til at avle basis læggekartofler med opformering efter § 6, stk. 1, nr. 2, må kun anvende følgende læggemateriale: 1) Læggemateriale af klassen PBTC. 2) Læggemateriale af EU-klasse PB. 3) Læggekartofler af egen avl godkendt i klasse F1-F3 samt egen avl af klasse S, SE og E.",
      "valid_from": "2021-05-30",
      "valid_to": null
    },
    {
      "provision_ref": "5:30",
      "chapter": "5",
      "section": "30",
      "content": "§ 30. Virksomheder, der er autoriseret til at avle basis læggekartofler på grundlag af indkøbt læggemateriale efter § 6, stk. 1, nr. 3, må kun anvende indkøbt læggemateriale af klassen PBCT, PB, S, SE og markgeneration 1-6 af klasse E, eller udenlandsk avl, der er sidestillet hermed.",
      "valid_from": "2021-05-30",
      "valid_to": null
    },
    {
      "provision_ref": "5:31",
      "chapter": "5",
      "section": "31",
      "content": "§ 31. I marken skal hver linje forud for marksyn markeres med et skilt med oplysninger om tildelt linjenummer og arealets størrelse, samt læggematerialets høstnummer, sort og klasse. Stk. 2. Linjer skal være adskilt med mindst én frirække, og der skal for enden af hver række være mindst fire meter til anden avl af læggekartofler. For linjer, hvor læggematerialet har samme høstnummer, gælder kravet om en frirække ikke. Anvendes denne undtagelse, skal det ved tydelig skiltning i marken fremgå, hvor de enkelte linjer er placeret. Derudover skal der i hver ende af den sidste række i linjen være et seks meter langt rækkestykke uden kartofler, og hver linje skal tydeligt afmærkes med stokke igennem hele rækken.",
      "valid_from": "2021-05-30",
      "valid_to": null
    },
    {
      "provision_ref": "5:32",
      "chapter": "5",
      "section": "32",
      "content": "§ 32. Avl fra én linje registreres med ét høstnummer.",
      "valid_from": "2021-05-30",
      "valid_to": null
    },
    {
      "provision_ref": "5:33",
      "chapter": "5",
      "section": "33",
      "content": "§ 33. Læggekartofler med forskellige høstnumre skal holdes klart adskilt under avl, opbevaring, transport og sortering.",
      "valid_from": "2021-05-30",
      "valid_to": null
    },
    {
      "provision_ref": "5:34",
      "chapter": "5",
      "section": "34",
      "content": "§ 34. På grund af risikoen for overførsel af virus skal der være følgende afstand mellem arealer, hvor der dyrkes læggekartofler, og arealer med anden kartoffelavl, herunder egen avl af konsumkartofler: 1) 50 meter for arealer til godkendelse som præbasis læggekartofler. 2) 25 meter for arealer til godkendelse som basis læggekartofler. 3) 15 meter for arealer til godkendelse som certificerede læggekartofler.",
      "valid_from": "2021-05-30",
      "valid_to": null
    },
    {
      "provision_ref": "5:35",
      "chapter": "5",
      "section": "35",
      "content": "§ 35. Avl fra forskellige høstnumre med samme oprindelse kan sammenlægges i ét høstnummer. Sammenlægges avl, indplaceres den samlede avl i den laveste klasse, jf. bilag 6, som resultatet af avlskontrollen blandt de sammenlagte høstnumre viser. Stk. 2. Den sammenlagte avl får det laveste høstnummer fra de sammenlagte linjer. Stk. 3. Sammenlægges avlen fra forskellige høstnumre med samme oprindelse, skal Landbrugsstyrelsen skriftligt underrettes.",
      "valid_from": "2021-05-30",
      "valid_to": null
    },
    {
      "provision_ref": "6:36",
      "chapter": "6",
      "section": "36",
      "content": "§ 36. Med henblik på Landbrugsstyrelsens godkendelse af avlen skal oplysninger om læggematerialet i hvert linjenummer meddeles styrelsen elektronisk via Landbrugsstyrelsens Tast selv-service senest den 25. maj i avlsåret. Stk. 2. Dokumentation for indkøb af læggemateriale vedlægges i form af faktura og plantepas kombineret med certificeringsmærke. Stk. 3. Virksomheder, der både avler læggekartofler og konsumkartofler, skal indgive oplysninger om konsummaterialet til Landbrugsstyrelsen senest den 25. maj i avlsåret. Stk. 4. Landbrugsstyrelsen kan under særlige omstændigheder og efter skriftlig ansøgning give dispensation fra anmeldelsesfristen i stk. 1 og 3.",
      "valid_from": "2021-05-30",
      "valid_to": null
    },
    {
      "provision_ref": "6:37",
      "chapter": "6",
      "section": "37",
      "content": "§ 37. Landbrugsstyrelsen godkender avl af læggekartofler, hvis 1) betingelserne i kapitel 4 og 5, § 39, , § 48 og § 49 er overholdt, 2) det ved marksyn er konstateret, at avlen overholder kravene i bilag 8, 3) der ikke er konstateret forekomst af virussygdomme over tolerancen nævnt i bilag 9, og 4) der ikke forefindes gengroninger. Såfremt der konstateres gengroninger i linjen, kan avlen fra linjen kun godkendes i klasse A, og må ikke anvendes til egen opformering. Gengroninger indgår i opgørelsen af fremmed sort, jf. bilag 8. Stk. 2. I tilfælde, hvor der med henblik på eksport rekvireres et marksyn i en linje, vil resultaterne for dette marksyn indgå i avlskontrollen og dermed i den officielle godkendelse og klassificering af avlen i den pågældende linje. Stk. 3. Avlen af læggekartofler fra hver linje kan godkendes og markedsføres i samme eller i en lavere klasse end læggematerialet, jf. bilag 6. Stk. 4. Kartofler godkendt i klasse A må kun anvendes til avl af konsumkartofler.",
      "valid_from": "2021-05-30",
      "valid_to": null
    },
    {
      "provision_ref": "6:38",
      "chapter": "6",
      "section": "38",
      "content": "§ 38. Landbrugsstyrelsen godkender ikke avl af læggekartofler, hvis der er konstateret forekomst eller angreb af Epitrix cucumeris (Harris), Epitrix papa sp. n., Epitrix subcrinita (Lec.) eller Epitrix tuberis (Gentner), på planterne eller på knoldene på avlsarealet og i en stødpudezone herom.",
      "valid_from": "2021-05-30",
      "valid_to": null
    },
    {
      "provision_ref": "6:39",
      "chapter": "6",
      "section": "39",
      "content": "§ 39. Læggekartofler som råvare må kun opbevares på avlsejendommen eller hos autoriserede sorterevirksomheder. Stk. 2. På avlsejendommen må kun opbevares kartofler af egen avl af lægge- eller konsumkartofler. Læggekartofler, der er fjernet fra avlsejendommen, må ikke føres tilbage til avlsejendommen. Stk. 3. Læggekartofler som råvare skal under opbevaring og transport være mærket med sortsnavn og høstnummer. Stk. 4. Uanset stk. 2 må læggekartofler, der er forblevet i lukkede, mærkede kasser under transport og opbevaring, og som har været opbevaret i kølerum på en autoriseret sorterevirksomhed føres tilbage til avlsejendommen.",
      "valid_from": "2021-05-30",
      "valid_to": null
    },
    {
      "provision_ref": "7:40",
      "chapter": "7",
      "section": "40",
      "content": "§ 40. Et parti læggekartofler må først handles, når det er certificeret.",
      "valid_from": "2021-05-30",
      "valid_to": null
    },
    {
      "provision_ref": "7:41",
      "chapter": "7",
      "section": "41",
      "content": "§ 41. Virksomheder, autoriseret efter § 4, stk. 3, eller § 10, stk. 2, nr. 1 eller nr. 2, skal på pakkedatoen anmelde partier af læggekartofler til certificering til Landbrugsstyrelsen. Anmeldelsen skal indsendes til Landbrugsstyrelsen på et skema, der fås hos styrelsen eller på styrelsens hjemmeside. Oplysningerne skal indsendes elektronisk til Landbrugsstyrelsen. Stk. 2. Partier skal anmeldes med et partinummer, der består af sorterevirksomhedens autorisationsnummer og nummeret på det første plantepas kombineret med certificeringsmærke i partiet. Stk. 3. Et parti kan kun bestå af læggekartofler fra et høstnummer.",
      "valid_from": "2021-05-30",
      "valid_to": null
    },
    {
      "provision_ref": "7:42",
      "chapter": "7",
      "section": "42",
      "content": "§ 42. Det er en betingelse for certificering, at et parti læggekartofler opfylder kvalitetskravene i bilag 12. Stk. 2. Hvis Landbrugsstyrelsen i forbindelse med kontrol af om kvalitetskravene i bilag 12 er overholdt kasserer et parti læggekartofler, kan kartoflerne omsorteres og anmeldes til certificering på ny. Det omsorterede parti må ikke handles, før Landbrugsstyrelsen har foretaget ny kontrol af, om partiet opfylder stk. 1. Stk. 3. Kartofler behandlet med spiringshæmmende midler må ikke handles som læggekartofler.",
      "valid_from": "2021-05-30",
      "valid_to": null
    },
    {
      "provision_ref": "7:43",
      "chapter": "7",
      "section": "43",
      "content": "§ 43. Landbrugsstyrelsen kontrollerer ved stikprøvevis efterkontrol, at partiet overholder kvalitetsnormerne i bilag 12, og om partiet er tilstrækkeligt sortsægte og sortsrent.",
      "valid_from": "2021-05-30",
      "valid_to": null
    },
    {
      "provision_ref": "7:44",
      "chapter": "7",
      "section": "44",
      "content": "§ 44. Certificerede partier må kun sælges i lukkede pakninger eller beholdere, der opfylder bestemmelserne i bilag 10. Stk. 2. Uanset stk. 1 må virksomheder, der ikke skal være autoriseret, jf. § 10, stk. 3, nr. 2, sælge læggekartofler til den endelige forbruger i små, åbne pakninger.",
      "valid_from": "2021-05-30",
      "valid_to": null
    },
    {
      "provision_ref": "7:45",
      "chapter": "7",
      "section": "45",
      "content": "§ 45. Pakninger af certificerede partier skal mærkes med plantepas kombineret med certificeringsmærke, der opfylder betingelserne i bilag 11. Mærkning skal være foretaget af Landbrugsstyrelsen eller af en godkendt virksomhed, jf. § 18. Stk. 2. Kun godkendte læggekartofler, jf. § 37, må mærkes med plantepas kombineret med certificeringsmærke. Stk. 3. Plantepas kombineret med certificeringsmærke må kun anvendes til den pakning, det oprindeligt er udstedt til. Stk. 4. Opdeles en pakning med læggekartofler, skal hver af de nye pakninger forsynes med et nyt plantepas kombineret med certificeringsmærke. Stk. 5. Trykte plantepas kombineret med certificeringsmærker, herunder fejltrykte mærker, der ikke anvendes, skal opbevares i 3 år på den autoriserede sorterevirksomhed.",
      "valid_from": "2021-05-30",
      "valid_to": null
    },
    {
      "provision_ref": "7:46",
      "chapter": "7",
      "section": "46",
      "content": "§ 46. Læggekartofler i småpakninger med et indhold på højst 10 kg skal mærkes i overensstemmelse med bilag 11, del II.",
      "valid_from": "2021-05-30",
      "valid_to": null
    },
    {
      "provision_ref": "7:47",
      "chapter": "7",
      "section": "47",
      "content": "§ 47. Virksomheder, autoriseret til avl af læggekartofler efter § 4 eller § 6, stk. 1, og virksomheder, autoriseret som sorterevirksomheder efter § 10, skal føre regnskab over deres råvaremængde, herunder sammenlagte linjer, beholdning, kasserede linjer og partier, samt køb og salg af kartofler. Regnskabet skal for hvert køb og salg indeholde oplysninger om dato, kartoffelsort, høstnummer, klasse, sælger eller køber, pakningsenhed og mængde. Stk. 2. Sorterevirksomheder skal endvidere føre registrering over udført sortering. Registreringen skal indeholde oplysninger om dato, kartoffelsort, høstnummer, mængder af råvarer, sorteringsstørrelser samt frasortering, der ikke skal anvendes som læggekartofler. Registreringen skal herudover dokumentere sorteringsrækkefølge. Stk. 3. Regnskaber, registreringer samt dokumentation for køb, salg, m.v. skal opbevares i 3 år.",
      "valid_from": "2021-05-30",
      "valid_to": null
    },
    {
      "provision_ref": "7:48",
      "chapter": "7",
      "section": "48",
      "content": "§ 48. Maskiner og redskaber m.v. til håndtering af kartofler samt lokaler, kasser og lignende til opbevaring af læggekartofler hos virksomheden, skal være rengjort og desinficeret forud for vækstsæsonen. Stk. 2. Desinfektion skal ske med et middel, der er anført i bilag 14. Landbrugsstyrelsen kan efter ansøgning optage andre midler i bilaget.",
      "valid_from": "2021-05-30",
      "valid_to": null
    },
    {
      "provision_ref": "7:49",
      "chapter": "7",
      "section": "49",
      "content": "§ 49. Maskiner, redskaber, containere, kasser m.v., der har været anvendt udenfor arealer, som den autoriserede virksomhed har råderet over, må kun anvendes til håndtering af kartofler hvis de, 1) kun har været anvendt hos andre virksomheder, der er autoriserede til avl af læggekartofler, eller 2) er rengjort og desinficeret med et middel med dokumenteret effekt over for plantepatogene vira og mikroorganismer, herunder plantepatogene bakterier. Stk. 2. Virksomheden skal dokumentere, at midler, jf. stk. 1, nr. 2, er indkøbt. Dokumentation skal opbevares i 3 år.",
      "valid_from": "2021-05-30",
      "valid_to": null
    },
    {
      "provision_ref": "8:50",
      "chapter": "8",
      "section": "50",
      "content": "§ 50. Til avl af konsumkartofler skal anvendes én af følgende typer læggemateriale: 1) Godkendte læggekartofler, indkøbt hvert år til hele avlen. 2) Kartofler, avlet på godkendte læggekartofler, der er indkøbt året før, og avlet på egen virksomhed, dog skal virksomheden hvert år indkøbe godkendte læggekartofler af den pågældende sort svarende til mindst 10 pct. af det areal og mindst 10 pct. af den mængde, der anvendes til lægning året efter og a) det indkøbte læggemateriale opformeres særskilt, og at avlen heraf opbevares adskilt fra andre kartofler, b) det indkøbte læggemateriale lægges, og at avlen heraf så vidt muligt optages inden andre kartofler lægges og optages, og c) maskiner og redskaber, der er i kontakt med knolde, skal rengøres og desinficeres i overensstemmelse med § 48.",
      "valid_from": "2021-05-30",
      "valid_to": null
    },
    {
      "provision_ref": "8:51",
      "chapter": "8",
      "section": "51",
      "content": "§ 51. Virksomheder, der skal mærke deres avl og sortering af konsumkartofler, jf. Bilag VIII, nr. 11, i Kommissionens gennemførelsesforordning (EU) 2019/2072 af 28. november 2019 om ensartede betingelser for gennemførelsen af Europa-Parlamentets og Rådets forordning (EU) 2016/2031 for så vidt angår beskyttelsesforanstaltninger mod planteskadegørere og om ophævelse af Kommissionens forordning (EF) nr. 690/2008 og om ændring af Kommissionens gennemførelsesforordning (EU) 2018/2019, skal som mærkning anvende CVR-nummer eller et andet officiel registreringsnummer tildelt af Landbrugsstyrelsen eller Fødevarestyrelsen.",
      "valid_from": "2021-05-30",
      "valid_to": null
    },
    {
      "provision_ref": "8:52",
      "chapter": "8",
      "section": "52",
      "content": "§ 52. Landbrugsstyrelsen udtager jordprøver af mindst 0,5 pct. af arealer, der anvendes til konsumavl, med henblik på undersøgelse af udbredelse af kartoffelcystenematoder. Stk. 2. Mængden af jord, der udtages pr. hektar, udgør mindst 400 ml.",
      "valid_from": "2021-05-30",
      "valid_to": null
    },
    {
      "provision_ref": "8:53",
      "chapter": "8",
      "section": "53",
      "content": "§ 53. Virksomheder, der er autoriseret til avl af basis læggekartofler med opformering efter § 6, stk. 1, nr. 2, må til avl af konsumkartofler kun anvende læggemateriale af egen avl eller indkøbt klasse PB. Der må maksimalt avles 2 år på det indkøbte læggemateriale. Første års avl benævnes som opformeringsklasse K01, og andet års avl benævnes K02. Stk. 2. Virksomheder, der er autoriseret til avl af basis læggekartofler uden opformering efter § 6, stk. 1, nr. 3, må til avl af konsumkartofler kun anvende læggemateriale af klasserne PB, S, SE, E eller A. Stk. 3. Bestemmelserne i § 50 finder tilsvarende anvendelse ved konsumavl hos virksomheder, der er autoriseret til avl af basis læggekartofler uden opformering efter § 6, stk. 1, nr. 3.",
      "valid_from": "2021-05-30",
      "valid_to": null
    },
    {
      "provision_ref": "8:54",
      "chapter": "8",
      "section": "54",
      "content": "§ 54. Virksomheder autoriseret efter § 6, stk. 1, nr. 2 eller 3, eller § 10, skal opbevare konsumkartofler adskilt fra læggekartofler. Konsumkartoflerne skal under avl og opbevaring være mærket med sortsnavn og K01 eller K02.",
      "valid_from": "2021-05-30",
      "valid_to": null
    },
    {
      "provision_ref": "9:55",
      "chapter": "9",
      "section": "55",
      "content": "§ 55. Planteskadegørerne Epitrix cucumeris (Harris), Epitrix papa sp. n., Epitrix subcrinita (Lec.) og Epitrix tuberis (Gentner) må ikke indslæbes eller spredes i Danmark.",
      "valid_from": "2021-05-30",
      "valid_to": null
    },
    {
      "provision_ref": "9:56",
      "chapter": "9",
      "section": "56",
      "content": "§ 56. Den, der konstaterer eller har formodning om forekomst eller angreb af Epitrix cucumeris (Harris), Epitrix papa sp. n., Epitrix subcrinita (Lec.) eller Epitrix tuberis (Gentner), skal straks foretage anmeldelse herom til Landbrugsstyrelsen med angivelse af findestedet.",
      "valid_from": "2021-05-30",
      "valid_to": null
    },
    {
      "provision_ref": "10:57",
      "chapter": "10",
      "section": "57",
      "content": "§ 57. Produktion og handel med sorter, der er optaget på sortslisten som »bevaringssort«, må kun finde sted i oprindelsesregionen. Stk. 2. Bestemmelserne i § 1, § 2, §§ 20-25, § 37, stk. 1, § 48 og § 556 finder tilsvarende anvendelse for bevaringssorter. Stk. 3. Hvis produktion af en bevaringssort som følge af et specifikt dyrkningsmæssigt problem ikke kan finde sted her i landet, kan Landbrugsstyrelsen godkende supplerende regioner til produktion af læggekartofler af sorten. Bevaringssorter produceret i sådanne supplerende regioner kan dog udelukkende anvendes i oprindelsesregionen.",
      "valid_from": "2021-05-30",
      "valid_to": null
    },
    {
      "provision_ref": "10:58",
      "chapter": "10",
      "section": "58",
      "content": "§ 58. Den mængde læggekartofler, der må bringes i handelen, for hver bevaringssort, må ikke overstige 0,5 % af den mængde læggekartofler, der anvendes i Danmark i én vækstsæson, eller den mængde, der skal til for at lægge 100 ha, hvis det giver en større mængde. Stk. 2. Den samlede mængde af læggekartofler af bevaringssorter, der bringes i handelen i Danmark, kan højst udgøre 10 % af den mængde læggekartofler, der anvendes årligt i Danmark. Hvis denne mængde er mindre end den mængde læggekartofler, der skal anvendes til avl af 100 ha, kan den maksimale mængde af bevaringssorter, øges til den mængde læggekartofler, der skal anvendes til lægning af 100 ha.",
      "valid_from": "2021-05-30",
      "valid_to": null
    },
    {
      "provision_ref": "10:59",
      "chapter": "10",
      "section": "59",
      "content": "§ 59. Virksomheder, der producerer bevaringssorter, skal inden begyndelsen af hver vækstsæson indberette oplysninger til Landbrugsstyrelsen om størrelsen og beliggenheden af arealet, samt den mængde læggekartofler, der forventes at kunne blive bragt i handel. Indberetningen skal indgives senest den 1. marts. Stk. 2. Landbrugsstyrelsen meddeler på grundlag af de i stk. 1 anførte indberetninger den mængde læggekartofler af bevaringssorten, virksomheden må bringe i handel i den efterfølgende sæson. Anmodninger imødekommes i den rækkefølge de modtages og inden for den i § 58 nævnte mængdebegrænsning.",
      "valid_from": "2021-05-30",
      "valid_to": null
    },
    {
      "provision_ref": "10:60",
      "chapter": "10",
      "section": "60",
      "content": "§ 60. Et parti af en bevaringssort må sælges som »bevaringssort« uden forudgående officiel godkendelse til salg. Stk. 2. Partiet skal overholde EU-kvalitetsnormerne til certificering af »certificerede læggekartofler« som nævnt i bilag 12. Stk. 3. Partiet skal være tilstrækkeligt sortsrent, jf. bilag 8, litra a.",
      "valid_from": "2021-05-30",
      "valid_to": null
    },
    {
      "provision_ref": "10:61",
      "chapter": "10",
      "section": "61",
      "content": "§ 61. Bevaringssorter må kun bringes i handlen i lukkede pakninger eller beholdere, og skal være forseglet således, at forseglingen ødelægges ved åbning, og ikke kan anvendes igen. Pakningen skal være mærket efter bestemmelserne i bilag 11, del III.",
      "valid_from": "2021-05-30",
      "valid_to": null
    },
    {
      "provision_ref": "10:62",
      "chapter": "10",
      "section": "62",
      "content": "§ 62. Virksomheden skal foranledige, at partiet undersøges for, om partiet overholder kravene i § 60, stk. 2 og 3. Stk. 2. Undersøgelsen foretages under sortering eller efterfølgende som en undersøgelse af varen i enheder til markedsføring. Stk. 3. Virksomheden skal efter anmodning fra Landbrugsstyrelsen fremsende kopi af undersøgelsens resultater. Resultaterne af undersøgelsen skal opbevares i mindst to år til brug for eventuel kontrol. Stk. 4. Virksomhederne skal, senest 14 dage efter lukning af et parti af en bevaringssort, anmelde partiet til Landbrugsstyrelsen med oplysning om sort, mængde, partinummer og datoen for lukning af partiet.",
      "valid_from": "2021-05-30",
      "valid_to": null
    },
    {
      "provision_ref": "10:63",
      "chapter": "10",
      "section": "63",
      "content": "§ 63. Landbrugsstyrelsen kontrollerer ved stikprøvevis efterkontrol, at partiet overholder kvalitetsnormerne i bilag 12, og om partiet er tilstrækkeligt sortsægte og sortsrent.",
      "valid_from": "2021-05-30",
      "valid_to": null
    },
    {
      "provision_ref": "10:64",
      "chapter": "10",
      "section": "64",
      "content": "§ 64. Virksomheder skal indberette til Landbrugsstyrelsen, hvilke mængder af læggekartofler af bevaringssorter, der er bragt i handel. Indberetning skal foretages senest den 1. september i det år, der følger alvsåret.",
      "valid_from": "2021-05-30",
      "valid_to": null
    },
    {
      "provision_ref": "11:65",
      "chapter": "11",
      "section": "65",
      "content": "§ 65. Landbrugsstyrelsen kan tillade handel med sorter, hvor der er indgivet en ansøgning om optagelse på den nationale sortsliste i overensstemmelse med bekendtgørelse om en fortegnelse over godkendte sorter at landbrugsplante-, frugtplante- og grønsagsarter (sortslisten), men hvor sorten endnu ikke er optaget på en sortslisten. Tilladelse gives udelukkende til analyser og prøver, der bliver gennemført på landbrugsvirksomheder, med det formål at skaffe oplysninger om dyrkning eller anvendelsen af sorten. Stk. 2. Det er en betingelse for tilladelse, at bestemmelserne i bilag 13, bestemmelserne om mærkning af sorter under afprøvning i bilag 11 og bestemmelserne om forsegling i bilag 10, er opfyldt. Stk. 3. Tilladelsen er gyldig for én sæson og kan forlænges for én sæson ad gangen, hvis sortsejeren eller dennes officielle repræsentant søger om det. Stk. 4. Tilladelsen for den enkelte sort ophører, når sorten bliver optaget på den danske sortsliste, den fælles EU-sortsliste, hvis sorten bliver afvist, eller anmelderen trækker ansøgningen om optagelse på sortsliste tilbage. Stk. 5. Sortsejeren eller dennes officielle repræsentant skal underrette Landbrugsstyrelsen, hvis en sort afvises eller afmeldes fra sortsafprøvningen. Stk. 6. Det skal ved officiel undersøgelse efterprøves at læggekartoflerne opfylder de almindelige krav til certificerede læggekartofler klasse A, som angivet i bilag 8, 9 og 12.",
      "valid_from": "2021-05-30",
      "valid_to": null
    },
    {
      "provision_ref": "11:66",
      "chapter": "11",
      "section": "66",
      "content": "§ 66. Den mængde læggekartofler, der gives tilladelse til for hver enkelt sort, må ikke overskride 0,1 % af den mængde læggekartofler, der anvendes årligt i Danmark. Stk. 2. Hvis den i stk. 1 angivne mængde ikke er tilstrækkelig til at tilså 10 ha, kan Landbrugsstyrelsen give tilladelse til den mængde, der er påkrævet til et areal af denne størrelse.",
      "valid_from": "2021-05-30",
      "valid_to": null
    },
    {
      "provision_ref": "12:67",
      "chapter": "12",
      "section": "67",
      "content": "§ 67. Den plantesundhedskontrol, der kræves i medfør af plantesundhedsforordningen, samt øvrig kontrol af bekendtgørelsens regler, udføres af Landbrugsstyrelsen, jf. dog § 68.",
      "valid_from": "2021-05-30",
      "valid_to": null
    },
    {
      "provision_ref": "12:68",
      "chapter": "12",
      "section": "68",
      "content": "§ 68. SEGES, Landbrug & Fødevarer F.m.b. A. fører kontrol med, at arealer med læggekartofler, der er anmeldt til avlskontrol hos virksomheder, der er autoriseret til avl af præbasis læggekartofler, jf. § 6, stk. 1, nr. 1, overholder kravene i § 7, § 31, stk. 2, § 32, § 34, og § 37, stk. 1, nr. 2 og 4.",
      "valid_from": "2021-05-30",
      "valid_to": null
    },
    {
      "provision_ref": "12:69",
      "chapter": "12",
      "section": "69",
      "content": "§ 69. Uanset § 40 kan Landbrugsstyrelsen kan efter ansøgning og på nærmere fastsatte betingelser give tilladelse til handel med 1) små mængder læggekartofler bestemt til videnskabelige formål eller planteforædling, og 2) passende mængder læggekartofler bestemt til andre undersøgelses- eller forsøgsformål, forudsat at de tilhører sorter, for hvilke der er indgivet en anmodning om optagelse på den danske sortsliste. Stk. 2. Tilladelse efter stk. 1 til salg af kartofler af en genetisk modificeret sort meddeles kun, hvis der på grundlag af en officiel miljørisikovurdering er truffet alle hensigtsmæssige foranstaltninger for at undgå skadelige indvirkninger på menneskers sundhed og miljøet. Stk. 3. Landbrugsstyrelsen kan efter ansøgning og på nærmere fastsatte betingelser tillade, at virksomheder, der er autoriseret efter § 4 eller § 6, samtidig foretager forædling af kartofler.",
      "valid_from": "2021-05-30",
      "valid_to": null
    },
    {
      "provision_ref": "12:70",
      "chapter": "12",
      "section": "70",
      "content": "§ 70. Overtrædelse af § 24, § 26, stk. 1, § 31, stk. 2, § 39, stk. 2, § 44, stk. 1 og 2, og § 54, samt tilsidesættelse af vilkår knyttet til en dispensation efter § 26, stk. 3, kan medføre, at avlen af læggekartofler nedklassificeres eller kasseres som læggekartofler.",
      "valid_from": "2021-05-30",
      "valid_to": null
    },
    {
      "provision_ref": "12:71",
      "chapter": "12",
      "section": "71",
      "content": "§ 71. Landbrugsstyrelsen offentliggør resultater på grundlag af kontrollen. Offentliggørelsen indeholder navn, adresse og autorisationsnummer på virksomheder autoriseret efter § 4 eller § 6, samt resultatet af en gennemført kontrol.",
      "valid_from": "2021-05-30",
      "valid_to": null
    },
    {
      "provision_ref": "12:72",
      "chapter": "12",
      "section": "72",
      "content": "§ 72. Med bøde straffes den, der 1) overtræder § 4, stk. 5, § 6, stk. 3, § 10, stk. 1, § 24, § 25, § 26, stk. 1, §§ 27-30, § 37, stk. 3, §39, § 42, §§ 44-46, §§ 48-51, § 53, § 57, stk. 1, § 58 eller § 70, 2) undlader at give oplysninger som nævnt i § 12, stk. 3, § 41, stk. 1, eller § 64, eller 3) tilsidesætter vilkår knyttet til en dispensation givet efter § 26, stk. 3. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2021-05-30",
      "valid_to": null
    },
    {
      "provision_ref": "14:73",
      "chapter": "14",
      "section": "73",
      "content": "§ 73. Bekendtgørelsen træder i kraft den 1. juli 2021. Stk. 2. Bekendtgørelse nr. 567 af 30. april 2020 om læggekartofler og avl af konsumkartofler ophæves.",
      "valid_from": "2021-05-30",
      "valid_to": null
    }
  ],
  "definitions": []
}
