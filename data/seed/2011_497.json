{
  "id": "2011:497",
  "type": "statute",
  "title": "Bekendtgørelse om transmissionsvirksomheders og Energinet.dk’s forpligtelser ved valg af ISO-optionen og certificering af Energinet.dk som uafhængig systemoperatør",
  "short_name": "BEK H#LOKDOK04",
  "status": "in_force",
  "issued_date": "2011-05-25",
  "url": "https://www.retsinformation.dk/eli/lta/2011/497/xml",
  "description": "Retsinformation source. DocumentId=BJ000406; AccessionNumber=B20110049705; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Denne bekendtgørelse finder anvendelse på vertikalt integrerede transmissions­virksomheder, der vælger ISO-optionen i henhold til § 19 b i lov om elforsyning, og på Energinet.dk som uafhængig systemoperatør."
    },
    {
      "provision_ref": "2",
      "section": "2",
      "content": "§ 2. En transmissionsvirksomhed, der vælger ISO-optionen og derved overdrager ansvaret for drift, vedligeholdelse og udbygning af sit net med tilhørende tekniske anlæg til Energinet.dk, jf. § 19 b, stk. 1, i lov om elforsyning, varetager fortsat driftsopgaver, der alene knytter sig til ejerskabet af nettet, herunder opgaver knyttet til tilvejebringelse af midler til finansiering af virksomhedens investeringer, jf. § 3, og afholdelse af direktions- og repræsentantskabsmøder. Stk. 2. Transmissionsvirksomheden skal stille nettet til rådighed for Energinet.dk, jf. § 21, stk. 3, i lov om elforsyning. Stk. 3. Transmissionsvirksomheden skal bistå og samarbejde med Energinet.dk om udførelse af dennes opgaver, jf. § 6. Transmissionsvirksomheden skal herunder stille alle relevante oplysninger til rådighed."
    },
    {
      "provision_ref": "3",
      "section": "3",
      "content": "§ 3. Transmissionsvirksomheden skal finansiere nødvendige investeringer i nettet, som Energinet.dk har truffet afgørelse om, herunder såvel levetidsforlængende investeringer som nyinvesteringer. Energitilsynet godkender ændringer af virksomhedens indtægtsramme i henhold til reglerne i indtægtsrammebekendtgørelsen. Stk. 2. Transmissionsvirksomheden kan alternativt give samtykke til, at investeringerne finansieres af andre, herunder kan der træffes aftale med Energinet.dk om finansiering i anlægsperioden, efter Energitilsynets forudgående godkendelse af finansieringsordningen, herunder af byggerenten. Energitilsynet træffer sin afgørelse efter at have rådført sig med den regionale transmissionsvirksomhed og de andre berørte parter. Stk. 3. Transmissionsvirksomheden skal efter behov tilvejebringe garantier, som letter finansieringen af udbygningen af nettet, dog ikke af investeringer hvortil transmissionsvirksomheden har givet samtykke til finansiering fra andre, jf. stk. 2."
    },
    {
      "provision_ref": "4",
      "section": "4",
      "content": "§ 4. Transmissionsvirksomheden skal tilvejebringe midler til dækning af erstatningsansvar i forbindelse med netaktiverne bortset fra ansvar, der vedrører Energinet.dk’s opgaver."
    },
    {
      "provision_ref": "5",
      "section": "5",
      "content": "§ 5. Transmissionsvirksomheden skal over for Energitilsynet påvise sin evne til at opfylde forpligtelserne i § 2, stk. 3, og §§ 3 og 4. Transmissionsvirksomheden skal over for Energitilsynet fremlægge udkast til kontrakter med Energinet.dk og enhver anden relevant part med henblik på opfyldelsen af 1. pkt."
    },
    {
      "provision_ref": "6",
      "section": "6",
      "content": "§ 6. Såfremt en transmissionsvirksomhed vælger ISO-optionen, skal Energinet.dk varetage transmissionsvirksomhedens tidligere opgaver vedrørende drift, vedligeholdelse og udbygning af transmissionsvirksomhedens net til sikring af en tilstrækkelig og effektiv transport af elektricitet med tilhørende ydelser, jf. § 20, stk. 1, i lov om elforsyning. Undtaget er opgaver, som alene knytter sig til ejerskabet af nettet. Stk. 2. Energinet.dk kan efter Energitilsynets forudgående godkendelse af finansieringsordningen, herunder af byggerenten, indgå aftale med transmissionsvirksomheden om finansiering af anlægsomkostninger i anlægs­perioden. Aftalen skal være på markedsmæssige vilkår."
    },
    {
      "provision_ref": "7",
      "section": "7",
      "content": "§ 7. Transmissionsvirksomhedens indtægtsramme reduceres med et beløb svarende til de sparede omkostninger ved overdragelse af opgaver til Energinet.dk, jf. § 19 b, stk. 2, i lov om elforsyning. Stk. 2. De sparede omkostninger udgøres af transmissionsvirksomhedens omkostninger til drift og vedlige­holdelse med dertil hørende administrative opgaver i de tre seneste regnskabsår inden overdragelsen med fradrag for omkostninger, der alene vedrører ejerskabet af nettet, herunder omkostninger til afholdelse af direktions- og repræsentantskabsmøder, driftsomkostninger knyttet til tilvejebringelse af midler til finansiering af virksomhedens investeringer og omkostninger knyttet til opfyldelse af ansvarsforpligtelsen, jf. § 4. Beløbene pristalsreguleres med det i indtægtsrammebekendtgørelsen fastsatte prisindeks frem til overdragelsestidspunktet. Transmissionsvirksomhedens indtægtsramme reduceres på overdragelsestidspunktet med et beløb svarende til det årlige gennemsnit af de således opgjorte sparede omkostninger."
    },
    {
      "provision_ref": "8",
      "section": "8",
      "content": "§ 8. Energinet.dk kan i sine priser indregne nødvendige omkostninger til varetagelse af opgaver omfattet af § 6 efter reglerne i bekendtgørelsen om økonomisk regulering af Energinet.dk, idet dog finansiering af anlægsomkostninger knyttet til nettet sikres af transmissionsvirksomheden, jf. § 3."
    },
    {
      "provision_ref": "9",
      "section": "9",
      "content": "§ 9. Energitilsynet kan certificere Energinet.dk som uafhængig systemoperatør, hvis 1) Energinet.dk har påvist, at virksomheden overholder kravene i § 19 a i lov om elforsyning, 2) Energinet.dk har påvist, at virksomheden råder over de nødvendige økonomiske, tekniske, fysiske og personalemæssige ressourcer til at varetage opgaverne i kap. 4 og 5 i lov om elforsyning, 3) Energinet.dk har forpligtet sig til at overholde en tiårig netudviklingsplan, som fastsat i systemansvarsbekendtgørelsen, og som Energitilsynet overvåger, 4) Energinet.dk har påvist sin evne til at opfylde forpligtelserne i henhold til Europaparlamentets og Rådets forordning om betingelserne for netadgang i forbindelse med grænseoverskridende elektricitetsudveksling, og 5) transmissionsvirksomheden har påvist sin evne til at opfylde sine forpligtelser, jf. § 5."
    },
    {
      "provision_ref": "10",
      "section": "10",
      "content": "§ 10. Bekendtgørelsen træder i kraft den 1. juni 2011."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Denne bekendtgørelse finder anvendelse på vertikalt integrerede transmissions­virksomheder, der vælger ISO-optionen i henhold til § 19 b i lov om elforsyning, og på Energinet.dk som uafhængig systemoperatør.",
      "valid_from": "2011-05-25",
      "valid_to": null
    },
    {
      "provision_ref": "2",
      "section": "2",
      "content": "§ 2. En transmissionsvirksomhed, der vælger ISO-optionen og derved overdrager ansvaret for drift, vedligeholdelse og udbygning af sit net med tilhørende tekniske anlæg til Energinet.dk, jf. § 19 b, stk. 1, i lov om elforsyning, varetager fortsat driftsopgaver, der alene knytter sig til ejerskabet af nettet, herunder opgaver knyttet til tilvejebringelse af midler til finansiering af virksomhedens investeringer, jf. § 3, og afholdelse af direktions- og repræsentantskabsmøder. Stk. 2. Transmissionsvirksomheden skal stille nettet til rådighed for Energinet.dk, jf. § 21, stk. 3, i lov om elforsyning. Stk. 3. Transmissionsvirksomheden skal bistå og samarbejde med Energinet.dk om udførelse af dennes opgaver, jf. § 6. Transmissionsvirksomheden skal herunder stille alle relevante oplysninger til rådighed.",
      "valid_from": "2011-05-25",
      "valid_to": null
    },
    {
      "provision_ref": "3",
      "section": "3",
      "content": "§ 3. Transmissionsvirksomheden skal finansiere nødvendige investeringer i nettet, som Energinet.dk har truffet afgørelse om, herunder såvel levetidsforlængende investeringer som nyinvesteringer. Energitilsynet godkender ændringer af virksomhedens indtægtsramme i henhold til reglerne i indtægtsrammebekendtgørelsen. Stk. 2. Transmissionsvirksomheden kan alternativt give samtykke til, at investeringerne finansieres af andre, herunder kan der træffes aftale med Energinet.dk om finansiering i anlægsperioden, efter Energitilsynets forudgående godkendelse af finansieringsordningen, herunder af byggerenten. Energitilsynet træffer sin afgørelse efter at have rådført sig med den regionale transmissionsvirksomhed og de andre berørte parter. Stk. 3. Transmissionsvirksomheden skal efter behov tilvejebringe garantier, som letter finansieringen af udbygningen af nettet, dog ikke af investeringer hvortil transmissionsvirksomheden har givet samtykke til finansiering fra andre, jf. stk. 2.",
      "valid_from": "2011-05-25",
      "valid_to": null
    },
    {
      "provision_ref": "4",
      "section": "4",
      "content": "§ 4. Transmissionsvirksomheden skal tilvejebringe midler til dækning af erstatningsansvar i forbindelse med netaktiverne bortset fra ansvar, der vedrører Energinet.dk’s opgaver.",
      "valid_from": "2011-05-25",
      "valid_to": null
    },
    {
      "provision_ref": "5",
      "section": "5",
      "content": "§ 5. Transmissionsvirksomheden skal over for Energitilsynet påvise sin evne til at opfylde forpligtelserne i § 2, stk. 3, og §§ 3 og 4. Transmissionsvirksomheden skal over for Energitilsynet fremlægge udkast til kontrakter med Energinet.dk og enhver anden relevant part med henblik på opfyldelsen af 1. pkt.",
      "valid_from": "2011-05-25",
      "valid_to": null
    },
    {
      "provision_ref": "6",
      "section": "6",
      "content": "§ 6. Såfremt en transmissionsvirksomhed vælger ISO-optionen, skal Energinet.dk varetage transmissionsvirksomhedens tidligere opgaver vedrørende drift, vedligeholdelse og udbygning af transmissionsvirksomhedens net til sikring af en tilstrækkelig og effektiv transport af elektricitet med tilhørende ydelser, jf. § 20, stk. 1, i lov om elforsyning. Undtaget er opgaver, som alene knytter sig til ejerskabet af nettet. Stk. 2. Energinet.dk kan efter Energitilsynets forudgående godkendelse af finansieringsordningen, herunder af byggerenten, indgå aftale med transmissionsvirksomheden om finansiering af anlægsomkostninger i anlægs­perioden. Aftalen skal være på markedsmæssige vilkår.",
      "valid_from": "2011-05-25",
      "valid_to": null
    },
    {
      "provision_ref": "7",
      "section": "7",
      "content": "§ 7. Transmissionsvirksomhedens indtægtsramme reduceres med et beløb svarende til de sparede omkostninger ved overdragelse af opgaver til Energinet.dk, jf. § 19 b, stk. 2, i lov om elforsyning. Stk. 2. De sparede omkostninger udgøres af transmissionsvirksomhedens omkostninger til drift og vedlige­holdelse med dertil hørende administrative opgaver i de tre seneste regnskabsår inden overdragelsen med fradrag for omkostninger, der alene vedrører ejerskabet af nettet, herunder omkostninger til afholdelse af direktions- og repræsentantskabsmøder, driftsomkostninger knyttet til tilvejebringelse af midler til finansiering af virksomhedens investeringer og omkostninger knyttet til opfyldelse af ansvarsforpligtelsen, jf. § 4. Beløbene pristalsreguleres med det i indtægtsrammebekendtgørelsen fastsatte prisindeks frem til overdragelsestidspunktet. Transmissionsvirksomhedens indtægtsramme reduceres på overdragelsestidspunktet med et beløb svarende til det årlige gennemsnit af de således opgjorte sparede omkostninger.",
      "valid_from": "2011-05-25",
      "valid_to": null
    },
    {
      "provision_ref": "8",
      "section": "8",
      "content": "§ 8. Energinet.dk kan i sine priser indregne nødvendige omkostninger til varetagelse af opgaver omfattet af § 6 efter reglerne i bekendtgørelsen om økonomisk regulering af Energinet.dk, idet dog finansiering af anlægsomkostninger knyttet til nettet sikres af transmissionsvirksomheden, jf. § 3.",
      "valid_from": "2011-05-25",
      "valid_to": null
    },
    {
      "provision_ref": "9",
      "section": "9",
      "content": "§ 9. Energitilsynet kan certificere Energinet.dk som uafhængig systemoperatør, hvis 1) Energinet.dk har påvist, at virksomheden overholder kravene i § 19 a i lov om elforsyning, 2) Energinet.dk har påvist, at virksomheden råder over de nødvendige økonomiske, tekniske, fysiske og personalemæssige ressourcer til at varetage opgaverne i kap. 4 og 5 i lov om elforsyning, 3) Energinet.dk har forpligtet sig til at overholde en tiårig netudviklingsplan, som fastsat i systemansvarsbekendtgørelsen, og som Energitilsynet overvåger, 4) Energinet.dk har påvist sin evne til at opfylde forpligtelserne i henhold til Europaparlamentets og Rådets forordning om betingelserne for netadgang i forbindelse med grænseoverskridende elektricitetsudveksling, og 5) transmissionsvirksomheden har påvist sin evne til at opfylde sine forpligtelser, jf. § 5.",
      "valid_from": "2011-05-25",
      "valid_to": null
    },
    {
      "provision_ref": "10",
      "section": "10",
      "content": "§ 10. Bekendtgørelsen træder i kraft den 1. juni 2011.",
      "valid_from": "2011-05-25",
      "valid_to": null
    }
  ],
  "definitions": []
}
