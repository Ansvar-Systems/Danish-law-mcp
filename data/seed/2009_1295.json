{
  "id": "2009:1295",
  "type": "statute",
  "title": "Bekendtgørelse om godkendelse af rengørings- og desinfektionspladser til transportmidler som har været i kontakt med klovbærende dyr m.v.",
  "short_name": "BEK H#LOKDOK04",
  "status": "in_force",
  "issued_date": "2009-12-15",
  "url": "https://www.retsinformation.dk/eli/lta/2009/1295/xml",
  "description": "Retsinformation source. DocumentId=AH003603; AccessionNumber=B20090129505; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Rengørings- og desinfektionspladser på samlesteder, eksportisolationsstalde, destruktionsanstalter og slagterier, hvor der rengøres og desinficeres transportmidler, der har været i kontakt med levende klovbærende dyr, affald fra klovbærende dyr eller lignende produkter skal godkendes af fødevareregionen. Stk. 2. Rengørings- og desinfektionspladser, beliggende på andre end de i stk. 1 nævnte steder, skal ligeledes godkendes i henhold til denne bekendtgørelse, såfremt der på pladsen rengøres og desinficeres transportmidler, der i udlandet har været i kontakt med levende klovbærende dyr, affald fra klovbærende dyr eller lignende produkter."
    },
    {
      "provision_ref": "2",
      "section": "2",
      "content": "§ 2. I denne bekendtgørelse betyder tjenestemodtager enhver fysisk eller juridisk person, som anvender eller ønsker at anvende en tjenesteydelse."
    },
    {
      "provision_ref": "3",
      "section": "3",
      "content": "§ 3. Ansøgningen om godkendelse skal fremsendes til den fødevareregion, hvor rengørings- og desinfektionspladsen er beliggende. Ansøgningen skal indeholde en detaljeret plan over, samt beskrivelse af det anlæg, der ønskes etableret. Det er en betingelse for at kunne godkendes, at rengørings- og desinfektionspladsen, jf. § 1, opfylder følgende vilkår, jf. endvidere stk. 2: 1) At der på rengørings- og desinfektionspladsen forefindes egnet udstyr til rengøring og desinficering af transportmidler. 2) At der, såfremt der rengøres og desinficeres flere transportmidler samtidig, er opsat fysisk afskærmning mellem hvert transportmiddel. Afskærmningen skal effektivt hindre tilsprøjtning fra andre transportmidler. 3) At der på rengørings- og desinfektionspladsen forefindes et passende spildevandsanlæg, f.eks. i form af tilslutning til offentligt spildevandsanlæg. 4) At der forefindes fast underlag på hele området, således at der effektivt kan foretages rengøring og desinfektion af rengørings- og desinfektionspladsen m.v. 5) At der forefindes faciliteter til opbevarelse af gødning og strøelse. Faciliteterne skal være afskærmet, således at der ikke derfra kan forekomme smittespredning af husdyrsygdomme. 6) At der foreligger en aftale, der skal være godkendt af fødevareregionen, om bortskaffelse af gødning m.v. fra rengørings- og desinfektionspladsen. 7) At der på rengørings- og desinfektionspladsen forefindes både koldt og varmt vand i tilstrækkelig mængde. 8) At der på rengørings- og desinfektionspladsen altid findes desinfektionsmiddel i tilstrækkelig mængde. Stk. 2. Der skal på rengørings- og desinfektionspladser, hvor der rengøres og desinficeres transportmidler, der i udlandet har været i kontakt med klovbærende dyr, forefindes faciliteter samt personale til udstedelse af dokumentation for, at rengøringen og desinfektionen har fundet sted. Stk. 3. Ejeren eller føreren af transportmidler, der i udlandet har været i kontakt med klovbærende dyr, skal sikre sig, at der efter hver rengøring og desinfektion udstedes skriftlig dokumentation, med angivelse af dato og tidspunkt for, at rengøringen og desinfektionen har fundet sted. Dokumentationen skal endvidere indeholde oplysninger om, hvilket desinfektionsmiddel der er anvendt. Originalen skal afleveres til ejeren eller føreren af transportmidlet. Rengørings- og desinfektionspladsen skal opbevare en kopi af dokumentationen i mindst 1 år og skal på anmodning forevise dokumentationen for fødevareregionen."
    },
    {
      "provision_ref": "4",
      "section": "4",
      "content": "§ 4. Såfremt der på rengørings- og desinfektionspladsens område kommer andre køretøjer, end de i § 1 nævnte, må disse ikke komme i kontakt med transportmidler, der er omfattet af bekendtgørelsen."
    },
    {
      "provision_ref": "5",
      "section": "5",
      "content": "§ 5. Godkendelse skal indhentes på ny ved: 1) Væsentlige bygningsmæssige ændringer. 2) Væsentlige ændringer i rengørings- og desinfektionspladsens indretning."
    },
    {
      "provision_ref": "6",
      "section": "6",
      "content": "§ 6. Den, som overtager ejerskabet af eller ansvaret for en godkendt rengørings- og desinfektionsplads, skal senest en uge efter overtagelsen anmelde denne til fødevareregionen."
    },
    {
      "provision_ref": "7",
      "section": "7",
      "content": "§ 7. Fødevareregionen kan tage en godkendelse op til fornyet behandling, når der er forløbet 5 år siden sidste godkendelse. Stk. 2. Fødevareregionen kan tilbagekalde en godkendelse, såfremt: 1) Rengørings- og desinfektionspladsen ikke opfylder de stillede vilkår, jf. § 2. 2) Forudsætningerne for godkendelsen ændres væsentligt. Stk. 3. Fødevareregionen fører kontrol med, at rengørings og desinfektionspladsen til stadighed opfylder betingelserne i § 2."
    },
    {
      "provision_ref": "8",
      "section": "8",
      "content": "§ 8. Fødevarestyrelsen træffer afgørelse om godkendelse senest 8 uger efter modtagelsen af ansøgningen og alle nødvendige dokumenter, jf. dog stk. 2. Stk. 2. Fristen i stk. 1 kan forlænges én gang, hvis sagens kompleksitet berettiger det. Fødevarestyrelsen begrunder forlængelsen og varigheden af forlængelsen og meddeler dette til ansøgeren inden udløbet af fristen i stk. 1. Stk. 3. Ansøgeren må ikke drive rengørings- eller desinfektionspladsen til transportmidler som har været i kontakt med klovbærende dyr m.v., før vedkommende har fået godkendelse hertil af Fødevarestyrelsen."
    },
    {
      "provision_ref": "9",
      "section": "9",
      "content": "§ 9. Når Fødevarestyrelsen modtager en ansøgning om godkendelse, sender Fødevarestyrelsen en kvittering til ansøgeren med oplysninger om: 1) Sagsbehandlingsfristen, jf. § 7, stk. 1 og 2, 2) at ansøgeren ikke må drive en rengørings- eller desinfektionsplads til transportmidler, før vedkommende har fået en godkendelse hertil af Fødevarestyrelsen, og 3) klagemulighed."
    },
    {
      "provision_ref": "10",
      "section": "10",
      "content": "§ 10. Tjenesteyder skal oplyse tjenestemodtager om kontaktoplysninger til Fødevarestyrelsen."
    },
    {
      "provision_ref": "11",
      "section": "11",
      "content": "§ 11. Med bøde straffes den der overtræder § 1, §§ 3-6, eller § 8, stk. 3. Stk. 2. Straffen kan stige til fængsel i indtil to år, hvis den ved handlingen eller undladelsen skete overtrædelse er begået med forsæt eller grov uagtsomhed, og der ved overtrædelsen er: 1) Forvoldt skade på menneskers eller dyrs sundhed eller fremkaldt fare herfor, eller 2) opnået eller tilsigtet opnået en økonomisk fordel for den pågældende selv eller andre, herunder ved besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens kapitel 5."
    },
    {
      "provision_ref": "12",
      "section": "12",
      "content": "§ 12. Bekendtgørelsen træder i kraft den 28. december 2009. Stk. 2. Samtidig ophæves bekendtgørelse nr. 772 af 29. august 2001 om godkendelse af rengørings- og desinfektionspladser til transportmidler som har været i kontakt med klovbærende dyr m.v."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Rengørings- og desinfektionspladser på samlesteder, eksportisolationsstalde, destruktionsanstalter og slagterier, hvor der rengøres og desinficeres transportmidler, der har været i kontakt med levende klovbærende dyr, affald fra klovbærende dyr eller lignende produkter skal godkendes af fødevareregionen. Stk. 2. Rengørings- og desinfektionspladser, beliggende på andre end de i stk. 1 nævnte steder, skal ligeledes godkendes i henhold til denne bekendtgørelse, såfremt der på pladsen rengøres og desinficeres transportmidler, der i udlandet har været i kontakt med levende klovbærende dyr, affald fra klovbærende dyr eller lignende produkter.",
      "valid_from": "2009-12-15",
      "valid_to": null
    },
    {
      "provision_ref": "2",
      "section": "2",
      "content": "§ 2. I denne bekendtgørelse betyder tjenestemodtager enhver fysisk eller juridisk person, som anvender eller ønsker at anvende en tjenesteydelse.",
      "valid_from": "2009-12-15",
      "valid_to": null
    },
    {
      "provision_ref": "3",
      "section": "3",
      "content": "§ 3. Ansøgningen om godkendelse skal fremsendes til den fødevareregion, hvor rengørings- og desinfektionspladsen er beliggende. Ansøgningen skal indeholde en detaljeret plan over, samt beskrivelse af det anlæg, der ønskes etableret. Det er en betingelse for at kunne godkendes, at rengørings- og desinfektionspladsen, jf. § 1, opfylder følgende vilkår, jf. endvidere stk. 2: 1) At der på rengørings- og desinfektionspladsen forefindes egnet udstyr til rengøring og desinficering af transportmidler. 2) At der, såfremt der rengøres og desinficeres flere transportmidler samtidig, er opsat fysisk afskærmning mellem hvert transportmiddel. Afskærmningen skal effektivt hindre tilsprøjtning fra andre transportmidler. 3) At der på rengørings- og desinfektionspladsen forefindes et passende spildevandsanlæg, f.eks. i form af tilslutning til offentligt spildevandsanlæg. 4) At der forefindes fast underlag på hele området, således at der effektivt kan foretages rengøring og desinfektion af rengørings- og desinfektionspladsen m.v. 5) At der forefindes faciliteter til opbevarelse af gødning og strøelse. Faciliteterne skal være afskærmet, således at der ikke derfra kan forekomme smittespredning af husdyrsygdomme. 6) At der foreligger en aftale, der skal være godkendt af fødevareregionen, om bortskaffelse af gødning m.v. fra rengørings- og desinfektionspladsen. 7) At der på rengørings- og desinfektionspladsen forefindes både koldt og varmt vand i tilstrækkelig mængde. 8) At der på rengørings- og desinfektionspladsen altid findes desinfektionsmiddel i tilstrækkelig mængde. Stk. 2. Der skal på rengørings- og desinfektionspladser, hvor der rengøres og desinficeres transportmidler, der i udlandet har været i kontakt med klovbærende dyr, forefindes faciliteter samt personale til udstedelse af dokumentation for, at rengøringen og desinfektionen har fundet sted. Stk. 3. Ejeren eller føreren af transportmidler, der i udlandet har været i kontakt med klovbærende dyr, skal sikre sig, at der efter hver rengøring og desinfektion udstedes skriftlig dokumentation, med angivelse af dato og tidspunkt for, at rengøringen og desinfektionen har fundet sted. Dokumentationen skal endvidere indeholde oplysninger om, hvilket desinfektionsmiddel der er anvendt. Originalen skal afleveres til ejeren eller føreren af transportmidlet. Rengørings- og desinfektionspladsen skal opbevare en kopi af dokumentationen i mindst 1 år og skal på anmodning forevise dokumentationen for fødevareregionen.",
      "valid_from": "2009-12-15",
      "valid_to": null
    },
    {
      "provision_ref": "4",
      "section": "4",
      "content": "§ 4. Såfremt der på rengørings- og desinfektionspladsens område kommer andre køretøjer, end de i § 1 nævnte, må disse ikke komme i kontakt med transportmidler, der er omfattet af bekendtgørelsen.",
      "valid_from": "2009-12-15",
      "valid_to": null
    },
    {
      "provision_ref": "5",
      "section": "5",
      "content": "§ 5. Godkendelse skal indhentes på ny ved: 1) Væsentlige bygningsmæssige ændringer. 2) Væsentlige ændringer i rengørings- og desinfektionspladsens indretning.",
      "valid_from": "2009-12-15",
      "valid_to": null
    },
    {
      "provision_ref": "6",
      "section": "6",
      "content": "§ 6. Den, som overtager ejerskabet af eller ansvaret for en godkendt rengørings- og desinfektionsplads, skal senest en uge efter overtagelsen anmelde denne til fødevareregionen.",
      "valid_from": "2009-12-15",
      "valid_to": null
    },
    {
      "provision_ref": "7",
      "section": "7",
      "content": "§ 7. Fødevareregionen kan tage en godkendelse op til fornyet behandling, når der er forløbet 5 år siden sidste godkendelse. Stk. 2. Fødevareregionen kan tilbagekalde en godkendelse, såfremt: 1) Rengørings- og desinfektionspladsen ikke opfylder de stillede vilkår, jf. § 2. 2) Forudsætningerne for godkendelsen ændres væsentligt. Stk. 3. Fødevareregionen fører kontrol med, at rengørings og desinfektionspladsen til stadighed opfylder betingelserne i § 2.",
      "valid_from": "2009-12-15",
      "valid_to": null
    },
    {
      "provision_ref": "8",
      "section": "8",
      "content": "§ 8. Fødevarestyrelsen træffer afgørelse om godkendelse senest 8 uger efter modtagelsen af ansøgningen og alle nødvendige dokumenter, jf. dog stk. 2. Stk. 2. Fristen i stk. 1 kan forlænges én gang, hvis sagens kompleksitet berettiger det. Fødevarestyrelsen begrunder forlængelsen og varigheden af forlængelsen og meddeler dette til ansøgeren inden udløbet af fristen i stk. 1. Stk. 3. Ansøgeren må ikke drive rengørings- eller desinfektionspladsen til transportmidler som har været i kontakt med klovbærende dyr m.v., før vedkommende har fået godkendelse hertil af Fødevarestyrelsen.",
      "valid_from": "2009-12-15",
      "valid_to": null
    },
    {
      "provision_ref": "9",
      "section": "9",
      "content": "§ 9. Når Fødevarestyrelsen modtager en ansøgning om godkendelse, sender Fødevarestyrelsen en kvittering til ansøgeren med oplysninger om: 1) Sagsbehandlingsfristen, jf. § 7, stk. 1 og 2, 2) at ansøgeren ikke må drive en rengørings- eller desinfektionsplads til transportmidler, før vedkommende har fået en godkendelse hertil af Fødevarestyrelsen, og 3) klagemulighed.",
      "valid_from": "2009-12-15",
      "valid_to": null
    },
    {
      "provision_ref": "10",
      "section": "10",
      "content": "§ 10. Tjenesteyder skal oplyse tjenestemodtager om kontaktoplysninger til Fødevarestyrelsen.",
      "valid_from": "2009-12-15",
      "valid_to": null
    },
    {
      "provision_ref": "11",
      "section": "11",
      "content": "§ 11. Med bøde straffes den der overtræder § 1, §§ 3-6, eller § 8, stk. 3. Stk. 2. Straffen kan stige til fængsel i indtil to år, hvis den ved handlingen eller undladelsen skete overtrædelse er begået med forsæt eller grov uagtsomhed, og der ved overtrædelsen er: 1) Forvoldt skade på menneskers eller dyrs sundhed eller fremkaldt fare herfor, eller 2) opnået eller tilsigtet opnået en økonomisk fordel for den pågældende selv eller andre, herunder ved besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens kapitel 5.",
      "valid_from": "2009-12-15",
      "valid_to": null
    },
    {
      "provision_ref": "12",
      "section": "12",
      "content": "§ 12. Bekendtgørelsen træder i kraft den 28. december 2009. Stk. 2. Samtidig ophæves bekendtgørelse nr. 772 af 29. august 2001 om godkendelse af rengørings- og desinfektionspladser til transportmidler som har været i kontakt med klovbærende dyr m.v.",
      "valid_from": "2009-12-15",
      "valid_to": null
    }
  ],
  "definitions": []
}
