{
  "id": "2025:460",
  "type": "statute",
  "title": "Bekendtgørelse om den statslige låne- og garantiordning i Danmarks Eksport- og Investeringsfond til styrkelse af dansk erhvervslivs engagement i Afrika gennem samhandel og investeringer",
  "short_name": "BEK H#LOKDOK04",
  "status": "in_force",
  "issued_date": "2025-05-02",
  "url": "https://www.retsinformation.dk/eli/lta/2025/460/xml",
  "description": "Retsinformation source. DocumentId=CQ003214; AccessionNumber=B20250046005; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse for den statslige låne- og garantiordning målrettet styrkelse af dansk erhvervslivs engagement i Afrika gennem samhandel og investeringer, der administreres af Danmarks Eksport- og Investeringsfond, jf. Aftale mellem regeringen, Socialistisk Folkeparti og Radikale Venstre om finansloven for 2025 af 22. november 2024. Stk. 2. Med låne- og garantiordningen kan Danmark Eksport- og Investeringsfond yde langsigtede lån og garantier til eksport til afrikanske lande med en højere risiko, end Danmarks Eksport- og Investeringsfond ellers ville kunne finansiere."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Ordningen har til formål at understøtte danske virksomheders muligheder for eksport til og investeringer i Afrika. Stk. 2. EIFO kan med ordningen finansiere projekter og betalingsrisici i forbindelse med eksport til afrikanske lande baseret på konkret afrikansk efterspørgsel i det omfang, den kan matches med danske virksomheders leveringsmuligheder, så projekterne har tilstrækkelig dansk økonomisk interesse, jf. stk. 5. Stk. 3. Ordningen kan ligeledes garantere for danske virksomheders investeringer i Afrika, der har tilstrækkelig dansk økonomisk interesse, jf. stk. 5. Stk. 4. Henset til den risiko, der er forbundet med de pågældende finansieringer i Afrika, forventes modtagne renter og præmier ikke at kunne modsvare de faktiske risici for tab forbundet med ordningen, hvorfor der er afsat en tabsramme på 150,0 mio. kr. til ordningen. Stk. 5. Finansierede projekter skal indeholde et element af dansk økonomisk interesse i henhold til EIFOs generelle politik herfor. Stk. 6. Danmarks Eksport- og Investeringsfonds administration af låne- og garantiordningen følger Danmarks Eksport- og Investeringsfonds øvrige politikker og interne forretningsgange omhandlende ESG, bæredygtighed, skat mv."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Alle finansierede projekter skal overholde reglerne for eksportfinansiering, herunder præmier, løbetid, m.m., fastlagt i OECD Arrangementet vedrørende offentligt støttede eksportkreditter, som administreres af OECD og er lovfæstet i EU."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Erhvervsministeriet fører tilsyn med Danmarks Eksport- og Investeringsfonds anvendelse af den statslige låne- og garantiordning som del af det almindelige tilsyn med Danmarks Eksport- og Investeringsfond. Stk. 2. Danmarks Eksport- og Investeringsfond skal i sine regnskabssystemer holde separat regnskab for låne- og garantiordningen og skal årligt aflægge separat regnskab for låne- og garantiordningen. Stk. 3. Danmarks Eksport- og Investeringsfond har pligt til at holde erhvervsministeren orienteret om alle væsentlige forhold, herunder væsentlige afvigelser fra den forventede udvikling i låne- og garantiordningen."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Der er afsat en tabsramme på 150,0 mio. kr. til ordningen jf. § 08.33.13. på finansloven for finansåret 2025. Stk. 2. Danmarks Eksport- og Investeringsfond kan ved indgåelse af aftale om finansiering under ordningen reservere et beløb på op til 30 pct. af fondens eksponering på en forretning (efter eventuel genforsikring) til eventuelle fremtidige tab på Danmarks Eksport- og Investeringsfonds portefølje af forretninger under ordningen. Stk. 3. Hvis en forretning afvikles uden at indebære træk på tabsreservationen, tilbageføres tabsreservationen på forretningen, jf. stk. 2, til tabsrammen."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Danmarks Eksport- og Investeringsfond skal årligt opgøre, hvad der er trukket under tabsrammen til tabsreservation, ændring i de forventede tab på forretninger under ordningen og eventuelle tab under ordningen, som er dækket af tabsreservationen. Desuden opgøres tilbageværende tabsramme og tabsreservation ultimo året. Stk. 2. Danmarks Eksport- og Investeringsfond hæfter for tab ud over tabsrammen. Stk. 3. Danmarks Eksport- og investeringsfond afholder samtlige udgifter til ordningen og modtager samtlige indtægter. Deraf følger, at eventuelle træk på tabsrammen opgøres som bruttotab uden indregning af hverken udgifter eller indtægter til ordningen."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Bekendtgørelsen træder i kraft den 16. maj 2025."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse for den statslige låne- og garantiordning målrettet styrkelse af dansk erhvervslivs engagement i Afrika gennem samhandel og investeringer, der administreres af Danmarks Eksport- og Investeringsfond, jf. Aftale mellem regeringen, Socialistisk Folkeparti og Radikale Venstre om finansloven for 2025 af 22. november 2024. Stk. 2. Med låne- og garantiordningen kan Danmark Eksport- og Investeringsfond yde langsigtede lån og garantier til eksport til afrikanske lande med en højere risiko, end Danmarks Eksport- og Investeringsfond ellers ville kunne finansiere.",
      "valid_from": "2025-05-02",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Ordningen har til formål at understøtte danske virksomheders muligheder for eksport til og investeringer i Afrika. Stk. 2. EIFO kan med ordningen finansiere projekter og betalingsrisici i forbindelse med eksport til afrikanske lande baseret på konkret afrikansk efterspørgsel i det omfang, den kan matches med danske virksomheders leveringsmuligheder, så projekterne har tilstrækkelig dansk økonomisk interesse, jf. stk. 5. Stk. 3. Ordningen kan ligeledes garantere for danske virksomheders investeringer i Afrika, der har tilstrækkelig dansk økonomisk interesse, jf. stk. 5. Stk. 4. Henset til den risiko, der er forbundet med de pågældende finansieringer i Afrika, forventes modtagne renter og præmier ikke at kunne modsvare de faktiske risici for tab forbundet med ordningen, hvorfor der er afsat en tabsramme på 150,0 mio. kr. til ordningen. Stk. 5. Finansierede projekter skal indeholde et element af dansk økonomisk interesse i henhold til EIFOs generelle politik herfor. Stk. 6. Danmarks Eksport- og Investeringsfonds administration af låne- og garantiordningen følger Danmarks Eksport- og Investeringsfonds øvrige politikker og interne forretningsgange omhandlende ESG, bæredygtighed, skat mv.",
      "valid_from": "2025-05-02",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Alle finansierede projekter skal overholde reglerne for eksportfinansiering, herunder præmier, løbetid, m.m., fastlagt i OECD Arrangementet vedrørende offentligt støttede eksportkreditter, som administreres af OECD og er lovfæstet i EU.",
      "valid_from": "2025-05-02",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Erhvervsministeriet fører tilsyn med Danmarks Eksport- og Investeringsfonds anvendelse af den statslige låne- og garantiordning som del af det almindelige tilsyn med Danmarks Eksport- og Investeringsfond. Stk. 2. Danmarks Eksport- og Investeringsfond skal i sine regnskabssystemer holde separat regnskab for låne- og garantiordningen og skal årligt aflægge separat regnskab for låne- og garantiordningen. Stk. 3. Danmarks Eksport- og Investeringsfond har pligt til at holde erhvervsministeren orienteret om alle væsentlige forhold, herunder væsentlige afvigelser fra den forventede udvikling i låne- og garantiordningen.",
      "valid_from": "2025-05-02",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Der er afsat en tabsramme på 150,0 mio. kr. til ordningen jf. § 08.33.13. på finansloven for finansåret 2025. Stk. 2. Danmarks Eksport- og Investeringsfond kan ved indgåelse af aftale om finansiering under ordningen reservere et beløb på op til 30 pct. af fondens eksponering på en forretning (efter eventuel genforsikring) til eventuelle fremtidige tab på Danmarks Eksport- og Investeringsfonds portefølje af forretninger under ordningen. Stk. 3. Hvis en forretning afvikles uden at indebære træk på tabsreservationen, tilbageføres tabsreservationen på forretningen, jf. stk. 2, til tabsrammen.",
      "valid_from": "2025-05-02",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Danmarks Eksport- og Investeringsfond skal årligt opgøre, hvad der er trukket under tabsrammen til tabsreservation, ændring i de forventede tab på forretninger under ordningen og eventuelle tab under ordningen, som er dækket af tabsreservationen. Desuden opgøres tilbageværende tabsramme og tabsreservation ultimo året. Stk. 2. Danmarks Eksport- og Investeringsfond hæfter for tab ud over tabsrammen. Stk. 3. Danmarks Eksport- og investeringsfond afholder samtlige udgifter til ordningen og modtager samtlige indtægter. Deraf følger, at eventuelle træk på tabsrammen opgøres som bruttotab uden indregning af hverken udgifter eller indtægter til ordningen.",
      "valid_from": "2025-05-02",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Bekendtgørelsen træder i kraft den 16. maj 2025.",
      "valid_from": "2025-05-02",
      "valid_to": null
    }
  ],
  "definitions": []
}
