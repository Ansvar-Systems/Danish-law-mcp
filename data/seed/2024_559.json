{
  "id": "2024:559",
  "type": "statute",
  "title": "Bekendtgørelse om etableringsstøtte til unge landbrugere",
  "short_name": "BEK H#LOKDOK04",
  "status": "in_force",
  "issued_date": "2024-05-29",
  "url": "https://www.retsinformation.dk/eli/lta/2024/559/xml",
  "description": "Retsinformation source. DocumentId=DC001600; AccessionNumber=B20240055905; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Landbrugsstyrelsen kan give tilskud til, at unge landbrugere eller unge gartnere etablerer sig med en landbrugsbedrift eller et gartneri."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Ansøger skal opfylde følgende kriterier: 1) Have et aktivt CVR-nummer. 2) Have mindst én reel ejer, jf. stk. 6, der a) er under 41 år på tidspunktet for ansøgning om tilsagn, og b) har en relevant uddannelse eller relevant praktisk erfaring, jf. stk. 2. 3) Fremlægge mindst én af følgende: a) Et endeligt skøde eller en endelig købsaftale, der dokumenterer ansøgers eller den unge landbrugers, jf. stk. 1, nr. 2, overtagelse af fast ejendom, erhvervet med henblik på etablering af en landbrugsbedrift eller et gartneri. Overtagelsen må ikke være sket mere end 4 år før ansøgningstidspunktet og skal senest ske i projektperioden, jf. § 5. b) En endelig aftale om køb af besætning, driftsinventar og driftsmateriel m.v., som er erhvervet af ansøger eller den unge landbruger med henblik på etablering af en landbrugsbedrift eller et gartneri. Overtagelsen af aktiver må ikke være sket mere end 4 år før ansøgningstidspunktet og skal senest ske i projektperioden, jf. § 5. c) En endelig aftale om køb og overdragelse af ejerandele i ansøger til den unge landbruger, som nævnt i stk. 1, nr. 2. Overdragelsen af ejerandele må ikke være sket mere end 4 år før ansøgningstidspunktet og skal senest ske i projektperioden, jf. § 5. Stk. 2. For at have en relevant uddannelse skal den unge landbruger, som nævnt i stk. 1, nr. 2, have en uddannelse, tilsvarende eller højere end faglært landmand eller gartner. For at have relevant praktisk erfaring skal den unge landbruger, som nævnt i stk. 1, nr. 2, have opnået en realkompetencevurdering, jf. erhvervsuddannelsesloven § 66 y, af den unges kompetencer i forhold til uddannelsen faglært landmand eller gartner, og have opnået resultat EUV1. Stk. 3. Der kan ikke gives tilsagn om tilskud, hvis der tidligere er udbetalt 5 års støtte under ordning om årlig betaling til unge landbrugere (Støtte til unge landbrugere), jf. artikel 50 i Europa-Parlamentets og Rådets forordning (EU) nr. 1307/2013 med senere ændringer, uagtet støtten er udbetalt til den unge landbruger personligt, som nævnt i stk. 1, nr. 2, eller, i henhold til § 49 i Kommissionens delegerede forordning nr. 639/2014 med senere ændringer, en virksomhed, jf. dog § 7. Stk. 4. Der kan ikke gives tilsagn om tilskud, hvis ansøger eller anden virksomhed, helt eller delvist tilhørende den unge landbruger, som nævnt i stk. 1, nr. 2, tidligere har modtaget etableringsstøtte til unge landbrugere, jf. artikel 75, stk. 2, litra a, i Europa-Parlamentets og Rådets forordning (EU) nr. 2021/2115. Stk. 5. Tilsagn om tilskud kan ikke gives til konkursboer. Stk. 6. Som reel ejer af en virksomhed anses den eller de fysiske personer, der direkte eller indirekte ejer eller kontrollerer virksomheden eller på anden måde har ejerskabslignende beføjelser."
    },
    {
      "provision_ref": "3:3",
      "chapter": "3",
      "section": "3",
      "content": "§ 3. Ansøgning om tilsagn om tilskud indgives ved brug af ansøgningsskema, der er tilgængeligt for ordningen på Landbrugsstyrelsens hjemmeside, og skal vedlægges følgende 1) dokumentation for opfyldelse af uddannelses- eller kvalifikationskriterierne, jf. § 2, stk. 2, og 2) dokumentation for en købsaftale eller et skøde, jf. § 2, stk. 1, nr. 3. Stk. 2. Ansøgninger om tilsagn om tilskud skal være modtaget i Landbrugsstyrelsen i en af følgende perioder: 1) 1. juni 2024 til 12. juni 2024. 2) 3. februar 2025 til 21. april 2025. 3) 2. februar 2026 til 20. april 2026. 4) 1. februar 2027 til 19. april 2027."
    },
    {
      "provision_ref": "4:4",
      "chapter": "4",
      "section": "4",
      "content": "§ 4. Der træffes afgørelse om tilsagn om tilskud på grundlag af en samlet prioritering af alle tilskudsberettigede ansøgninger inden for hver ansøgningsperiode. Stk. 2. Ansøgninger prioriteres efter datoen for endelig indgåelse af købsaftale eller endeligt skøde, jf. § 2, stk. 1, nr. 3. Den anførte datering bestemmer rangordenen på ansøgningerne, således at nyere prioriteres før ældre. Stk. 3. Hvis der på grund af de bevillingsmæssige rammer skal gives afslag til et eller flere projekter, gives der afslag til de ansøgninger, der opnår lavest prioritering, jf. stk. 2. Stk. 4. Hvis der efter prioriteringen i stk. 3 fortsat er lighed mellem et eller flere projekter, træffes der afgørelse ved elektronisk, automatiseret lodtrækning."
    },
    {
      "provision_ref": "5:5",
      "chapter": "5",
      "section": "5",
      "content": "§ 5. Projektperioden er på 1 år, og løber fra ansøgningen om tilsagn er modtaget i Landbrugsstyrelsen, medmindre andet fremgår af tilsagnet eller bliver meddelt af Landbrugsstyrelsen."
    },
    {
      "provision_ref": "6:6",
      "chapter": "6",
      "section": "6",
      "content": "§ 6. Der gives tilskud beregnet på baggrund af følgende faste satser 1) 50.000 Euro ved et årligt arbejdskraftsbehov på mindst 830 timer (deltidsvirksomhed), og 2) 100.000 Euro ved et årligt arbejdskraftsbehov på mindst 1.665 timer (heltidsvirksomhed). Stk. 2. Tilskuddet udbetales i DKK. Stk. 3. Arbejdskraftbehovet fastlægges i henhold til de normtimesatser, der er fastsat i bilag 1. Hvis produktionsformen ikke fremgår af bilag 1, afgør Landbrugsstyrelsen arbejdskraftbehovet efter en konkret vurdering."
    },
    {
      "provision_ref": "6:7",
      "chapter": "6",
      "section": "7",
      "content": "§ 7. Er der tidligere ydet tilskud under ordning om årlig betaling til unge landbrugere (Støtte til unge landbrugere), jf. artikel 50, i Europa-Parlamentets og Rådets forordning (EU) nr. 1307/2013, i mindre end 5 år, nedsættes tilskuddet efter denne bekendtgørelse, så det samlede offentlige tilskud ikke overstiger beløbene fastsat i § 6."
    },
    {
      "provision_ref": "7:8",
      "chapter": "7",
      "section": "8",
      "content": "§ 8. Tilsagn om tilskud er betinget af følgende: 1) At tilsagnshaver fra ansøgningstidspunktet til og med udløbet af projektets opretholdelsesperiode, jf. § 9, til stadighed lever op til ansøgningskriterierne, jf. § 2, stk. 1, nr. 1 og 2 og stk. 5. 2) At tilsagnshaver driver en primær landbrugsbedrift eller et gartneri, der producerer produkter omfattet af bilag 1 til Traktaten om Den Europæiske Unions funktionsmåde (TEUF), som ikke har været genstand for forarbejdelse eller forædling med undtagelse af aktiviteter vedrørende forberedelse til første salg. 3) At den unge landbruger, som nævnt i § 2, stk. 1, nr. 2, har en stemmeandel på mindst 50 pct. i tilsagnshaver. 4) At den unge landbruger, jf. § 2, stk. 1, nr. 2, ejer minimum 25 pct. af tilsagnshaver. 5) At tilsagnshaver har et årligt arbejdskraftbehov på mindst 830 arbejdstimer (deltidsvirksomhed) eller mindst 1.665 arbejdstimer (heltidsvirksomhed). Stk. 2. Tilsagn om tilskud er endvidere betinget af, at tilsagnshaver sikrer, at mindst en af følgende betingelser er opfyldt: 1) Det fremgår af endeligt tinglyst skøde, jf. tinglysningslovens § 10, stk. 4, jf. § 25, at tilsagnshaver eller den unge landbruger, som nævnt i § 2, stk. 1, nr. 2, ejer mindst 25 pct. af den faste ejendom, hvis etableringen omfatter køb af fast ejendom, jf. § 2, stk. 1, nr. 3, litra a. 2) Der er dokumentation for betaling og overtagelse af besætning, driftsinventar og driftsmateriel m.v., jf. § 2, stk. 1, nr. 3, litra b. 3) Det fremgår af ejerbogen, at den unge landbruger, som nævnt i § 2, stk. 1, nr. 2, er ejer af mindst 25 pct. af tilsagnshaver, hvis etableringen omfatter køb af tilsagnshaver eller dele heraf, jf. § 2, stk. 1, nr. 3, litra c."
    },
    {
      "provision_ref": "8:9",
      "chapter": "8",
      "section": "9",
      "content": "§ 9. Tilsagnshaver er forpligtet til at sørge for, at projektet opretholdes i 3 år efter datoen for udbetalingen."
    },
    {
      "provision_ref": "8:10",
      "chapter": "8",
      "section": "10",
      "content": "§ 10. Hvis tilsagnshaver har et officielt websted eller en officiel profil på en social medieplatform, er tilsagnshaver forpligtet til at skilte hér ved at 1) informere om projektet, herunder projektets titel, mål og resultater samt en kort beskrivelse af projektet, 2) fremhæve tilskuddet fra Den Europæiske Union, og 3) vise EU-logoet, jf. bilag 2. Stk. 2. Hvis projektet omfatter dokumenter og kommunikationsmateriale, der vedrører gennemførelsen af projektet og som er beregnet til offentligheden eller deltagerne, er tilsagnshaver forpligtet til at skilte på dette materiale ved at 1) informere om projektet, herunder projektets titel, mål og resultater samt en kort beskrivelse af projektet, 2) fremhæve tilskuddet fra Den Europæiske Union, og 3) vise EU-logoet, jf. bilag 2 Stk. 3. Der skal skiltes, senest 7 kalenderdage efter tilsagnsdatoen og indtil datoen for slutudbetaling."
    },
    {
      "provision_ref": "9:11",
      "chapter": "9",
      "section": "11",
      "content": "§ 11. Tilsagnshaver kan anmode om udbetaling af tilskud, når etableringen er gennemført . Stk. 2. Etableringen af landbrugsbedriften eller gartneriet, jf. § 1, anses for gennemført, når kriterierne i § 8, stk. 1 og stk. 2, er opfyldt."
    },
    {
      "provision_ref": "9:12",
      "chapter": "9",
      "section": "12",
      "content": "§ 12. Tilsagnshaver erklærer ved indsendelse af anmodningen om udbetaling etableringen for afsluttet og gennemført i overensstemmelse med tilsagnet. Stk. 2. Anmodning om udbetaling skal være modtaget hos Landbrugsstyrelsen senest på projektperiodens slutdato, jf. § 5. Stk. 3. Anmodning om udbetaling af tilskud skal indgives ved brug af det udbetalingsskema, der er tilgængeligt for ordningen på Landbrugsstyrelsens hjemmeside. Som bilag til det udfyldte udbetalingsskema, skal der vedlægges følgende: 1) Dokumentation for opfyldelse af kriteriet i § 8, stk. 1, nr. 3. 2) Dokumentation for opfyldelse af kriteriet i § 8, stk. 1, nr. 4. 3) Dokumentation for, hvilken af de i § 8, stk. 2, nævnte betingelser, der er opfyldte. 4) Dokumentation for korrekt udført skiltning på officielt websted og officiel profil på social medieplatform, jf. § 10, stk. 1. Som dokumentation angives adressen på webstedet samt brugernavn til den sociale medieprofil, og der sendes skærmbilleder af webstedet og den sociale medieprofil, der viser skiltningen inklusive dato. 5) Dokumentation for korrekt udført skiltning på dokumenter og kommunikationsmateriale, jf. § 10, stk. 2. Som dokumentation indsendes selve publikationen i elektronisk form, et foto eller scan af publikationen inklusive dato, eller angivelsen af adressen på webstedet, hvor publikationen ligger. Stk. 4. Udbetaling af tilskud sker på baggrund af de i § 6 fastsatte satser. Stk. 5. Tilskud udbetales på én gang."
    },
    {
      "provision_ref": "9:13",
      "chapter": "9",
      "section": "13",
      "content": "§ 13. Udbetaling af tilskud nedsættes med 1 pct. pr. kalenderdag til og med den 20. kalenderdag, hvis udbetalingsanmodningen modtages i Landbrugsstyrelsen efter fristen fastsat i § 12, stk. 2."
    },
    {
      "provision_ref": "9:14",
      "chapter": "9",
      "section": "14",
      "content": "§ 14. Tilskuddet udbetales til tilsagnshavers NemKonto."
    },
    {
      "provision_ref": "10:15",
      "chapter": "10",
      "section": "15",
      "content": "§ 15. Tilsagn bortfalder, og tilskud skal tilbagebetales, når: 1) Tilsagnshaver har givet urigtige eller vildledende oplysninger eller har fortiet oplysninger af betydning for sagens afgørelse. 2) Tilsagnshaver har tilsidesat sine pligter efter lov om administration af den fælles landbrugspolitik m.v. § 8 eller § 15, stk. 2. 3) Tilsagnshaver lægger hindringer i vejen for kontrolmyndighedens adgang til området for etableringen. 4) Kriterierne i § 8 ikke er opfyldt. 5) Anmodning om udbetaling ikke er modtaget i Landbrugsstyrelsen, og der er forløbet mere end 20 dage fra udløbet af fristen for indsendelse af anmodning om udbetaling af tilskud, som fastsat i § 12, stk. 2. Stk. 2. Tilskuddet kræves tilbagebetalt, hvis forpligtelsen i § 9, ikke overholdes. Der anvendes følgende procentsatser ved beregningen af tilbagebetalingskravet: 1) Hvis forpligtelserne er overholdt i 0 dage eller i op til én måned, medfører det, at tilsagnet bortfalder, og hele tilskuddet kræves tilbagebetalt. 2) Hvis forpligtelserne er overholdt i mere end én måned, men ikke mere end 18 måneder, medfører det, at 80 pct. af tilskuddet kræves tilbagebetalt. 3) Hvis forpligtelserne er overholdt i mere end 18 måneder, men mindre end 36 måneder, medfører det, at 40 pct. af tilskuddet kræves tilbagebetalt."
    },
    {
      "provision_ref": "10:16",
      "chapter": "10",
      "section": "16",
      "content": "§ 16. Tilskuddet nedsættes, hvis der konstateres manglende overholdelse af skiltning, jf. § 10. Nedsættelsen udgør 1 pct. af tilskudsbeløbet."
    },
    {
      "provision_ref": "11:17",
      "chapter": "11",
      "section": "17",
      "content": "§ 17. Afgørelser og partshøringer efter forvaltningslovens § 19 samt anmodninger om supplerende oplysninger i forbindelse med sagsbehandlingen sendes digitalt til ansøgeren via Tast selv."
    },
    {
      "provision_ref": "11:18",
      "chapter": "11",
      "section": "18",
      "content": "§ 18. Ansøgninger, anmodninger om udbetaling, besvarelse af partshøringer efter forvaltningslovens § 19 samt supplerende oplysninger til sagen indgives til Landbrugsstyrelsen via Tast selv."
    },
    {
      "provision_ref": "12:19",
      "chapter": "12",
      "section": "19",
      "content": "§ 19. Bekendtgørelsen træder i kraft den 1. juni 2024. Stk. 2. Bekendtgørelse nr. 1750 af 18. december 2023 om etableringsstøtte til unge landbrugere ophæves. Stk. 3. Bekendtgørelsen finder anvendelse på ansøgninger herom indgivet i perioden 1. februar til 31. maj 2024."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Landbrugsstyrelsen kan give tilskud til, at unge landbrugere eller unge gartnere etablerer sig med en landbrugsbedrift eller et gartneri.",
      "valid_from": "2024-05-29",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Ansøger skal opfylde følgende kriterier: 1) Have et aktivt CVR-nummer. 2) Have mindst én reel ejer, jf. stk. 6, der a) er under 41 år på tidspunktet for ansøgning om tilsagn, og b) har en relevant uddannelse eller relevant praktisk erfaring, jf. stk. 2. 3) Fremlægge mindst én af følgende: a) Et endeligt skøde eller en endelig købsaftale, der dokumenterer ansøgers eller den unge landbrugers, jf. stk. 1, nr. 2, overtagelse af fast ejendom, erhvervet med henblik på etablering af en landbrugsbedrift eller et gartneri. Overtagelsen må ikke være sket mere end 4 år før ansøgningstidspunktet og skal senest ske i projektperioden, jf. § 5. b) En endelig aftale om køb af besætning, driftsinventar og driftsmateriel m.v., som er erhvervet af ansøger eller den unge landbruger med henblik på etablering af en landbrugsbedrift eller et gartneri. Overtagelsen af aktiver må ikke være sket mere end 4 år før ansøgningstidspunktet og skal senest ske i projektperioden, jf. § 5. c) En endelig aftale om køb og overdragelse af ejerandele i ansøger til den unge landbruger, som nævnt i stk. 1, nr. 2. Overdragelsen af ejerandele må ikke være sket mere end 4 år før ansøgningstidspunktet og skal senest ske i projektperioden, jf. § 5. Stk. 2. For at have en relevant uddannelse skal den unge landbruger, som nævnt i stk. 1, nr. 2, have en uddannelse, tilsvarende eller højere end faglært landmand eller gartner. For at have relevant praktisk erfaring skal den unge landbruger, som nævnt i stk. 1, nr. 2, have opnået en realkompetencevurdering, jf. erhvervsuddannelsesloven § 66 y, af den unges kompetencer i forhold til uddannelsen faglært landmand eller gartner, og have opnået resultat EUV1. Stk. 3. Der kan ikke gives tilsagn om tilskud, hvis der tidligere er udbetalt 5 års støtte under ordning om årlig betaling til unge landbrugere (Støtte til unge landbrugere), jf. artikel 50 i Europa-Parlamentets og Rådets forordning (EU) nr. 1307/2013 med senere ændringer, uagtet støtten er udbetalt til den unge landbruger personligt, som nævnt i stk. 1, nr. 2, eller, i henhold til § 49 i Kommissionens delegerede forordning nr. 639/2014 med senere ændringer, en virksomhed, jf. dog § 7. Stk. 4. Der kan ikke gives tilsagn om tilskud, hvis ansøger eller anden virksomhed, helt eller delvist tilhørende den unge landbruger, som nævnt i stk. 1, nr. 2, tidligere har modtaget etableringsstøtte til unge landbrugere, jf. artikel 75, stk. 2, litra a, i Europa-Parlamentets og Rådets forordning (EU) nr. 2021/2115. Stk. 5. Tilsagn om tilskud kan ikke gives til konkursboer. Stk. 6. Som reel ejer af en virksomhed anses den eller de fysiske personer, der direkte eller indirekte ejer eller kontrollerer virksomheden eller på anden måde har ejerskabslignende beføjelser.",
      "valid_from": "2024-05-29",
      "valid_to": null
    },
    {
      "provision_ref": "3:3",
      "chapter": "3",
      "section": "3",
      "content": "§ 3. Ansøgning om tilsagn om tilskud indgives ved brug af ansøgningsskema, der er tilgængeligt for ordningen på Landbrugsstyrelsens hjemmeside, og skal vedlægges følgende 1) dokumentation for opfyldelse af uddannelses- eller kvalifikationskriterierne, jf. § 2, stk. 2, og 2) dokumentation for en købsaftale eller et skøde, jf. § 2, stk. 1, nr. 3. Stk. 2. Ansøgninger om tilsagn om tilskud skal være modtaget i Landbrugsstyrelsen i en af følgende perioder: 1) 1. juni 2024 til 12. juni 2024. 2) 3. februar 2025 til 21. april 2025. 3) 2. februar 2026 til 20. april 2026. 4) 1. februar 2027 til 19. april 2027.",
      "valid_from": "2024-05-29",
      "valid_to": null
    },
    {
      "provision_ref": "4:4",
      "chapter": "4",
      "section": "4",
      "content": "§ 4. Der træffes afgørelse om tilsagn om tilskud på grundlag af en samlet prioritering af alle tilskudsberettigede ansøgninger inden for hver ansøgningsperiode. Stk. 2. Ansøgninger prioriteres efter datoen for endelig indgåelse af købsaftale eller endeligt skøde, jf. § 2, stk. 1, nr. 3. Den anførte datering bestemmer rangordenen på ansøgningerne, således at nyere prioriteres før ældre. Stk. 3. Hvis der på grund af de bevillingsmæssige rammer skal gives afslag til et eller flere projekter, gives der afslag til de ansøgninger, der opnår lavest prioritering, jf. stk. 2. Stk. 4. Hvis der efter prioriteringen i stk. 3 fortsat er lighed mellem et eller flere projekter, træffes der afgørelse ved elektronisk, automatiseret lodtrækning.",
      "valid_from": "2024-05-29",
      "valid_to": null
    },
    {
      "provision_ref": "5:5",
      "chapter": "5",
      "section": "5",
      "content": "§ 5. Projektperioden er på 1 år, og løber fra ansøgningen om tilsagn er modtaget i Landbrugsstyrelsen, medmindre andet fremgår af tilsagnet eller bliver meddelt af Landbrugsstyrelsen.",
      "valid_from": "2024-05-29",
      "valid_to": null
    },
    {
      "provision_ref": "6:6",
      "chapter": "6",
      "section": "6",
      "content": "§ 6. Der gives tilskud beregnet på baggrund af følgende faste satser 1) 50.000 Euro ved et årligt arbejdskraftsbehov på mindst 830 timer (deltidsvirksomhed), og 2) 100.000 Euro ved et årligt arbejdskraftsbehov på mindst 1.665 timer (heltidsvirksomhed). Stk. 2. Tilskuddet udbetales i DKK. Stk. 3. Arbejdskraftbehovet fastlægges i henhold til de normtimesatser, der er fastsat i bilag 1. Hvis produktionsformen ikke fremgår af bilag 1, afgør Landbrugsstyrelsen arbejdskraftbehovet efter en konkret vurdering.",
      "valid_from": "2024-05-29",
      "valid_to": null
    },
    {
      "provision_ref": "6:7",
      "chapter": "6",
      "section": "7",
      "content": "§ 7. Er der tidligere ydet tilskud under ordning om årlig betaling til unge landbrugere (Støtte til unge landbrugere), jf. artikel 50, i Europa-Parlamentets og Rådets forordning (EU) nr. 1307/2013, i mindre end 5 år, nedsættes tilskuddet efter denne bekendtgørelse, så det samlede offentlige tilskud ikke overstiger beløbene fastsat i § 6.",
      "valid_from": "2024-05-29",
      "valid_to": null
    },
    {
      "provision_ref": "7:8",
      "chapter": "7",
      "section": "8",
      "content": "§ 8. Tilsagn om tilskud er betinget af følgende: 1) At tilsagnshaver fra ansøgningstidspunktet til og med udløbet af projektets opretholdelsesperiode, jf. § 9, til stadighed lever op til ansøgningskriterierne, jf. § 2, stk. 1, nr. 1 og 2 og stk. 5. 2) At tilsagnshaver driver en primær landbrugsbedrift eller et gartneri, der producerer produkter omfattet af bilag 1 til Traktaten om Den Europæiske Unions funktionsmåde (TEUF), som ikke har været genstand for forarbejdelse eller forædling med undtagelse af aktiviteter vedrørende forberedelse til første salg. 3) At den unge landbruger, som nævnt i § 2, stk. 1, nr. 2, har en stemmeandel på mindst 50 pct. i tilsagnshaver. 4) At den unge landbruger, jf. § 2, stk. 1, nr. 2, ejer minimum 25 pct. af tilsagnshaver. 5) At tilsagnshaver har et årligt arbejdskraftbehov på mindst 830 arbejdstimer (deltidsvirksomhed) eller mindst 1.665 arbejdstimer (heltidsvirksomhed). Stk. 2. Tilsagn om tilskud er endvidere betinget af, at tilsagnshaver sikrer, at mindst en af følgende betingelser er opfyldt: 1) Det fremgår af endeligt tinglyst skøde, jf. tinglysningslovens § 10, stk. 4, jf. § 25, at tilsagnshaver eller den unge landbruger, som nævnt i § 2, stk. 1, nr. 2, ejer mindst 25 pct. af den faste ejendom, hvis etableringen omfatter køb af fast ejendom, jf. § 2, stk. 1, nr. 3, litra a. 2) Der er dokumentation for betaling og overtagelse af besætning, driftsinventar og driftsmateriel m.v., jf. § 2, stk. 1, nr. 3, litra b. 3) Det fremgår af ejerbogen, at den unge landbruger, som nævnt i § 2, stk. 1, nr. 2, er ejer af mindst 25 pct. af tilsagnshaver, hvis etableringen omfatter køb af tilsagnshaver eller dele heraf, jf. § 2, stk. 1, nr. 3, litra c.",
      "valid_from": "2024-05-29",
      "valid_to": null
    },
    {
      "provision_ref": "8:9",
      "chapter": "8",
      "section": "9",
      "content": "§ 9. Tilsagnshaver er forpligtet til at sørge for, at projektet opretholdes i 3 år efter datoen for udbetalingen.",
      "valid_from": "2024-05-29",
      "valid_to": null
    },
    {
      "provision_ref": "8:10",
      "chapter": "8",
      "section": "10",
      "content": "§ 10. Hvis tilsagnshaver har et officielt websted eller en officiel profil på en social medieplatform, er tilsagnshaver forpligtet til at skilte hér ved at 1) informere om projektet, herunder projektets titel, mål og resultater samt en kort beskrivelse af projektet, 2) fremhæve tilskuddet fra Den Europæiske Union, og 3) vise EU-logoet, jf. bilag 2. Stk. 2. Hvis projektet omfatter dokumenter og kommunikationsmateriale, der vedrører gennemførelsen af projektet og som er beregnet til offentligheden eller deltagerne, er tilsagnshaver forpligtet til at skilte på dette materiale ved at 1) informere om projektet, herunder projektets titel, mål og resultater samt en kort beskrivelse af projektet, 2) fremhæve tilskuddet fra Den Europæiske Union, og 3) vise EU-logoet, jf. bilag 2 Stk. 3. Der skal skiltes, senest 7 kalenderdage efter tilsagnsdatoen og indtil datoen for slutudbetaling.",
      "valid_from": "2024-05-29",
      "valid_to": null
    },
    {
      "provision_ref": "9:11",
      "chapter": "9",
      "section": "11",
      "content": "§ 11. Tilsagnshaver kan anmode om udbetaling af tilskud, når etableringen er gennemført . Stk. 2. Etableringen af landbrugsbedriften eller gartneriet, jf. § 1, anses for gennemført, når kriterierne i § 8, stk. 1 og stk. 2, er opfyldt.",
      "valid_from": "2024-05-29",
      "valid_to": null
    },
    {
      "provision_ref": "9:12",
      "chapter": "9",
      "section": "12",
      "content": "§ 12. Tilsagnshaver erklærer ved indsendelse af anmodningen om udbetaling etableringen for afsluttet og gennemført i overensstemmelse med tilsagnet. Stk. 2. Anmodning om udbetaling skal være modtaget hos Landbrugsstyrelsen senest på projektperiodens slutdato, jf. § 5. Stk. 3. Anmodning om udbetaling af tilskud skal indgives ved brug af det udbetalingsskema, der er tilgængeligt for ordningen på Landbrugsstyrelsens hjemmeside. Som bilag til det udfyldte udbetalingsskema, skal der vedlægges følgende: 1) Dokumentation for opfyldelse af kriteriet i § 8, stk. 1, nr. 3. 2) Dokumentation for opfyldelse af kriteriet i § 8, stk. 1, nr. 4. 3) Dokumentation for, hvilken af de i § 8, stk. 2, nævnte betingelser, der er opfyldte. 4) Dokumentation for korrekt udført skiltning på officielt websted og officiel profil på social medieplatform, jf. § 10, stk. 1. Som dokumentation angives adressen på webstedet samt brugernavn til den sociale medieprofil, og der sendes skærmbilleder af webstedet og den sociale medieprofil, der viser skiltningen inklusive dato. 5) Dokumentation for korrekt udført skiltning på dokumenter og kommunikationsmateriale, jf. § 10, stk. 2. Som dokumentation indsendes selve publikationen i elektronisk form, et foto eller scan af publikationen inklusive dato, eller angivelsen af adressen på webstedet, hvor publikationen ligger. Stk. 4. Udbetaling af tilskud sker på baggrund af de i § 6 fastsatte satser. Stk. 5. Tilskud udbetales på én gang.",
      "valid_from": "2024-05-29",
      "valid_to": null
    },
    {
      "provision_ref": "9:13",
      "chapter": "9",
      "section": "13",
      "content": "§ 13. Udbetaling af tilskud nedsættes med 1 pct. pr. kalenderdag til og med den 20. kalenderdag, hvis udbetalingsanmodningen modtages i Landbrugsstyrelsen efter fristen fastsat i § 12, stk. 2.",
      "valid_from": "2024-05-29",
      "valid_to": null
    },
    {
      "provision_ref": "9:14",
      "chapter": "9",
      "section": "14",
      "content": "§ 14. Tilskuddet udbetales til tilsagnshavers NemKonto.",
      "valid_from": "2024-05-29",
      "valid_to": null
    },
    {
      "provision_ref": "10:15",
      "chapter": "10",
      "section": "15",
      "content": "§ 15. Tilsagn bortfalder, og tilskud skal tilbagebetales, når: 1) Tilsagnshaver har givet urigtige eller vildledende oplysninger eller har fortiet oplysninger af betydning for sagens afgørelse. 2) Tilsagnshaver har tilsidesat sine pligter efter lov om administration af den fælles landbrugspolitik m.v. § 8 eller § 15, stk. 2. 3) Tilsagnshaver lægger hindringer i vejen for kontrolmyndighedens adgang til området for etableringen. 4) Kriterierne i § 8 ikke er opfyldt. 5) Anmodning om udbetaling ikke er modtaget i Landbrugsstyrelsen, og der er forløbet mere end 20 dage fra udløbet af fristen for indsendelse af anmodning om udbetaling af tilskud, som fastsat i § 12, stk. 2. Stk. 2. Tilskuddet kræves tilbagebetalt, hvis forpligtelsen i § 9, ikke overholdes. Der anvendes følgende procentsatser ved beregningen af tilbagebetalingskravet: 1) Hvis forpligtelserne er overholdt i 0 dage eller i op til én måned, medfører det, at tilsagnet bortfalder, og hele tilskuddet kræves tilbagebetalt. 2) Hvis forpligtelserne er overholdt i mere end én måned, men ikke mere end 18 måneder, medfører det, at 80 pct. af tilskuddet kræves tilbagebetalt. 3) Hvis forpligtelserne er overholdt i mere end 18 måneder, men mindre end 36 måneder, medfører det, at 40 pct. af tilskuddet kræves tilbagebetalt.",
      "valid_from": "2024-05-29",
      "valid_to": null
    },
    {
      "provision_ref": "10:16",
      "chapter": "10",
      "section": "16",
      "content": "§ 16. Tilskuddet nedsættes, hvis der konstateres manglende overholdelse af skiltning, jf. § 10. Nedsættelsen udgør 1 pct. af tilskudsbeløbet.",
      "valid_from": "2024-05-29",
      "valid_to": null
    },
    {
      "provision_ref": "11:17",
      "chapter": "11",
      "section": "17",
      "content": "§ 17. Afgørelser og partshøringer efter forvaltningslovens § 19 samt anmodninger om supplerende oplysninger i forbindelse med sagsbehandlingen sendes digitalt til ansøgeren via Tast selv.",
      "valid_from": "2024-05-29",
      "valid_to": null
    },
    {
      "provision_ref": "11:18",
      "chapter": "11",
      "section": "18",
      "content": "§ 18. Ansøgninger, anmodninger om udbetaling, besvarelse af partshøringer efter forvaltningslovens § 19 samt supplerende oplysninger til sagen indgives til Landbrugsstyrelsen via Tast selv.",
      "valid_from": "2024-05-29",
      "valid_to": null
    },
    {
      "provision_ref": "12:19",
      "chapter": "12",
      "section": "19",
      "content": "§ 19. Bekendtgørelsen træder i kraft den 1. juni 2024. Stk. 2. Bekendtgørelse nr. 1750 af 18. december 2023 om etableringsstøtte til unge landbrugere ophæves. Stk. 3. Bekendtgørelsen finder anvendelse på ansøgninger herom indgivet i perioden 1. februar til 31. maj 2024.",
      "valid_from": "2024-05-29",
      "valid_to": null
    }
  ],
  "definitions": []
}
