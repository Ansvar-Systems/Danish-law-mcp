{
  "id": "2022:148",
  "type": "statute",
  "title": "Bekendtgørelse om overvågning for aviær influenza hos fjerkræ",
  "short_name": "BEK H#LOKDOK04",
  "status": "in_force",
  "issued_date": "2022-01-28",
  "url": "https://www.retsinformation.dk/eli/lta/2022/148/xml",
  "description": "Retsinformation source. DocumentId=DC000497; AccessionNumber=B20220014805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse supplerer: 1) Europa-Parlamentets og Rådets forordning (EU) 2016/429 af 9. marts 2016 om overførbare dyresygdomme og om ændring og ophævelse af visse retsakter på området for dyresundhed (“dyresundhedsloven”). 2) Kommissionens delegerede forordning (EU) 2020/689 af 17. december 2019 om supplerende regler til Europa-Parlamentets og Rådets forordning (EU) 2016/429 for så vidt angår regler om overvågning, udryddelsesprogrammer og status som sygdomsfri for visse listeopførte og nye sygdomme."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Denne bekendtgørelse har følgende anvendelsesområde: 1) Kapitel 3 om tidlig varsling for aviær influenza finder anvendelse på alt fjerkræ. 2) Kapitel 4 om rutineovervågning for aviær influenza hos fjerkræ finder anvendelse på virksomheder, der er omfattet af § 9."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Definitionerne i de i § 1 nævnte forordninger finder anvendelse i denne bekendtgørelse. Stk. 2. Desuden forstås i denne bekendtgørelse ved: 1) Andefugle: Gæs, svaner og ænder, herunder gråænder. 2) Aviær influenza: Influenza A-virus, subtype H5 og H7. 3) Fjervildt: Gråænder, fasaner, agerhøns, rødhøns og stenhøns. 4) Officielt laboratorium: Et laboratorium, som er beliggende i en medlemsstat eller i et tredjeland, og som af den kompetente myndighed i henhold til artikel 37 eller artikel 100 i Europa-Parlamentets og Rådets forordning (EU) 2017/625 af 15. marts 2017, er officielt udpeget til at gennemføre de pågældende laboratorieanalyser, -undersøgelser og -diagnosticeringer."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Operatøren skal anmelde en virksomhed, der er omfattet af § 9, til registrering hos Danske Æg. Til brug for registreringen afgives de i bilag 1 nævnte oplysninger. Stk. 2. Danske Æg tildeler hvert hus, beregnet til en flok, ét entydigt et- eller tocifret husnummer. Stk. 3. Operatøren skal underrette Danske Æg om ændringer af de i bilag 1 nævnte oplysninger og om ophør eller bortforpagtning af virksomheden. Underretningen skal ske senest 7 dage efter, at ændringen er sket."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Operatøren af en virksomhed med mere end 100 stk. fjerkræ skal straks underrette Fødevarestyrelsen i tilfælde af 1) et fald i indtagelse af foder eller vand på over 20 % inden for et døgn, 2) et fald i ægproduktionen, ud over det normale produktionsniveau, på samlet over 5 % over to dage, eller 3) en overdødelighed på 3 % i løbet af tre dage i forhold til den forventede dødelighed for den pågældende fjerkrætype og alder."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Operatøren af en virksomhed med 100 stk. fjerkræ eller derunder skal straks underrette Fødevarestyrelsen i tilfælde af 1) væsentligt fald i foder- eller vandindtagelsen, 2) væsentligt fald i ægproduktionen, eller 3) usædvanlig dødelighed."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Operatører nævnt i §§ 5 og 6 skal efter Fødevarestyrelsens anvisninger lade materiale indsende til undersøgelse for aviær influenza."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Fødevarestyrelsen kan udtage prøver fra dødt og sygt fjerkræ fra virksomheder i et område, der er identificeret som udsat for forhøjet risiko for introduktion og spredning af højpatogen aviær influenza."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Operatøren af en virksomhed med andefugle eller vagtler, der på et hvilket som helst tidspunkt tilsammen udgør én epidemiologisk enhed med mere end 100 stk. fjerkræ, skal sikre, at der udtages og indsendes prøver til undersøgelse for aviær influenza efter reglerne i bilag 2. Stk. 2. Operatøren af en virksomhed, jf. stk. 1, kan flytte fjerkræ eller rugeæg til en anden virksomhed, hvis der er udtaget prøver til undersøgelse for aviær influenza, jf. bilag 2, inden for 2 måneder før flytningen, som er analyseret med negativt resultat. Stk. 3. Ved flytningen skal fjerkræet eller rugeæggene ledsages af dokumentation for denne undersøgelse, herunder med angivelse af operatøren, CHR-nummer, hvilke dyr, der er omfattet af undersøgelsen og resultat. Stk. 4. Operatøren af modtagervirksomheden skal opbevare dokumentationen som nævnt i stk. 3 i mindst 3 år. Stk. 5. Undersøgelser for aviær influenza, der er foretaget i en anden virksomhed end den, hvorfra fjerkræet eller rugeæggene flyttes, kan ikke erstatte undersøgelserne i stk. 2."
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Prøver, der med negativt resultat, er undersøgt for aviær influenza af anden årsag, kan erstatte en undersøgelse, jf. § 9, hvis prøverne er udtaget i overensstemmelse med bilag 2 højst 2 måneder før, undersøgelsen skulle være foretaget."
    },
    {
      "provision_ref": "5:11",
      "chapter": "5",
      "section": "11",
      "content": "§ 11. De i §§ 9 og 10 nævnte prøver skal udtages af en dyrlæge eller en uvildig person, der er over 18 år og som virker under en dyrlæges ledelse og ansvar, og som har modtaget undervisning af en dyrlæge i 1) udtagning af de relevante prøver i teori og praksis, 2) anatomien for det organ eller den lokalitet, hvor prøven udtages, 3) besøgshygiejne, 4) brugen af det relevante instrumentarium, 5) hygiejne og desinfektion i forbindelse med prøveudtagningen, 6) anvendelse af fikseringsmetode, og 7) hygiejne- og desinfektionsforanstaltninger ved ambulant udtagning af diagnostiske prøver. Stk. 2. Prøver udtaget i henhold til §§ 9 og 10 skal indsendes til et officielt laboratorium, jf. bilag 2. Med materialet skal der følge oplysninger, der identificerer virksomheden eller flokken, herunder CHR-nummer og husnummer. Stk. 3. Operatøren skal opbevare samtlige analyseresultater i mindst 3 år."
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Operatøren skal sikre, at alle resultater såvel positive som negative overføres elektronisk til Fjerkrædatabasen senest 10 dage efter, at prøveresultatet foreligger."
    },
    {
      "provision_ref": "6:13",
      "chapter": "6",
      "section": "13",
      "content": "§ 13. Fødevarestyrelsen afholder udgifterne i forbindelse med udtagning, indsendelse og laboratorieundersøgelser af prøver, der udtages i medfør af §§ 7 og 8. Stk. 2. Andre udgifter til udtagning og indsendelse af prøver samt laboratorieundersøgelser i medfør af denne bekendtgørelse, er Fødevarestyrelsen uvedkommende."
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Medmindre højere straf er forskyldt efter anden lovgivning, straffes med bøde den, der overtræder § 4, stk. 1 og 3, §§ 5-7, § 9 eller §§ 11-12. Stk. 2. Straffen kan stige til fængsel i indtil 2 år, hvis den ved handlingen eller undladelsen skete overtrædelse er begået med forsæt eller grov uagtsomhed, og der ved overtrædelsen er 1) forvoldt skade på menneskers eller dyrs sundhed eller fremkaldt fare herfor, eller 2) opnået eller tilsigtet opnået en økonomisk fordel for den pågældende selv eller andre, herunder ved besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "6:15",
      "chapter": "6",
      "section": "15",
      "content": "§ 15. Bekendtgørelsen træder i kraft den 1. februar 2022. Stk. 2. Bekendtgørelse nr. 1456 af 12. december 2019 om pligt til overvågning for aviær influenza hos fjerkræ og opdrættet fjervildt ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse supplerer: 1) Europa-Parlamentets og Rådets forordning (EU) 2016/429 af 9. marts 2016 om overførbare dyresygdomme og om ændring og ophævelse af visse retsakter på området for dyresundhed (“dyresundhedsloven”). 2) Kommissionens delegerede forordning (EU) 2020/689 af 17. december 2019 om supplerende regler til Europa-Parlamentets og Rådets forordning (EU) 2016/429 for så vidt angår regler om overvågning, udryddelsesprogrammer og status som sygdomsfri for visse listeopførte og nye sygdomme.",
      "valid_from": "2022-01-28",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Denne bekendtgørelse har følgende anvendelsesområde: 1) Kapitel 3 om tidlig varsling for aviær influenza finder anvendelse på alt fjerkræ. 2) Kapitel 4 om rutineovervågning for aviær influenza hos fjerkræ finder anvendelse på virksomheder, der er omfattet af § 9.",
      "valid_from": "2022-01-28",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Definitionerne i de i § 1 nævnte forordninger finder anvendelse i denne bekendtgørelse. Stk. 2. Desuden forstås i denne bekendtgørelse ved: 1) Andefugle: Gæs, svaner og ænder, herunder gråænder. 2) Aviær influenza: Influenza A-virus, subtype H5 og H7. 3) Fjervildt: Gråænder, fasaner, agerhøns, rødhøns og stenhøns. 4) Officielt laboratorium: Et laboratorium, som er beliggende i en medlemsstat eller i et tredjeland, og som af den kompetente myndighed i henhold til artikel 37 eller artikel 100 i Europa-Parlamentets og Rådets forordning (EU) 2017/625 af 15. marts 2017, er officielt udpeget til at gennemføre de pågældende laboratorieanalyser, -undersøgelser og -diagnosticeringer.",
      "valid_from": "2022-01-28",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Operatøren skal anmelde en virksomhed, der er omfattet af § 9, til registrering hos Danske Æg. Til brug for registreringen afgives de i bilag 1 nævnte oplysninger. Stk. 2. Danske Æg tildeler hvert hus, beregnet til en flok, ét entydigt et- eller tocifret husnummer. Stk. 3. Operatøren skal underrette Danske Æg om ændringer af de i bilag 1 nævnte oplysninger og om ophør eller bortforpagtning af virksomheden. Underretningen skal ske senest 7 dage efter, at ændringen er sket.",
      "valid_from": "2022-01-28",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Operatøren af en virksomhed med mere end 100 stk. fjerkræ skal straks underrette Fødevarestyrelsen i tilfælde af 1) et fald i indtagelse af foder eller vand på over 20 % inden for et døgn, 2) et fald i ægproduktionen, ud over det normale produktionsniveau, på samlet over 5 % over to dage, eller 3) en overdødelighed på 3 % i løbet af tre dage i forhold til den forventede dødelighed for den pågældende fjerkrætype og alder.",
      "valid_from": "2022-01-28",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Operatøren af en virksomhed med 100 stk. fjerkræ eller derunder skal straks underrette Fødevarestyrelsen i tilfælde af 1) væsentligt fald i foder- eller vandindtagelsen, 2) væsentligt fald i ægproduktionen, eller 3) usædvanlig dødelighed.",
      "valid_from": "2022-01-28",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Operatører nævnt i §§ 5 og 6 skal efter Fødevarestyrelsens anvisninger lade materiale indsende til undersøgelse for aviær influenza.",
      "valid_from": "2022-01-28",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Fødevarestyrelsen kan udtage prøver fra dødt og sygt fjerkræ fra virksomheder i et område, der er identificeret som udsat for forhøjet risiko for introduktion og spredning af højpatogen aviær influenza.",
      "valid_from": "2022-01-28",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Operatøren af en virksomhed med andefugle eller vagtler, der på et hvilket som helst tidspunkt tilsammen udgør én epidemiologisk enhed med mere end 100 stk. fjerkræ, skal sikre, at der udtages og indsendes prøver til undersøgelse for aviær influenza efter reglerne i bilag 2. Stk. 2. Operatøren af en virksomhed, jf. stk. 1, kan flytte fjerkræ eller rugeæg til en anden virksomhed, hvis der er udtaget prøver til undersøgelse for aviær influenza, jf. bilag 2, inden for 2 måneder før flytningen, som er analyseret med negativt resultat. Stk. 3. Ved flytningen skal fjerkræet eller rugeæggene ledsages af dokumentation for denne undersøgelse, herunder med angivelse af operatøren, CHR-nummer, hvilke dyr, der er omfattet af undersøgelsen og resultat. Stk. 4. Operatøren af modtagervirksomheden skal opbevare dokumentationen som nævnt i stk. 3 i mindst 3 år. Stk. 5. Undersøgelser for aviær influenza, der er foretaget i en anden virksomhed end den, hvorfra fjerkræet eller rugeæggene flyttes, kan ikke erstatte undersøgelserne i stk. 2.",
      "valid_from": "2022-01-28",
      "valid_to": null
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Prøver, der med negativt resultat, er undersøgt for aviær influenza af anden årsag, kan erstatte en undersøgelse, jf. § 9, hvis prøverne er udtaget i overensstemmelse med bilag 2 højst 2 måneder før, undersøgelsen skulle være foretaget.",
      "valid_from": "2022-01-28",
      "valid_to": null
    },
    {
      "provision_ref": "5:11",
      "chapter": "5",
      "section": "11",
      "content": "§ 11. De i §§ 9 og 10 nævnte prøver skal udtages af en dyrlæge eller en uvildig person, der er over 18 år og som virker under en dyrlæges ledelse og ansvar, og som har modtaget undervisning af en dyrlæge i 1) udtagning af de relevante prøver i teori og praksis, 2) anatomien for det organ eller den lokalitet, hvor prøven udtages, 3) besøgshygiejne, 4) brugen af det relevante instrumentarium, 5) hygiejne og desinfektion i forbindelse med prøveudtagningen, 6) anvendelse af fikseringsmetode, og 7) hygiejne- og desinfektionsforanstaltninger ved ambulant udtagning af diagnostiske prøver. Stk. 2. Prøver udtaget i henhold til §§ 9 og 10 skal indsendes til et officielt laboratorium, jf. bilag 2. Med materialet skal der følge oplysninger, der identificerer virksomheden eller flokken, herunder CHR-nummer og husnummer. Stk. 3. Operatøren skal opbevare samtlige analyseresultater i mindst 3 år.",
      "valid_from": "2022-01-28",
      "valid_to": null
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Operatøren skal sikre, at alle resultater såvel positive som negative overføres elektronisk til Fjerkrædatabasen senest 10 dage efter, at prøveresultatet foreligger.",
      "valid_from": "2022-01-28",
      "valid_to": null
    },
    {
      "provision_ref": "6:13",
      "chapter": "6",
      "section": "13",
      "content": "§ 13. Fødevarestyrelsen afholder udgifterne i forbindelse med udtagning, indsendelse og laboratorieundersøgelser af prøver, der udtages i medfør af §§ 7 og 8. Stk. 2. Andre udgifter til udtagning og indsendelse af prøver samt laboratorieundersøgelser i medfør af denne bekendtgørelse, er Fødevarestyrelsen uvedkommende.",
      "valid_from": "2022-01-28",
      "valid_to": null
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Medmindre højere straf er forskyldt efter anden lovgivning, straffes med bøde den, der overtræder § 4, stk. 1 og 3, §§ 5-7, § 9 eller §§ 11-12. Stk. 2. Straffen kan stige til fængsel i indtil 2 år, hvis den ved handlingen eller undladelsen skete overtrædelse er begået med forsæt eller grov uagtsomhed, og der ved overtrædelsen er 1) forvoldt skade på menneskers eller dyrs sundhed eller fremkaldt fare herfor, eller 2) opnået eller tilsigtet opnået en økonomisk fordel for den pågældende selv eller andre, herunder ved besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2022-01-28",
      "valid_to": null
    },
    {
      "provision_ref": "6:15",
      "chapter": "6",
      "section": "15",
      "content": "§ 15. Bekendtgørelsen træder i kraft den 1. februar 2022. Stk. 2. Bekendtgørelse nr. 1456 af 12. december 2019 om pligt til overvågning for aviær influenza hos fjerkræ og opdrættet fjervildt ophæves.",
      "valid_from": "2022-01-28",
      "valid_to": null
    }
  ],
  "definitions": []
}
