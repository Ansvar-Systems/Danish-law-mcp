{
  "id": "2015:928",
  "type": "statute",
  "title": "Bekendtgørelse om ydelse af støtte til mælk og visse mejeriprodukter til elever og børn i undervisningsinstitutioner og dagtilbud",
  "short_name": "BEK H#LOKDOK04",
  "status": "in_force",
  "issued_date": "2015-07-29",
  "url": "https://www.retsinformation.dk/eli/lta/2015/928/xml",
  "description": "Retsinformation source. DocumentId=CK000051; AccessionNumber=B20150092805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse vedrører anvendelse af Det Europæiske Fællesskabs regler for støtte til levering af mælk og visse mejeriprodukter, herunder ost, til elever og børn i undervisningsinstitutioner og dagtilbud. Stk. 2. Støtten, der ydes i henhold til denne ordning, skal anvendes til nedsættelse af den pris, som eleverne og børnene betaler for de pågældende produkter."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Der ydes støtte til levering af mælk og visse mejeriprodukter, herunder ost, til elever og børn, der er indskrevet ved: 1) en skole, hvor der i børnehaveklassen og 1.-10. klasse eller på tilsvarende niveau undervises i overensstemmelse med folkeskoleloven eller gives en undervisning, der står mål med, hvad der almindeligvis kræves i folkeskolen, 2) en undervisningsinstitution med udbud af gymnasial eller erhvervsrettet uddannelse, 3) en produktionsskole, 4) dagtilbud til børn indtil skolestart, der er omfattet af lov om dag-, fritids- og klubtilbud mv. til børn og unge, eller 5) andre undervisningsinstitutioner for børn og unge, herunder undervisningstilbud i regionalt regi og institutioner for børn og unge med vidtgående fysiske eller psykiske handicap. Stk. 2. NaturErhvervstyrelsen, kan efter ansøgning tillade undervisningsinstitutioner og dagtilbud, der ikke er nævnt i stk. 1, at blive omfattet af ordningen."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Ved en undervisningsdag forstås en dag, hvor der foretages aktiv, skemalagt undervisning, og hvor der er mødepligt for eleverne. Stk. 2. Ved forordning nr. 657/2008 forstås Kommissionens forordning (EF) nr. 657/2008 af 10. juli 2008 om gennemførelsesbestemmelser til Rådets forordning (EF) nr. 1234/2007 for så vidt angår EF-støtte til uddeling af mælk og mejeriprodukter til skoleelever. Stk. 3. Ved forordning nr. 1308/2013 forstås Europa-Parlamentets og Rådets forordning (EU) nr. 1308/2013 af 17. december 2013 om en fælles markedsordning for landbrugsprodukter og om ophævelse af Rådets forordning (EØF) nr. 922/72, (EØF) nr. 234/79, (EF) nr. 1037/2001 og (EF) nr. 1234/2007."
    },
    {
      "provision_ref": "3:4",
      "chapter": "3",
      "section": "4",
      "content": "§ 4. NaturErhvervstyrelsen forestår den administrative og fysiske kontrol i forbindelse med administrationen af ordningen. Stk. 2. Det påhviler de støtteberettigede ansøgere at yde den nødvendige bistand ved kontroleftersyn og at sikre, at institutionerne, som nævnt i § 2, stk. 1, medvirker ved kontroleftersyn. Stk. 3. NaturErhvervstyrelsen kan efter lovens § 22 a hos andre offentlige myndigheder indhente de oplysninger, der er nødvendige for at foretage kontrol."
    },
    {
      "provision_ref": "4:5",
      "chapter": "4",
      "section": "5",
      "content": "§ 5. Følgende kan søge støtte, jf. forordning nr. 657/2008, artikel 6, stk. 2: 1) Institutioner som nævnt i § 2, stk. 1. 2) Undervisningsmyndigheder, der ansøger om støtte til produkter, som uddeles til elever, der hører under deres ansvarsområde. 3) Leverandører af støtteberettigede produkter. 4) Organisationer, der ansøger om støtte på vegne af en eller flere undervisningsinstitutioner eller undervisningsmyndigheder, og som er oprettet specielt til dette formål."
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Støtteberettigede ansøgere skal, for at kunne opnå støtte efter ordningen registreres hos NaturErhvervstyrelsen. Anmodning herom skal indsendes til NaturErhvervstyrelsen på en formular, der fås på NaturErhvervstyrelsens hjemmeside. Stk. 2. Ansøgere af støtte som nævnt i § 5, stk. 1, nr. 3 og 4, skal inden registrering som støtteansøger godkendes af NaturErhvervstyrelsen."
    },
    {
      "provision_ref": "5:7",
      "chapter": "5",
      "section": "7",
      "content": "§ 7. For ansøgere som nævnt i § 5, stk. 1, nr. 1 og 2, er støtte betinget af, at følgende betingelser er opfyldt: 1) Støtte, der ydes i henhold til denne ordning, skal anvendes til nedsættelse af den pris, som eleverne eller børnene betaler for de pågældende produkter. Dette skal fremgå af regnskabsmateriale, som udarbejdes i forbindelse med anvendelse af ordningen. 2) Ansøger skal sikre, at ansøgningen om støtte og tilhørende originale regnskabsbilag holdes tilgængelige i mindst 5 år fra datoen for udbetaling af støtte. 3) Institutionen skal hænge en plakat op ved hovedindgangen, der oplyser, at institutionen deltager i ordningen. NaturErhvervstyrelsen stiller plakat til rådighed. 4) Ansøger skal, hvis projektet eller dele heraf er omfattet af EU's udbudsregler eller tilbudslovens regler, holde dokumentation for, at EU's udbudsregler eller tilbudslovens regler er overholdt, tilgængelig i mindst fem år fra datoen for afsluttende udbetaling. 5) Ansøger afgiver de oplysninger, som NaturErhvervstyrelsen anmoder om til brug for sagsbehandlingen. Stk. 2. For ansøgere, som nævnt i § 5, stk. 1 , nr. 3 og 4, er støtte betinget af, at følgende betingelser er opfyldt: 1) Støtte, der ydes i henhold til denne ordning, skal anvendes til nedsættelse af den pris, som eleverne eller børnene betaler for de pågældende produkter. Dette skal fremgå af regnskabsmateriale, som udarbejdes i forbindelse med anvendelse af ordningen. 2) Ansøger skal sikre, at ansøgningen om støtte og tilhørende originale regnskabsbilag holdes tilgængelige i mindst 5 år fra datoen for udbetaling af støtte. 3) Ansøger skal sikre, at institutioner, der modtager støtteberettigede produkter, hænger en plakat op ved hovedindgangen, der oplyser, at institutionen deltager i ordningen. NaturErhvervstyrelsen stiller plakat til rådighed. 4) Ansøger skal, hvis projektet eller dele heraf er omfattet af EU's udbudsregler eller tilbudslovens regler, holde dokumentation for, at EU's udbudsregler eller tilbudslovens regler er overholdt, tilgængelig i mindst fem år fra datoen for afsluttende udbetaling. 5) Ansøger afgiver de oplysninger, som NaturErhvervstyrelsen anmoder om til brug for sagsbehandlingen. 6) Ansøger skal årligt indsende dokumentation for, at støtten anvendes til nedsættelse af den pris, som eleverne eller børnene betaler for de pågældende produkter. 7) Ansøger skal skriftligt forpligte sig til at registrere navn og adresse på undervisningsinstitutionerne og de mængder produkter, der er blevet solgt eller leveret til institutionerne, jf. forordning nr. 657/2008, artikel 9."
    },
    {
      "provision_ref": "6:8",
      "chapter": "6",
      "section": "8",
      "content": "§ 8. Udbetaling af støtte er betinget af, at følgende betingelser er opfyldt: 1) Alle ansøgte udgifter for mælk og visse mejeriprodukter til elever og børn i undervisningsinstitutioner og dagtilbud er afholdt og dokumenterbare. 2) De i § 7 anførte betingelser er opfyldte. Stk. 2. Anmodning om udbetaling af støtte skal indsendes på et særligt skema, som findes på NaturErhvervstyrelsens hjemmeside og vedlægges dokumentation for: 1) de faktisk leverede mængder, og 2) at maksimummængderne pr. elev, pr. dag er overholdt, jf. § 10. Stk. 3. Ansøgninger om udbetaling fra ansøgere som nævnt i § 5, stk. 1, nr. 3 og 4, indsendes kvartalsvis, og skal være modtaget i NaturErhvervstyrelsen senest den sidste dag i den tredje måned efter det kvartal, hvori produkterne er uddelt. Stk. 4. For støttemodtagere som nævnt i § 5, stk. 1, nr. 1 og 2, skal ansøgning om udbetaling af støtte og bilag indsendes hvert halve år, og skal være modtaget i NaturErhvervstyrelsen senest den sidste dag i den tredje måned efter det halvår, hvori produkterne er uddelt. Stk. 5. Støttemodtagere skal i mindst 5 år opbevare kopi af samtlige anmodninger om udbetaling af støtte samt de bilag, der danner grundlag for anmodningerne. Stk. 6. Udbetaling af støtte sker til ansøgers NemKonto."
    },
    {
      "provision_ref": "6:9",
      "chapter": "6",
      "section": "9",
      "content": "§ 9. NaturErhvervstyrelsen kan give afslag eller delvist afslag på ansøgninger, hvis NaturErhvervstyrelsen vurderer, at ansøgningen ikke er tilstrækkeligt oplyst eller ansøgningsmaterialet ikke er udfyldt i henhold til NaturErhvervstyrelsens anvisninger."
    },
    {
      "provision_ref": "6:10",
      "chapter": "6",
      "section": "10",
      "content": "§ 10. For elever i undervisningsinstitutioner kan der maksimalt ydes støtte til et kvantum mælk eller mejeriprodukter svarende til 0,25 liter mælk pr. elev. pr. undervisningsdag. Stk. 2. For børn i dagtilbud kan der maksimalt ydes støtte til et kvantum mælk eller mejeriprodukter svarende til 0,25 liter mælk pr. barn pr. åbningsdag."
    },
    {
      "provision_ref": "6:11",
      "chapter": "6",
      "section": "11",
      "content": "§ 11. Der ydes kun støtte til de produkter, som opfylder bilag 1 i forordning 657/2008, jf. artikel 3. Stk. 2. De støtteberettigede produkter er fastsat i bilag 1."
    },
    {
      "provision_ref": "6:12",
      "chapter": "6",
      "section": "12",
      "content": "§ 12. De støtteberettigede udgifter kan ikke omfatte udgifter, hvortil der er modtaget anden EU-støtte."
    },
    {
      "provision_ref": "6:13",
      "chapter": "6",
      "section": "13",
      "content": "§ 13. Rigtigheden af oplysninger, der skal danne grundlag for udbetaling af støtte, kan NaturErhvervstyrelsen forlange bekræftet af den kommunale revisor eller af registreret revisor."
    },
    {
      "provision_ref": "7:14",
      "chapter": "7",
      "section": "14",
      "content": "§ 14. NaturErhvervstyrelsen kan træffe afgørelse om bortfald og tilbagebetaling af støtte, hvis: 1) ansøger har afgivet urigtige eller vildledende oplysninger eller fortiet oplysninger af betydning for sagens afgørelse, eller 2) ansøger undlader at yde den fornødne vejledning og hjælp ved gennemførelse af den i kapitel 3 nævnte kontrol, undlader at sikre, at institutionerne medvirker til at yde den fornødne vejledning og hjælp ved gennemførelse af den i kapitel 3 nævnte kontrol, eller undlader at udlevere regnskaber, betalingsbeviser m.v., som er nødvendige for gennemførelsen af kontrollen, eller 3) betingelserne for støtte ikke er opfyldt jf. § 7. Stk. 2. Uanset stk. 1 kan NaturErhvervstyrelsen opretholde støtten eller foretage en proportional nedsættelse af den samlede værdi af de støtteberettigede udgifter, hvis EU’s udbudsregler eller reglerne i tilbudsloven ikke er overholdt. Stk. 3. I de stk. 1, nævnte tilfælde træffer NaturErhvervstyrelsen afgørelse om tilbagebetaling af støtte. Ved opgørelsen af tilbagebetalingskravet tillægges der renter. Rentetillægget beregnes fra tidspunktet for meddelelsen af tilbagebetalingskravet til betaling sker og med den i lov om renter ved forsinket betaling (Renteloven) fastsatte referencesats med tillæg. Rentetillægget udgør dog mindst 50 kr."
    },
    {
      "provision_ref": "8:15",
      "chapter": "8",
      "section": "15",
      "content": "§ 15. Bekendtgørelsen træder i kraft den 3. august 2015. Stk. 2. Samtidig ophæves bekendtgørelse nr. 808 af 19. juli 2012 om ydelse af støtte til mælk og visse mejeriprodukter til elever og børn i undervisnings- og dagsinstitutioner. Bekendtgørelsen finder dog fortsat anvendelse for produkter uddelt før den 3. august 2015."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse vedrører anvendelse af Det Europæiske Fællesskabs regler for støtte til levering af mælk og visse mejeriprodukter, herunder ost, til elever og børn i undervisningsinstitutioner og dagtilbud. Stk. 2. Støtten, der ydes i henhold til denne ordning, skal anvendes til nedsættelse af den pris, som eleverne og børnene betaler for de pågældende produkter.",
      "valid_from": "2015-07-29",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Der ydes støtte til levering af mælk og visse mejeriprodukter, herunder ost, til elever og børn, der er indskrevet ved: 1) en skole, hvor der i børnehaveklassen og 1.-10. klasse eller på tilsvarende niveau undervises i overensstemmelse med folkeskoleloven eller gives en undervisning, der står mål med, hvad der almindeligvis kræves i folkeskolen, 2) en undervisningsinstitution med udbud af gymnasial eller erhvervsrettet uddannelse, 3) en produktionsskole, 4) dagtilbud til børn indtil skolestart, der er omfattet af lov om dag-, fritids- og klubtilbud mv. til børn og unge, eller 5) andre undervisningsinstitutioner for børn og unge, herunder undervisningstilbud i regionalt regi og institutioner for børn og unge med vidtgående fysiske eller psykiske handicap. Stk. 2. NaturErhvervstyrelsen, kan efter ansøgning tillade undervisningsinstitutioner og dagtilbud, der ikke er nævnt i stk. 1, at blive omfattet af ordningen.",
      "valid_from": "2015-07-29",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Ved en undervisningsdag forstås en dag, hvor der foretages aktiv, skemalagt undervisning, og hvor der er mødepligt for eleverne. Stk. 2. Ved forordning nr. 657/2008 forstås Kommissionens forordning (EF) nr. 657/2008 af 10. juli 2008 om gennemførelsesbestemmelser til Rådets forordning (EF) nr. 1234/2007 for så vidt angår EF-støtte til uddeling af mælk og mejeriprodukter til skoleelever. Stk. 3. Ved forordning nr. 1308/2013 forstås Europa-Parlamentets og Rådets forordning (EU) nr. 1308/2013 af 17. december 2013 om en fælles markedsordning for landbrugsprodukter og om ophævelse af Rådets forordning (EØF) nr. 922/72, (EØF) nr. 234/79, (EF) nr. 1037/2001 og (EF) nr. 1234/2007.",
      "valid_from": "2015-07-29",
      "valid_to": null
    },
    {
      "provision_ref": "3:4",
      "chapter": "3",
      "section": "4",
      "content": "§ 4. NaturErhvervstyrelsen forestår den administrative og fysiske kontrol i forbindelse med administrationen af ordningen. Stk. 2. Det påhviler de støtteberettigede ansøgere at yde den nødvendige bistand ved kontroleftersyn og at sikre, at institutionerne, som nævnt i § 2, stk. 1, medvirker ved kontroleftersyn. Stk. 3. NaturErhvervstyrelsen kan efter lovens § 22 a hos andre offentlige myndigheder indhente de oplysninger, der er nødvendige for at foretage kontrol.",
      "valid_from": "2015-07-29",
      "valid_to": null
    },
    {
      "provision_ref": "4:5",
      "chapter": "4",
      "section": "5",
      "content": "§ 5. Følgende kan søge støtte, jf. forordning nr. 657/2008, artikel 6, stk. 2: 1) Institutioner som nævnt i § 2, stk. 1. 2) Undervisningsmyndigheder, der ansøger om støtte til produkter, som uddeles til elever, der hører under deres ansvarsområde. 3) Leverandører af støtteberettigede produkter. 4) Organisationer, der ansøger om støtte på vegne af en eller flere undervisningsinstitutioner eller undervisningsmyndigheder, og som er oprettet specielt til dette formål.",
      "valid_from": "2015-07-29",
      "valid_to": null
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Støtteberettigede ansøgere skal, for at kunne opnå støtte efter ordningen registreres hos NaturErhvervstyrelsen. Anmodning herom skal indsendes til NaturErhvervstyrelsen på en formular, der fås på NaturErhvervstyrelsens hjemmeside. Stk. 2. Ansøgere af støtte som nævnt i § 5, stk. 1, nr. 3 og 4, skal inden registrering som støtteansøger godkendes af NaturErhvervstyrelsen.",
      "valid_from": "2015-07-29",
      "valid_to": null
    },
    {
      "provision_ref": "5:7",
      "chapter": "5",
      "section": "7",
      "content": "§ 7. For ansøgere som nævnt i § 5, stk. 1, nr. 1 og 2, er støtte betinget af, at følgende betingelser er opfyldt: 1) Støtte, der ydes i henhold til denne ordning, skal anvendes til nedsættelse af den pris, som eleverne eller børnene betaler for de pågældende produkter. Dette skal fremgå af regnskabsmateriale, som udarbejdes i forbindelse med anvendelse af ordningen. 2) Ansøger skal sikre, at ansøgningen om støtte og tilhørende originale regnskabsbilag holdes tilgængelige i mindst 5 år fra datoen for udbetaling af støtte. 3) Institutionen skal hænge en plakat op ved hovedindgangen, der oplyser, at institutionen deltager i ordningen. NaturErhvervstyrelsen stiller plakat til rådighed. 4) Ansøger skal, hvis projektet eller dele heraf er omfattet af EU's udbudsregler eller tilbudslovens regler, holde dokumentation for, at EU's udbudsregler eller tilbudslovens regler er overholdt, tilgængelig i mindst fem år fra datoen for afsluttende udbetaling. 5) Ansøger afgiver de oplysninger, som NaturErhvervstyrelsen anmoder om til brug for sagsbehandlingen. Stk. 2. For ansøgere, som nævnt i § 5, stk. 1 , nr. 3 og 4, er støtte betinget af, at følgende betingelser er opfyldt: 1) Støtte, der ydes i henhold til denne ordning, skal anvendes til nedsættelse af den pris, som eleverne eller børnene betaler for de pågældende produkter. Dette skal fremgå af regnskabsmateriale, som udarbejdes i forbindelse med anvendelse af ordningen. 2) Ansøger skal sikre, at ansøgningen om støtte og tilhørende originale regnskabsbilag holdes tilgængelige i mindst 5 år fra datoen for udbetaling af støtte. 3) Ansøger skal sikre, at institutioner, der modtager støtteberettigede produkter, hænger en plakat op ved hovedindgangen, der oplyser, at institutionen deltager i ordningen. NaturErhvervstyrelsen stiller plakat til rådighed. 4) Ansøger skal, hvis projektet eller dele heraf er omfattet af EU's udbudsregler eller tilbudslovens regler, holde dokumentation for, at EU's udbudsregler eller tilbudslovens regler er overholdt, tilgængelig i mindst fem år fra datoen for afsluttende udbetaling. 5) Ansøger afgiver de oplysninger, som NaturErhvervstyrelsen anmoder om til brug for sagsbehandlingen. 6) Ansøger skal årligt indsende dokumentation for, at støtten anvendes til nedsættelse af den pris, som eleverne eller børnene betaler for de pågældende produkter. 7) Ansøger skal skriftligt forpligte sig til at registrere navn og adresse på undervisningsinstitutionerne og de mængder produkter, der er blevet solgt eller leveret til institutionerne, jf. forordning nr. 657/2008, artikel 9.",
      "valid_from": "2015-07-29",
      "valid_to": null
    },
    {
      "provision_ref": "6:8",
      "chapter": "6",
      "section": "8",
      "content": "§ 8. Udbetaling af støtte er betinget af, at følgende betingelser er opfyldt: 1) Alle ansøgte udgifter for mælk og visse mejeriprodukter til elever og børn i undervisningsinstitutioner og dagtilbud er afholdt og dokumenterbare. 2) De i § 7 anførte betingelser er opfyldte. Stk. 2. Anmodning om udbetaling af støtte skal indsendes på et særligt skema, som findes på NaturErhvervstyrelsens hjemmeside og vedlægges dokumentation for: 1) de faktisk leverede mængder, og 2) at maksimummængderne pr. elev, pr. dag er overholdt, jf. § 10. Stk. 3. Ansøgninger om udbetaling fra ansøgere som nævnt i § 5, stk. 1, nr. 3 og 4, indsendes kvartalsvis, og skal være modtaget i NaturErhvervstyrelsen senest den sidste dag i den tredje måned efter det kvartal, hvori produkterne er uddelt. Stk. 4. For støttemodtagere som nævnt i § 5, stk. 1, nr. 1 og 2, skal ansøgning om udbetaling af støtte og bilag indsendes hvert halve år, og skal være modtaget i NaturErhvervstyrelsen senest den sidste dag i den tredje måned efter det halvår, hvori produkterne er uddelt. Stk. 5. Støttemodtagere skal i mindst 5 år opbevare kopi af samtlige anmodninger om udbetaling af støtte samt de bilag, der danner grundlag for anmodningerne. Stk. 6. Udbetaling af støtte sker til ansøgers NemKonto.",
      "valid_from": "2015-07-29",
      "valid_to": null
    },
    {
      "provision_ref": "6:9",
      "chapter": "6",
      "section": "9",
      "content": "§ 9. NaturErhvervstyrelsen kan give afslag eller delvist afslag på ansøgninger, hvis NaturErhvervstyrelsen vurderer, at ansøgningen ikke er tilstrækkeligt oplyst eller ansøgningsmaterialet ikke er udfyldt i henhold til NaturErhvervstyrelsens anvisninger.",
      "valid_from": "2015-07-29",
      "valid_to": null
    },
    {
      "provision_ref": "6:10",
      "chapter": "6",
      "section": "10",
      "content": "§ 10. For elever i undervisningsinstitutioner kan der maksimalt ydes støtte til et kvantum mælk eller mejeriprodukter svarende til 0,25 liter mælk pr. elev. pr. undervisningsdag. Stk. 2. For børn i dagtilbud kan der maksimalt ydes støtte til et kvantum mælk eller mejeriprodukter svarende til 0,25 liter mælk pr. barn pr. åbningsdag.",
      "valid_from": "2015-07-29",
      "valid_to": null
    },
    {
      "provision_ref": "6:11",
      "chapter": "6",
      "section": "11",
      "content": "§ 11. Der ydes kun støtte til de produkter, som opfylder bilag 1 i forordning 657/2008, jf. artikel 3. Stk. 2. De støtteberettigede produkter er fastsat i bilag 1.",
      "valid_from": "2015-07-29",
      "valid_to": null
    },
    {
      "provision_ref": "6:12",
      "chapter": "6",
      "section": "12",
      "content": "§ 12. De støtteberettigede udgifter kan ikke omfatte udgifter, hvortil der er modtaget anden EU-støtte.",
      "valid_from": "2015-07-29",
      "valid_to": null
    },
    {
      "provision_ref": "6:13",
      "chapter": "6",
      "section": "13",
      "content": "§ 13. Rigtigheden af oplysninger, der skal danne grundlag for udbetaling af støtte, kan NaturErhvervstyrelsen forlange bekræftet af den kommunale revisor eller af registreret revisor.",
      "valid_from": "2015-07-29",
      "valid_to": null
    },
    {
      "provision_ref": "7:14",
      "chapter": "7",
      "section": "14",
      "content": "§ 14. NaturErhvervstyrelsen kan træffe afgørelse om bortfald og tilbagebetaling af støtte, hvis: 1) ansøger har afgivet urigtige eller vildledende oplysninger eller fortiet oplysninger af betydning for sagens afgørelse, eller 2) ansøger undlader at yde den fornødne vejledning og hjælp ved gennemførelse af den i kapitel 3 nævnte kontrol, undlader at sikre, at institutionerne medvirker til at yde den fornødne vejledning og hjælp ved gennemførelse af den i kapitel 3 nævnte kontrol, eller undlader at udlevere regnskaber, betalingsbeviser m.v., som er nødvendige for gennemførelsen af kontrollen, eller 3) betingelserne for støtte ikke er opfyldt jf. § 7. Stk. 2. Uanset stk. 1 kan NaturErhvervstyrelsen opretholde støtten eller foretage en proportional nedsættelse af den samlede værdi af de støtteberettigede udgifter, hvis EU’s udbudsregler eller reglerne i tilbudsloven ikke er overholdt. Stk. 3. I de stk. 1, nævnte tilfælde træffer NaturErhvervstyrelsen afgørelse om tilbagebetaling af støtte. Ved opgørelsen af tilbagebetalingskravet tillægges der renter. Rentetillægget beregnes fra tidspunktet for meddelelsen af tilbagebetalingskravet til betaling sker og med den i lov om renter ved forsinket betaling (Renteloven) fastsatte referencesats med tillæg. Rentetillægget udgør dog mindst 50 kr.",
      "valid_from": "2015-07-29",
      "valid_to": null
    },
    {
      "provision_ref": "8:15",
      "chapter": "8",
      "section": "15",
      "content": "§ 15. Bekendtgørelsen træder i kraft den 3. august 2015. Stk. 2. Samtidig ophæves bekendtgørelse nr. 808 af 19. juli 2012 om ydelse af støtte til mælk og visse mejeriprodukter til elever og børn i undervisnings- og dagsinstitutioner. Bekendtgørelsen finder dog fortsat anvendelse for produkter uddelt før den 3. august 2015.",
      "valid_from": "2015-07-29",
      "valid_to": null
    }
  ],
  "definitions": [
    {
      "term": "en undervisningsdag",
      "definition": "en dag, hvor der foretages aktiv, skemalagt undervisning, og hvor der er mødepligt for eleverne",
      "source_provision": "2:3"
    }
  ]
}
