{
  "id": "2008:250",
  "type": "statute",
  "title": "Bekendtgørelse om tilskud til virksomheder, der indgår uddannelsesaftale med voksne",
  "short_name": "BEK H#LOKDOK04",
  "status": "in_force",
  "issued_date": "2008-04-15",
  "url": "https://www.retsinformation.dk/eli/lta/2008/250/xml",
  "description": "Retsinformation source. DocumentId=BE002800; AccessionNumber=B20080025005; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Arbejdsgivere, der indgår en aftale om uddannelse med voksne inden for områder, hvor der er eller forventes mangel på arbejdskraft, eller hvor der er gode beskæftigelsesmuligheder, kan efter reglerne i denne bekendtgørelse få tilskud til den løn, som arbejdsgiveren betaler personen i praktiktiden i virksomheden. Stk. 2. For elever, der på det tidspunkt, hvor uddannelsesaftalen er indgået, modtager forsørgelsesydelser uden at være i beskæftigelse, jf. stk. 3, kan der som udgangspunkt ikke gives støtte til uddannelser, hvor der i beskæftigelsesregionen er en bestand af elever i skolepraktik, jf. kapitel 7 a i lov om erhvervsuddannelser. Jobcentrene kan i enkelttilfælde, når særlige geografiske forhold taler herfor, se bort fra 1. pkt. Stk. 3. Persongruppen i stk. 2 omfatter personer, der 1) modtager arbejdsløshedsdagpenge, aktiveringsydelse, kontanthjælp, starthjælp eller introduktionsydelse, 2) modtager ledighedsydelse, særlig ydelse og sygedagpenge, eller 3) er ansat i løntilskudsjob og som ved ansættelsen modtog en af ydelserne nævnt i nr. 1."
    },
    {
      "provision_ref": "2",
      "section": "2",
      "content": "§ 2. Arbejdsmarkedsstyrelsen fastsætter retningslinier for vurdering af fagområder eller stillingsbetegnelser, hvor der er eller forventes mangel på arbejdskraft, eller hvor der er gode beskæftigelsesmuligheder. Arbejdsmarkedsstyrelsen fastsætter retningslinier for, hvorledes der skal tages hensyn til personer i skolepraktik i forhold til elever, der er omfattet af § 1, stk. 3. Stk. 2. Regionsdirektøren udarbejder ud fra retningslinierne efter stk. 1, en liste over fagområder eller stillingsbetegnelser, hvor der er eller forventes mangel på arbejdskraft, eller hvor der er gode beskæftigelsesmuligheder i beskæftigelsesregionen. På dette grundlag fastsættes, hvilke uddannelser arbejdsgivere kan få tilskud til. Stk. 3. Beskæftigelsesregionen offentliggør to gange om året senest den 30. juni og 31. december en oversigt over de uddannelser, der i de følgende 12 måneder berettiger til tilskud efter § 1."
    },
    {
      "provision_ref": "3",
      "section": "3",
      "content": "§ 3. For at arbejdsgiveren kan få tilskud, skal betingelserne i §§ 4-7 være opfyldt."
    },
    {
      "provision_ref": "4",
      "section": "4",
      "content": "§ 4. Uddannelsen skal på det tidspunkt, hvor arbejdsgiveren indgår aftale om uddannelse med personen, være omfattet af de områder, der jf. § 2, stk. 3, er berettiget til støtte."
    },
    {
      "provision_ref": "5",
      "section": "5",
      "content": "§ 5. Uddannelsesaftalen skal opfylde betingelserne, der er fastsat i henhold til lov om erhvervsuddannelser og lov om maritime uddannelser § 2 nr. 5."
    },
    {
      "provision_ref": "6",
      "section": "6",
      "content": "§ 6. Tilskudsordningen omfatter elever, der ved uddannelsens påbegyndelse er fyldt 25 år. Stk. 2. Arbejdsgiveren skal betale en løn, der er fastsat ved kollektiv overenskomst, og lønnen skal mindst svare til den laveste løn, en ikke-faglært lønmodtager er berettiget til inden for det pågældende område. På ikke-overenskomstdækkede områder skal arbejdsgiveren betale en løn, der mindst svarer til, hvad der er gældende inden for beslægtede overenskomstområder."
    },
    {
      "provision_ref": "7",
      "section": "7",
      "content": "§ 7. Arbejdsgiveres ret til tilskud i forbindelse med aftale om uddannelse med en person, der ikke er omfattet af § 1, stk. 3, er betinget af, at udgiften til tilskuddet kan afholdes inden for den bevilling, der på finansloven er afsat til at yde tilskud til målgruppen. Finanslovsbevillingen fordeles som en ramme til hver af Arbejdsmarkedsstyrelsens driftsregioner. Stk. 2. En arbejdsgivers ret til tilskud er betinget af, at udgiften til tilskuddet kan afholdes inden for den ramme, som driftsregionen har fået stillet til rådighed. Betingelsen skal være opfyldt på det tidspunkt, hvor ansøgningen modtages i driftsregionen."
    },
    {
      "provision_ref": "8",
      "section": "8",
      "content": "§ 8. Tilskuddet udgør 35 kr. pr. time under praktikopholdet hos arbejdsgiveren. Stk. 2. Tilskud efter stk. 1 gives i op til de første 2 ½ år af uddannelsesaftaleperioden."
    },
    {
      "provision_ref": "9",
      "section": "9",
      "content": "§ 9. Arbejdsgiveren sender ansøgning om tilskud via driftsregionen til det jobcenter, hvor praktikstedet er beliggende. Stk. 2. Driftsregionen tager alene stilling til, hvorvidt der er midler inden for den afsatte bevilling til at imødekomme ansøgningen. Herefter sendes ansøgningen videre til staten i jobcentrene, som tager stilling til, hvorvidt betingelserne for at yde tilskud er opfyldt."
    },
    {
      "provision_ref": "10",
      "section": "10",
      "content": "§ 10. Ansøgningen indsendes på en blanket, der kan fås i jobcentret eller hentes elektronisk på www.jobnet.dk, og skal indeholde en erklæring fra virksomheden om, at betingelserne er opfyldt. Stk. 2. Ansøgningen skal indsendes senest 1 måned efter, at uddannelsesaftalen er påbegyndt. Stk. 3. Hvis ansøgningen indsendes på et senere tidspunkt, vil afgørelsen om ydelse af tilskud blive truffet på baggrund af, om betingelserne for ydelse af tilskud jf. §§ 4, 5 og 6, var opfyldt på det tidspunkt, hvor uddannelsesaftalen blev indgået, og tilskud vil kun kunne ydes for den resterende tilskudsperiode."
    },
    {
      "provision_ref": "11",
      "section": "11",
      "content": "§ 11. Staten i jobcenteret udbetaler tilskuddet månedsvis bagud på grundlag af arbejdsgiverens anmodning om udbetaling af tilskuddet. Anmodningen skal indgives på en blanket, der kan fås i jobcenteret eller hentes elektronisk på www.jobnet.dk. Tilskud kan udbetales for fuld overenskomstmæssig arbejdstid, sædvanligvis 37 ugentlige timer. Stk. 2. Anmodningen om udbetaling af tilskud skal indeholde oplysning om arbejdsgiverens navn, cvr-nummer, adresse og telefonnummer på praktikstedet, kontonummer i et pengeinstitut, praktikantens navn og cpr-nummer, og det antal arbejdstimer, for hvilke der er udbetalt løn m.v. Stk. 3. Hvis anmodningen er modtaget af staten i jobcenteret senest den 15. i en måned, udbetales tilskuddet til arbejdsgiveren inden den 15. i den følgende måned. Stk. 4. Arbejdsgiveren skal erklære, at virksomheden til samme praktikpladsophold ikke har modtaget eller vil modtage offentlig støtte efter andre regler, herunder fx efter reglerne om sygedagpenge. Dog har modtagelse af en økonomisk præmie for merbeskæftigelse i praktikpladser efter lov om Arbejdsgivernes Elevrefusion ikke betydning for modtagelse af tilskud efter denne bekendtgørelse."
    },
    {
      "provision_ref": "12",
      "section": "12",
      "content": "§ 12. Tilskud efter denne bekendtgørelse ydes inden for rammerne af EU's de minimis-støtteordning."
    },
    {
      "provision_ref": "13",
      "section": "13",
      "content": "§ 13. Klage over Staten i jobcenterets afgørelser kan af virksomheden indbringes for beskæftigelsesankenævnet inden 4 uger. Stk. 2. Beskæftigelsesankenævnets afgørelser kan ikke indbringes for anden administrativ myndighed."
    },
    {
      "provision_ref": "14",
      "section": "14",
      "content": "§ 14. Bekendtgørelsen træder i kraft den 17. april 2008 og har virkning for ansøgninger om tilskud, der er modtaget på denne dato eller senere. For personer, der ikke er omfattet af § 1, stk. 3, er det endvidere en betingelse, at uddannelsesaftalen er indgået den 17. april 2008 eller senere. Stk. 2. Bekendtgørelse nr. 601 af 13. juni 2007 om tilskud til virksomheder, der indgår uddannelsesaftale med voksne, ophæves. Virksomheder, som har fået bevilget tilskud inden den 17. april 2008, modtager tilskud efter de hidtil gældende regler. Ansøgninger om tilskud, der er modtaget inden den 17. april 2008, behandles efter de hidtil gældende regler."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Arbejdsgivere, der indgår en aftale om uddannelse med voksne inden for områder, hvor der er eller forventes mangel på arbejdskraft, eller hvor der er gode beskæftigelsesmuligheder, kan efter reglerne i denne bekendtgørelse få tilskud til den løn, som arbejdsgiveren betaler personen i praktiktiden i virksomheden. Stk. 2. For elever, der på det tidspunkt, hvor uddannelsesaftalen er indgået, modtager forsørgelsesydelser uden at være i beskæftigelse, jf. stk. 3, kan der som udgangspunkt ikke gives støtte til uddannelser, hvor der i beskæftigelsesregionen er en bestand af elever i skolepraktik, jf. kapitel 7 a i lov om erhvervsuddannelser. Jobcentrene kan i enkelttilfælde, når særlige geografiske forhold taler herfor, se bort fra 1. pkt. Stk. 3. Persongruppen i stk. 2 omfatter personer, der 1) modtager arbejdsløshedsdagpenge, aktiveringsydelse, kontanthjælp, starthjælp eller introduktionsydelse, 2) modtager ledighedsydelse, særlig ydelse og sygedagpenge, eller 3) er ansat i løntilskudsjob og som ved ansættelsen modtog en af ydelserne nævnt i nr. 1.",
      "valid_from": "2008-04-15",
      "valid_to": null
    },
    {
      "provision_ref": "2",
      "section": "2",
      "content": "§ 2. Arbejdsmarkedsstyrelsen fastsætter retningslinier for vurdering af fagområder eller stillingsbetegnelser, hvor der er eller forventes mangel på arbejdskraft, eller hvor der er gode beskæftigelsesmuligheder. Arbejdsmarkedsstyrelsen fastsætter retningslinier for, hvorledes der skal tages hensyn til personer i skolepraktik i forhold til elever, der er omfattet af § 1, stk. 3. Stk. 2. Regionsdirektøren udarbejder ud fra retningslinierne efter stk. 1, en liste over fagområder eller stillingsbetegnelser, hvor der er eller forventes mangel på arbejdskraft, eller hvor der er gode beskæftigelsesmuligheder i beskæftigelsesregionen. På dette grundlag fastsættes, hvilke uddannelser arbejdsgivere kan få tilskud til. Stk. 3. Beskæftigelsesregionen offentliggør to gange om året senest den 30. juni og 31. december en oversigt over de uddannelser, der i de følgende 12 måneder berettiger til tilskud efter § 1.",
      "valid_from": "2008-04-15",
      "valid_to": null
    },
    {
      "provision_ref": "3",
      "section": "3",
      "content": "§ 3. For at arbejdsgiveren kan få tilskud, skal betingelserne i §§ 4-7 være opfyldt.",
      "valid_from": "2008-04-15",
      "valid_to": null
    },
    {
      "provision_ref": "4",
      "section": "4",
      "content": "§ 4. Uddannelsen skal på det tidspunkt, hvor arbejdsgiveren indgår aftale om uddannelse med personen, være omfattet af de områder, der jf. § 2, stk. 3, er berettiget til støtte.",
      "valid_from": "2008-04-15",
      "valid_to": null
    },
    {
      "provision_ref": "5",
      "section": "5",
      "content": "§ 5. Uddannelsesaftalen skal opfylde betingelserne, der er fastsat i henhold til lov om erhvervsuddannelser og lov om maritime uddannelser § 2 nr. 5.",
      "valid_from": "2008-04-15",
      "valid_to": null
    },
    {
      "provision_ref": "6",
      "section": "6",
      "content": "§ 6. Tilskudsordningen omfatter elever, der ved uddannelsens påbegyndelse er fyldt 25 år. Stk. 2. Arbejdsgiveren skal betale en løn, der er fastsat ved kollektiv overenskomst, og lønnen skal mindst svare til den laveste løn, en ikke-faglært lønmodtager er berettiget til inden for det pågældende område. På ikke-overenskomstdækkede områder skal arbejdsgiveren betale en løn, der mindst svarer til, hvad der er gældende inden for beslægtede overenskomstområder.",
      "valid_from": "2008-04-15",
      "valid_to": null
    },
    {
      "provision_ref": "7",
      "section": "7",
      "content": "§ 7. Arbejdsgiveres ret til tilskud i forbindelse med aftale om uddannelse med en person, der ikke er omfattet af § 1, stk. 3, er betinget af, at udgiften til tilskuddet kan afholdes inden for den bevilling, der på finansloven er afsat til at yde tilskud til målgruppen. Finanslovsbevillingen fordeles som en ramme til hver af Arbejdsmarkedsstyrelsens driftsregioner. Stk. 2. En arbejdsgivers ret til tilskud er betinget af, at udgiften til tilskuddet kan afholdes inden for den ramme, som driftsregionen har fået stillet til rådighed. Betingelsen skal være opfyldt på det tidspunkt, hvor ansøgningen modtages i driftsregionen.",
      "valid_from": "2008-04-15",
      "valid_to": null
    },
    {
      "provision_ref": "8",
      "section": "8",
      "content": "§ 8. Tilskuddet udgør 35 kr. pr. time under praktikopholdet hos arbejdsgiveren. Stk. 2. Tilskud efter stk. 1 gives i op til de første 2 ½ år af uddannelsesaftaleperioden.",
      "valid_from": "2008-04-15",
      "valid_to": null
    },
    {
      "provision_ref": "9",
      "section": "9",
      "content": "§ 9. Arbejdsgiveren sender ansøgning om tilskud via driftsregionen til det jobcenter, hvor praktikstedet er beliggende. Stk. 2. Driftsregionen tager alene stilling til, hvorvidt der er midler inden for den afsatte bevilling til at imødekomme ansøgningen. Herefter sendes ansøgningen videre til staten i jobcentrene, som tager stilling til, hvorvidt betingelserne for at yde tilskud er opfyldt.",
      "valid_from": "2008-04-15",
      "valid_to": null
    },
    {
      "provision_ref": "10",
      "section": "10",
      "content": "§ 10. Ansøgningen indsendes på en blanket, der kan fås i jobcentret eller hentes elektronisk på www.jobnet.dk, og skal indeholde en erklæring fra virksomheden om, at betingelserne er opfyldt. Stk. 2. Ansøgningen skal indsendes senest 1 måned efter, at uddannelsesaftalen er påbegyndt. Stk. 3. Hvis ansøgningen indsendes på et senere tidspunkt, vil afgørelsen om ydelse af tilskud blive truffet på baggrund af, om betingelserne for ydelse af tilskud jf. §§ 4, 5 og 6, var opfyldt på det tidspunkt, hvor uddannelsesaftalen blev indgået, og tilskud vil kun kunne ydes for den resterende tilskudsperiode.",
      "valid_from": "2008-04-15",
      "valid_to": null
    },
    {
      "provision_ref": "11",
      "section": "11",
      "content": "§ 11. Staten i jobcenteret udbetaler tilskuddet månedsvis bagud på grundlag af arbejdsgiverens anmodning om udbetaling af tilskuddet. Anmodningen skal indgives på en blanket, der kan fås i jobcenteret eller hentes elektronisk på www.jobnet.dk. Tilskud kan udbetales for fuld overenskomstmæssig arbejdstid, sædvanligvis 37 ugentlige timer. Stk. 2. Anmodningen om udbetaling af tilskud skal indeholde oplysning om arbejdsgiverens navn, cvr-nummer, adresse og telefonnummer på praktikstedet, kontonummer i et pengeinstitut, praktikantens navn og cpr-nummer, og det antal arbejdstimer, for hvilke der er udbetalt løn m.v. Stk. 3. Hvis anmodningen er modtaget af staten i jobcenteret senest den 15. i en måned, udbetales tilskuddet til arbejdsgiveren inden den 15. i den følgende måned. Stk. 4. Arbejdsgiveren skal erklære, at virksomheden til samme praktikpladsophold ikke har modtaget eller vil modtage offentlig støtte efter andre regler, herunder fx efter reglerne om sygedagpenge. Dog har modtagelse af en økonomisk præmie for merbeskæftigelse i praktikpladser efter lov om Arbejdsgivernes Elevrefusion ikke betydning for modtagelse af tilskud efter denne bekendtgørelse.",
      "valid_from": "2008-04-15",
      "valid_to": null
    },
    {
      "provision_ref": "12",
      "section": "12",
      "content": "§ 12. Tilskud efter denne bekendtgørelse ydes inden for rammerne af EU's de minimis-støtteordning.",
      "valid_from": "2008-04-15",
      "valid_to": null
    },
    {
      "provision_ref": "13",
      "section": "13",
      "content": "§ 13. Klage over Staten i jobcenterets afgørelser kan af virksomheden indbringes for beskæftigelsesankenævnet inden 4 uger. Stk. 2. Beskæftigelsesankenævnets afgørelser kan ikke indbringes for anden administrativ myndighed.",
      "valid_from": "2008-04-15",
      "valid_to": null
    },
    {
      "provision_ref": "14",
      "section": "14",
      "content": "§ 14. Bekendtgørelsen træder i kraft den 17. april 2008 og har virkning for ansøgninger om tilskud, der er modtaget på denne dato eller senere. For personer, der ikke er omfattet af § 1, stk. 3, er det endvidere en betingelse, at uddannelsesaftalen er indgået den 17. april 2008 eller senere. Stk. 2. Bekendtgørelse nr. 601 af 13. juni 2007 om tilskud til virksomheder, der indgår uddannelsesaftale med voksne, ophæves. Virksomheder, som har fået bevilget tilskud inden den 17. april 2008, modtager tilskud efter de hidtil gældende regler. Ansøgninger om tilskud, der er modtaget inden den 17. april 2008, behandles efter de hidtil gældende regler.",
      "valid_from": "2008-04-15",
      "valid_to": null
    }
  ],
  "definitions": []
}
