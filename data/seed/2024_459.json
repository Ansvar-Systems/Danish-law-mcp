{
  "id": "2024:459",
  "type": "statute",
  "title": "Bekendtgørelse om en forenklet og hurtig ansøgnings- og tilladelsesproces for repowering af bestående elproduktionsanlæg på havet",
  "short_name": "BEK H#LOKDOK04",
  "status": "in_force",
  "issued_date": "2024-05-16",
  "url": "https://www.retsinformation.dk/eli/lta/2024/459/xml",
  "description": "Retsinformation source. DocumentId=DB000896; AccessionNumber=B20240045905; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen fastsætter regler om en forenklet og hurtig ansøgnings- og tilladelsesproces for repowering af bestående elproduktionsanlæg, der udnytter vedvarende energikilder på havet i henhold til § 25 i lov om fremme af vedvarende energi (VE-loven). Stk. 2. Bekendtgørelsen finder ikke anvendelse på: 1) Repowering af bestående elproduktionsanlæg på land. 2) Ændringer som er omfattet af almindelig vedligehold og service, som ligger inden for rammerne af den meddelte tilladelse efter VE-lovens § 25, herunder udskiftning af olie, bemaling, reparation eller udskiftning af forskellige tekniske komponenter, som vurderes ikke at være en væsentlig ændring i medfør af § 2, stk. 1, nr. 2. 3) Ændring af den eksisterende elproduktionstilladelse som er udstedt i medfør af VE-lovens § 29. 4) Krav og aftaler i forhold til tilslutning til det kollektive elforsyningssystem eller ændring af eksisterende tilslutningsaftaler. 5) Projektændringer der er så væsentlige, at der er tale om etablering af et nyt elproduktionsanlæg."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Repowering: Fornyelse af elproduktionsanlæg, som producerer VE-elektricitet, herunder fuld eller delvis udskiftning af anlæg eller driftssystemer og udstyr med henblik på at erstatte kapacitet eller for at øge anlæggets produktivitet eller kapacitet. 2) Væsentlig ændring: En projektændring, der i væsentligt omfang påvirker anlæggets tekniske forhold eller natur- og miljøforhold."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Energistyrelsen træffer afgørelse om tilladelse til repowering, som medfører væsentlige ændringer i bestående elproduktionsanlæg, jf.VE-lovens § 25. Stk. 2. Afgørelse om tilladelse til repowering efter stk. 1, skal ske under hensyn til udbudsretslige regler."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. En ansøgning om repowering, der medfører væsentlige ændringer i bestående elproduktionsanlæg, jf. VE-lovens § 25, skal indgives til Energistyrelsen. Stk. 2. En ansøgning efter stk. 1 skal som minimum indeholde følgende: 1) Oplysninger om ejer af elproduktionsanlægget, herunder navn, adresse, CVR og oversigt over ejerstruktur. 2) En beskrivelse af projektændringen i forhold til den oprindeligt meddelte tilladelse, herunder en redegørelse for hvilke arbejder der tænkes udført i forbindelse med projektændringen. Stk. 3. Ansøgningen skal, hvis relevant, vedlægges oplysninger om projektændringens påvirkning på miljø og natur jf. relevant miljø- og naturbeskyttelseslovgivning. Stk. 4. I det omfang det er nødvendigt, kan Energistyrelsen kræve yderligere oplysninger fra ansøgeren til brug for Energistyrelsens afgørelse efter VE-lovens § 25."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Bekendtgørelsen træder i kraft den 1. juli 2024. Stk. 2. Bekendtgørelsen finder anvendelse på ansøgninger indgivet før bekendtgørelsens ikrafttræden."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen fastsætter regler om en forenklet og hurtig ansøgnings- og tilladelsesproces for repowering af bestående elproduktionsanlæg, der udnytter vedvarende energikilder på havet i henhold til § 25 i lov om fremme af vedvarende energi (VE-loven). Stk. 2. Bekendtgørelsen finder ikke anvendelse på: 1) Repowering af bestående elproduktionsanlæg på land. 2) Ændringer som er omfattet af almindelig vedligehold og service, som ligger inden for rammerne af den meddelte tilladelse efter VE-lovens § 25, herunder udskiftning af olie, bemaling, reparation eller udskiftning af forskellige tekniske komponenter, som vurderes ikke at være en væsentlig ændring i medfør af § 2, stk. 1, nr. 2. 3) Ændring af den eksisterende elproduktionstilladelse som er udstedt i medfør af VE-lovens § 29. 4) Krav og aftaler i forhold til tilslutning til det kollektive elforsyningssystem eller ændring af eksisterende tilslutningsaftaler. 5) Projektændringer der er så væsentlige, at der er tale om etablering af et nyt elproduktionsanlæg.",
      "valid_from": "2024-05-16",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Repowering: Fornyelse af elproduktionsanlæg, som producerer VE-elektricitet, herunder fuld eller delvis udskiftning af anlæg eller driftssystemer og udstyr med henblik på at erstatte kapacitet eller for at øge anlæggets produktivitet eller kapacitet. 2) Væsentlig ændring: En projektændring, der i væsentligt omfang påvirker anlæggets tekniske forhold eller natur- og miljøforhold.",
      "valid_from": "2024-05-16",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Energistyrelsen træffer afgørelse om tilladelse til repowering, som medfører væsentlige ændringer i bestående elproduktionsanlæg, jf.VE-lovens § 25. Stk. 2. Afgørelse om tilladelse til repowering efter stk. 1, skal ske under hensyn til udbudsretslige regler.",
      "valid_from": "2024-05-16",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. En ansøgning om repowering, der medfører væsentlige ændringer i bestående elproduktionsanlæg, jf. VE-lovens § 25, skal indgives til Energistyrelsen. Stk. 2. En ansøgning efter stk. 1 skal som minimum indeholde følgende: 1) Oplysninger om ejer af elproduktionsanlægget, herunder navn, adresse, CVR og oversigt over ejerstruktur. 2) En beskrivelse af projektændringen i forhold til den oprindeligt meddelte tilladelse, herunder en redegørelse for hvilke arbejder der tænkes udført i forbindelse med projektændringen. Stk. 3. Ansøgningen skal, hvis relevant, vedlægges oplysninger om projektændringens påvirkning på miljø og natur jf. relevant miljø- og naturbeskyttelseslovgivning. Stk. 4. I det omfang det er nødvendigt, kan Energistyrelsen kræve yderligere oplysninger fra ansøgeren til brug for Energistyrelsens afgørelse efter VE-lovens § 25.",
      "valid_from": "2024-05-16",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Bekendtgørelsen træder i kraft den 1. juli 2024. Stk. 2. Bekendtgørelsen finder anvendelse på ansøgninger indgivet før bekendtgørelsens ikrafttræden.",
      "valid_from": "2024-05-16",
      "valid_to": null
    }
  ],
  "definitions": []
}
