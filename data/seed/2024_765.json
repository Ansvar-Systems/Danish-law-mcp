{
  "id": "2024:765",
  "type": "statute",
  "title": "Bekendtgørelse om sikkerhed ved sejlads med fritidsfartøjer samt sikkerhedskrav til fritidsfartøjer over 24 meter i længde",
  "short_name": "BEK H#LOKDOK04",
  "status": "in_force",
  "issued_date": "2024-06-20",
  "url": "https://www.retsinformation.dk/eli/lta/2024/765/xml",
  "description": "Retsinformation source. DocumentId=CQ002833; AccessionNumber=B20240076505; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Medmindre andet udtrykkeligt er bestemt, finder denne bekendtgørelse anvendelse på både nye og eksisterende fritidsfartøjer med en længe L, der er mindre end 24 m. Stk. 2. Bekendtgørelsen gælder tillige fritidsfartøjer med en længe L på 24 m og derover bygget før 1. januar 2004."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Fritidsfartøj: Et fartøj, der uanset fremdrivningsmidlet anvendes til sport eller fritidsformål, og som ikke anvendes til erhvervsmæssige formål. I tvivlstilfælde afgør Søfartsstyrelsen, om et fartøj kan anses for et fritidsfartøj. 2) Nye fartøjer: Fritidsfartøjer, der er markedsført eller taget i brug den 16. juni 1998 eller senere. 3) Eksisterende fartøjer: Fritidsfartøjer, som ikke er nye fartøjer. 4) Fritidsfartøjsdirektivet: Europa-Parlamentets og Rådets direktiv 2013/53/EU af 20. november 2013 om fritidsfartøjer og personlige fartøjer og om ophævelse af direktiv 94/25/EF, med senere ændringer. 5) Længden L: skal beregnes som 96 pct. af den totale længde på en vandlinie ved 85 pct. af den mindste dybde (moulded) målt fra køllinien, eller som længden fra forenden af stævnen til rorstammens akse beregnet på nævnte vandlinie, hvis denne længde er den største. I fartøjer med styrlastighed skal den vandlinie, på hvilken længden måles, være parallel med den tegnede vandlinie. 6) Anerkendt organisation: En af Søfartsstyrelsen autoriseret organisation, som i overensstemmelse med bestemmelserne i Søfartsstyrelsens bekendtgørelse om anerkendelse og autorisation af organisationer, som udfører inspektion og syn af skibe, udfører opgaver på Søfartsstyrelsens vegne."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Fritidsfartøjer med en længde L på 24 m og derover, som er køllagt før 1. januar 2004, og som ikke er konstrueret udelukkende til konkurrencesejlads, er omfattet af de krav til konstruktion, udstyr, syn, registrering og certifikater, der fremgår af bilag I."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Ethvert fritidsfartøj skal være forsynet med sikkerhedsudstyr i fornødent omfang under hensyntagen til årstidens vejrforhold, fartøjets type, størrelse, indretning og anvendelse samt turens længde og varighed."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Alle fritidsfartøjer, der ikke er fortøjet i havn, skal medbringe redningsveste eller svømmeveste i korrekt størrelse til samtlige personer om bord, jf. dog stk. 3 og 4. Rednings- og svømmeveste skal være SOLAS- eller EU-typegodkendt, og overensstemmelsesmærkede med enten Ratmærke eller CE-mærke. 2) Bekendtgørelse nr. 422 af 17. maj 2016 om udstyr i skibe Stk. 2. Det er fartøjets fører, der har ansvaret for, at der for hver person findes en godkendt rednings- eller svømmevest i korrekt størrelse om bord. Stk. 3. Ved konkurrence-, sø- og vandsport kan fartøjets fører vælge at følge de fastsatte sikkerhedsbestemmelser fra det relevante sø- og vandsportsforbund, i stedet for at følge bestemmelsen i stk. 1, såfremt disse udgøre en tilsvarende sikkerhed som tilsigtet efter stk. 1. Stk. 4. Dykkere, som transporteres i fartøjer omfattet af denne bekendtgørelse, kan anvende de opstigningsveste, der bruges sammen med dykkerudstyret, i stedet for rednings- eller svømmeveste. Stk. 5. Fartøjer, der under opsyn anvendes i lavvandede områder i forlystelsesparker og lignende, kan efter tilladelse fra Søfartsstyrelsen, fritages for at opfylde denne bekendtgørelse. Stk. 6. Det er fartøjets fører, der har ansvaret for, at anvisninger for brugen og vægtgrænser m.v. af den enkelte rednings- eller svømmevest til enhver tid følges."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Alle fritidsfartøjer, som ikke er omfattet af bekendtgørelse nr. 1689 af 15. december 2015 om fritidsfartøjer og personlige fartøjer, men som er udstyret med et gasanlæg til madlavning, opvarmning eller køling eller kogeapparater til sprit eller petroleum, er omfattet af de krav til gasanlæg, der fremgår af bilag II."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Søfartsstyrelsen kan efter ansøgning undtage et fritidsfartøj helt eller delvist fra kravene i denne bekendtgørelse. Ethvert sådant fritidsfartøj skal dog opfylde de sikkerhedskrav, som efter en konkret vurdering foretaget af Søfartsstyrelsen er tilstrækkelige for den fart, fartøjet er bestemt for, og som kan garantere fartøjets almindelige sikkerhed."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Såfremt bestemmelserne i denne bekendtgørelse kræver, at et bestemt tilbehør, materiale, anordning eller apparat, eller type heraf, skal anbringes eller forefindes i et fartøj, eller at der skal træffes en bestemt foranstaltning, kan Søfartsstyrelsen efter ansøgning tillade, at der anbringes eller forefindes et andet tilbehør, materiale, anordning eller apparat, eller type heraf, eller at der træffes en anden foranstaltning i fartøjet, hvis den ved afprøvning heraf eller på anden måde finder det godtgjort, at et sådant tilbehør, materiale, anordning eller apparat, eller type heraf, eller foranstaltning, sikrer et beskyttelsesniveau svarende til det, der tilstræbes efter disse bestemmelser. Stk. 2. Søfartsstyrelsen accepterer afprøvninger, der udføres af anerkendte prøveinstitutter, herunder bemyndigede organer og prøveinstitutter i andre EU-medlemsstater samt i lande, der er omfattet af EØS-aftalen eller Tyrkiet, og som giver passende og tilfredsstillende garantier af teknisk, fagmæssig og uafhængig art."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Tilladelser udstedt efter § 5, stk. 4, § 7 og § 8 skal forevises på forlangende for politiet eller andre relevante myndigheder. Tilladelsen kan tilbagekaldes af Søfartsstyrelsen, hvis forholdene giver anledning hertil."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Overtrædelse af §§ 3-8 i denne bekendtgørelse straffes med bøde eller fængsel i indtil 1 år. Stk. 2. Straffen kan stige til fængsel i indtil 2 år, hvis der 1) ved overtrædelsen er sket skade på liv eller helbred eller fremkaldt fare herfor, 2) tidligere er afgivet forbud eller påbud for samme eller tilsvarende forhold, eller 3) ved overtrædelsen er opnået eller tilsigtet en økonomisk fordel for den pågældende selv eller andre. Stk. 3. Det skal betragtes som en særlig skærpende omstændighed, at der for unge under 18 år er sket skade på liv eller helbred eller fremkaldt fare herfor, jf. stk. 2, nr. 1. Stk. 4. Sker der ikke konfiskation af udbytte, som er opnået ved overtrædelsen, skal der ved udmåling af bøde, herunder tillægsbøde, tages særligt hensyn til størrelsen af en opnået eller tilsigtet økonomisk fordel. Stk. 5. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Såfremt forholdet er omfattet af anordning om ikrafttræden for Grønland af lov om sikkerhed til søs, kan der fastsættes foranstaltninger i henhold til kriminalloven for Grønland. Stk. 2. De i § 10, stk. 2 og 3, nævnte forhold skal anses som skærpende omstændigheder. Stk. 3. Sker der ikke konfiskation af udbytte, jf. kriminallovens 3. kapitel, som er opnået ved overtrædelsen, skal der ved udmåling af bøde, herunder tillægsbøde, tages særligt hensyn til størrelsen af en opnået eller tilsigtet økonomisk fordel. Stk. 4. Er overtrædelsen begået af staten, Grønlands Selvstyre, en kommune, et kommunalt fællesskab omfattet af § 64 i landstingslov om kommunalbestyrelser og bygdebestyrelser m.v. eller en bygdebestyrelse, kan der pålægges vedkommende offentlige myndighed som sådan bødeansvar. Stk. 5. Såfremt den pågældende ikke er bosat i Grønland, eller pågældendes tilknytning til det grønlandske samfund i øvrigt har en sådan løsere karakter, at forudsætningerne for anvendelse af foranstaltninger ikke er til stede, kan sagen anlægges eller henvises til forfølgning i Danmark. jf. § 7 i kriminalloven for Grønland."
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Bekendtgørelsen træder i kraft den 1. juli 2024. Stk. 2. Bekendtgørelse nr. 1687 af 12. december 2016 om sikkerhed ved sejlads med fritidsfartøjer samt sikkerhedskrav til fritidsfartøjer over 24 meter i længde ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Medmindre andet udtrykkeligt er bestemt, finder denne bekendtgørelse anvendelse på både nye og eksisterende fritidsfartøjer med en længe L, der er mindre end 24 m. Stk. 2. Bekendtgørelsen gælder tillige fritidsfartøjer med en længe L på 24 m og derover bygget før 1. januar 2004.",
      "valid_from": "2024-06-20",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Fritidsfartøj: Et fartøj, der uanset fremdrivningsmidlet anvendes til sport eller fritidsformål, og som ikke anvendes til erhvervsmæssige formål. I tvivlstilfælde afgør Søfartsstyrelsen, om et fartøj kan anses for et fritidsfartøj. 2) Nye fartøjer: Fritidsfartøjer, der er markedsført eller taget i brug den 16. juni 1998 eller senere. 3) Eksisterende fartøjer: Fritidsfartøjer, som ikke er nye fartøjer. 4) Fritidsfartøjsdirektivet: Europa-Parlamentets og Rådets direktiv 2013/53/EU af 20. november 2013 om fritidsfartøjer og personlige fartøjer og om ophævelse af direktiv 94/25/EF, med senere ændringer. 5) Længden L: skal beregnes som 96 pct. af den totale længde på en vandlinie ved 85 pct. af den mindste dybde (moulded) målt fra køllinien, eller som længden fra forenden af stævnen til rorstammens akse beregnet på nævnte vandlinie, hvis denne længde er den største. I fartøjer med styrlastighed skal den vandlinie, på hvilken længden måles, være parallel med den tegnede vandlinie. 6) Anerkendt organisation: En af Søfartsstyrelsen autoriseret organisation, som i overensstemmelse med bestemmelserne i Søfartsstyrelsens bekendtgørelse om anerkendelse og autorisation af organisationer, som udfører inspektion og syn af skibe, udfører opgaver på Søfartsstyrelsens vegne.",
      "valid_from": "2024-06-20",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Fritidsfartøjer med en længde L på 24 m og derover, som er køllagt før 1. januar 2004, og som ikke er konstrueret udelukkende til konkurrencesejlads, er omfattet af de krav til konstruktion, udstyr, syn, registrering og certifikater, der fremgår af bilag I.",
      "valid_from": "2024-06-20",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Ethvert fritidsfartøj skal være forsynet med sikkerhedsudstyr i fornødent omfang under hensyntagen til årstidens vejrforhold, fartøjets type, størrelse, indretning og anvendelse samt turens længde og varighed.",
      "valid_from": "2024-06-20",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Alle fritidsfartøjer, der ikke er fortøjet i havn, skal medbringe redningsveste eller svømmeveste i korrekt størrelse til samtlige personer om bord, jf. dog stk. 3 og 4. Rednings- og svømmeveste skal være SOLAS- eller EU-typegodkendt, og overensstemmelsesmærkede med enten Ratmærke eller CE-mærke. 2) Bekendtgørelse nr. 422 af 17. maj 2016 om udstyr i skibe Stk. 2. Det er fartøjets fører, der har ansvaret for, at der for hver person findes en godkendt rednings- eller svømmevest i korrekt størrelse om bord. Stk. 3. Ved konkurrence-, sø- og vandsport kan fartøjets fører vælge at følge de fastsatte sikkerhedsbestemmelser fra det relevante sø- og vandsportsforbund, i stedet for at følge bestemmelsen i stk. 1, såfremt disse udgøre en tilsvarende sikkerhed som tilsigtet efter stk. 1. Stk. 4. Dykkere, som transporteres i fartøjer omfattet af denne bekendtgørelse, kan anvende de opstigningsveste, der bruges sammen med dykkerudstyret, i stedet for rednings- eller svømmeveste. Stk. 5. Fartøjer, der under opsyn anvendes i lavvandede områder i forlystelsesparker og lignende, kan efter tilladelse fra Søfartsstyrelsen, fritages for at opfylde denne bekendtgørelse. Stk. 6. Det er fartøjets fører, der har ansvaret for, at anvisninger for brugen og vægtgrænser m.v. af den enkelte rednings- eller svømmevest til enhver tid følges.",
      "valid_from": "2024-06-20",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Alle fritidsfartøjer, som ikke er omfattet af bekendtgørelse nr. 1689 af 15. december 2015 om fritidsfartøjer og personlige fartøjer, men som er udstyret med et gasanlæg til madlavning, opvarmning eller køling eller kogeapparater til sprit eller petroleum, er omfattet af de krav til gasanlæg, der fremgår af bilag II.",
      "valid_from": "2024-06-20",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Søfartsstyrelsen kan efter ansøgning undtage et fritidsfartøj helt eller delvist fra kravene i denne bekendtgørelse. Ethvert sådant fritidsfartøj skal dog opfylde de sikkerhedskrav, som efter en konkret vurdering foretaget af Søfartsstyrelsen er tilstrækkelige for den fart, fartøjet er bestemt for, og som kan garantere fartøjets almindelige sikkerhed.",
      "valid_from": "2024-06-20",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Såfremt bestemmelserne i denne bekendtgørelse kræver, at et bestemt tilbehør, materiale, anordning eller apparat, eller type heraf, skal anbringes eller forefindes i et fartøj, eller at der skal træffes en bestemt foranstaltning, kan Søfartsstyrelsen efter ansøgning tillade, at der anbringes eller forefindes et andet tilbehør, materiale, anordning eller apparat, eller type heraf, eller at der træffes en anden foranstaltning i fartøjet, hvis den ved afprøvning heraf eller på anden måde finder det godtgjort, at et sådant tilbehør, materiale, anordning eller apparat, eller type heraf, eller foranstaltning, sikrer et beskyttelsesniveau svarende til det, der tilstræbes efter disse bestemmelser. Stk. 2. Søfartsstyrelsen accepterer afprøvninger, der udføres af anerkendte prøveinstitutter, herunder bemyndigede organer og prøveinstitutter i andre EU-medlemsstater samt i lande, der er omfattet af EØS-aftalen eller Tyrkiet, og som giver passende og tilfredsstillende garantier af teknisk, fagmæssig og uafhængig art.",
      "valid_from": "2024-06-20",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Tilladelser udstedt efter § 5, stk. 4, § 7 og § 8 skal forevises på forlangende for politiet eller andre relevante myndigheder. Tilladelsen kan tilbagekaldes af Søfartsstyrelsen, hvis forholdene giver anledning hertil.",
      "valid_from": "2024-06-20",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Overtrædelse af §§ 3-8 i denne bekendtgørelse straffes med bøde eller fængsel i indtil 1 år. Stk. 2. Straffen kan stige til fængsel i indtil 2 år, hvis der 1) ved overtrædelsen er sket skade på liv eller helbred eller fremkaldt fare herfor, 2) tidligere er afgivet forbud eller påbud for samme eller tilsvarende forhold, eller 3) ved overtrædelsen er opnået eller tilsigtet en økonomisk fordel for den pågældende selv eller andre. Stk. 3. Det skal betragtes som en særlig skærpende omstændighed, at der for unge under 18 år er sket skade på liv eller helbred eller fremkaldt fare herfor, jf. stk. 2, nr. 1. Stk. 4. Sker der ikke konfiskation af udbytte, som er opnået ved overtrædelsen, skal der ved udmåling af bøde, herunder tillægsbøde, tages særligt hensyn til størrelsen af en opnået eller tilsigtet økonomisk fordel. Stk. 5. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2024-06-20",
      "valid_to": null
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Såfremt forholdet er omfattet af anordning om ikrafttræden for Grønland af lov om sikkerhed til søs, kan der fastsættes foranstaltninger i henhold til kriminalloven for Grønland. Stk. 2. De i § 10, stk. 2 og 3, nævnte forhold skal anses som skærpende omstændigheder. Stk. 3. Sker der ikke konfiskation af udbytte, jf. kriminallovens 3. kapitel, som er opnået ved overtrædelsen, skal der ved udmåling af bøde, herunder tillægsbøde, tages særligt hensyn til størrelsen af en opnået eller tilsigtet økonomisk fordel. Stk. 4. Er overtrædelsen begået af staten, Grønlands Selvstyre, en kommune, et kommunalt fællesskab omfattet af § 64 i landstingslov om kommunalbestyrelser og bygdebestyrelser m.v. eller en bygdebestyrelse, kan der pålægges vedkommende offentlige myndighed som sådan bødeansvar. Stk. 5. Såfremt den pågældende ikke er bosat i Grønland, eller pågældendes tilknytning til det grønlandske samfund i øvrigt har en sådan løsere karakter, at forudsætningerne for anvendelse af foranstaltninger ikke er til stede, kan sagen anlægges eller henvises til forfølgning i Danmark. jf. § 7 i kriminalloven for Grønland.",
      "valid_from": "2024-06-20",
      "valid_to": null
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Bekendtgørelsen træder i kraft den 1. juli 2024. Stk. 2. Bekendtgørelse nr. 1687 af 12. december 2016 om sikkerhed ved sejlads med fritidsfartøjer samt sikkerhedskrav til fritidsfartøjer over 24 meter i længde ophæves.",
      "valid_from": "2024-06-20",
      "valid_to": null
    }
  ],
  "definitions": []
}
