{
  "id": "2024:1610",
  "type": "statute",
  "title": "Bekendtgørelse om ledelse og styring af fondsmæglerselskaber m.fl.",
  "short_name": "BEK H#LOKDOK04",
  "status": "in_force",
  "issued_date": "2024-12-10",
  "url": "https://www.retsinformation.dk/eli/lta/2024/1610/xml",
  "description": "Retsinformation source. DocumentId=CQ003048; AccessionNumber=B20240161005; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på fondsmæglerselskaber, der ikke opfylder alle betingelserne for at kunne betegnes som små og ikke indbyrdes forbundne investeringsselskaber, jf. artikel 12, stk. 1, i Europa-Parlamentet og Rådets forordning om tilsynsmæssige krav til investeringsselskaber, jf. dog stk. 5, 6 og 8. Stk. 2. Bekendtgørelsen finder anvendelse på filialer her i landet af investeringsselskaber, der er meddelt tilladelse i et land uden for den Europæiske Union, som Unionen ikke har indgået aftale med på det finansielle område, med de tilpasninger, som filialforholdet nødvendiggør, eller som er fastsat i henhold til international aftale. Stk. 3. Fondsmæglerselskaber omfattet af stk. 1, der kun har tilladelse til at udføre visse nærmere afgrænsende tjenesteydelser, skal følge bekendtgørelsens regler på de områder, som virksomheden har tilladelse til. Stk. 4. Bekendtgørelsen finder anvendelse på fondsmæglerholdingvirksomheder med de tilpasninger, som koncernforholdet nødvendiggør. Stk. 5. For fondsmæglerselskaber, der opfylder alle betingelserne for at kunne betegnes som små og ikke indbyrdes forbundne investeringsselskaber, jf. artikel 12, stk. 1, i Europa-Parlamentets og Rådets forordning om tilsynsmæssige krav til investeringsselskaber finder alene § 2, § 3, stk. 1, nr. 1-7, 9 og 11-13, § 4, stk. 1-3, 5 og 6, § 5, § 8, stk. 4, 5 og 9, § 20 og bilag 3 anvendelse. Stk. 6. Kravene i denne bekendtgørelse finder anvendelse på individuelt og konsolideret niveau, jf. § 1 a, stk. 3 og 4, i lov om fondsmæglerselskaber og investeringsservice og -aktiviteter. Det gælder alene fondsmæglerselskaber, der ikke opfylder betingelserne for små og ikke indbyrdes forbundne fondsmæglerselskaber, jf. stk. 1. Stk. 7. Bilag 3 finder ikke anvendelse på fondsmæglerholdingvirksomheder. Stk. 8. Med undtagelse af bekendtgørelsens bilag 3 finder bekendtgørelsen ikke anvendelse på fondsmæglerselskaber omfattet af § 1, stk. 2, i lov om fondsmæglerselskaber og investeringsservice og -aktiviteter."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Bestyrelsen henholdsvis direktionen i et fondsmæglerselskab eller en fondsmæglerholdingvirksomhed skal træffe foranstaltninger, der er tilstrækkelige til, at fondsmæglerselskabet eller fondsmæglerholdingvirksomheden drives betryggende. Stk. 2. Bestyrelsen henholdsvis direktionen skal med henblik på overholdelse af stk. 1 gennemføre foranstaltninger, der er tilstrækkelige for, at bekendtgørelsen overholdes. Foranstaltningerne skal tage højde for fondsmæglerselskabets eller fondsmæglerholdingvirksomhedens forretningsmodel samt 1) størrelsen af balancen for fondsmæglerselskabet eller fondsmæglerholdingvirksomheden og dets datterselskaber inden for den tilsynsmæssige konsoliderings anvendelsesområde, 2) om værdien af fondsmæglerselskabets aktiver i og uden for balancen i gennemsnit er lig med eller mindre end 100 mio. EUR over den fireårige periode umiddelbart forud for det givne regnskabsår, 3) aktiverne under forvaltning, 4) om fondsmæglerselskabet er autoriseret til at opbevare kunders penge eller aktiver, 5) de beskyttede og administrerede aktiver, 6) mængden af behandlede kundeordrer, 7) omfanget af daglige handelsstrømme, 8) fondsmæglerselskabets geografiske tilstedeværelse og størrelsen af dets aktiviteter i hver jurisdiktion, herunder i tredjelandsjurisdiktioner, 9) fondsmæglerselskabets retlige form, herunder om fondsmæglerselskabet er en del af en koncern og i så fald proportionalitetsvurderingen for koncernen, jf. stk. 2, 1. pkt., 10) hvorvidt fondsmæglerselskabet er børsnoteret, 11) hvorvidt fondsmæglerselskabet eller fondsmæglerholdingvirksomheden har tilladelse til at anvende interne modeller til beregning af kapitalkrav, f.eks. metoden med interne ratings, 12) typen af godkendte aktiviteter, de tjenesteydelser, som fondsmæglerselskabet udfører, eksempelvis afsnit A og B i bilag 1 til lov om fondsmæglerselskaber og investeringsservice og -aktiviteter, og andre tjenester, herunder clearingtjenester, som investeringsselskabet udfører, 13) forretningsstrategistrategi, forretningsaktiviteternes art og kompleksitet og fondsmæglerselskabets organisatoriske struktur, 14) fondsmæglerselskabets risikostrategi, risikoappetit og faktiske risikoprofil, jf. § 67, stk. 1, nr. 2, i lov om fondsmæglerselskaber og investeringsservice og –aktiviteter, også under hensyntagen til resultatet af SREP-kapitalvurderingen og SREP-likviditetsvurderingen, 15) fondsmæglerselskabets ejerskabs- og finansieringsstruktur, 16) kundetypen, 17) de finansielle instrumenters eller kontrakters kompleksitet, 18) de outsourcede funktioner og distributionskanaler, og 19) de eksisterende it-systemer, herunder systemer til forretningskontinuitet og outsourcede funktioner på dette område."
    },
    {
      "provision_ref": "3:3",
      "chapter": "3",
      "section": "3",
      "content": "§ 3. Bestyrelsen skal som led i varetagelsen af den overordnede og strategiske ledelse af et fondsmæglerselskab eller en fondsmæglerholdingvirksomhed 1) træffe beslutning om en forretningsmodel, der tager udgangspunkt i de forhold, der er nævnt under § 2, stk. 2, 2) på grundlag af forretningsmodellen træffe beslutning om politikker, jf. § 4, 3) løbende, dog mindst én gang om året, foretage en vurdering af de enkelte og samlede risici, jf. § 5, herunder tage stilling til, om risiciene er acceptable, 4) vurdere og træffe beslutning om budgetter, kapital, likviditet, væsentlige dispositioner, særlige risici og overordnede forsikringsforhold, 5) vurdere om direktionen varetager sine opgaver på en betryggende måde og i overensstemmelse med den fastlagte risikoprofil, jf. § 67, stk. 1, nr. 2, i lov om fondsmæglerselskaber og investeringsservice og -aktiviteter, de fastlagte politikker, jf. § 4 og retningslinjerne til direktionen, jf. § 6, og træffe passende foranstaltninger, hvis dette ikke er tilfældet, 6) sikre at fondsmæglerselskabet eller fondsmæglerholdingvirksomheden har en klar organisatorisk struktur med en veldefineret ansvarsfordeling under hensyntagen til fondsmæglerselskabets eller fondsmæglerholdingvirksomhedens forretningsmodel og risikoprofil, 7) træffe beslutning om frekvensen for og omfanget af direktionens rapportering og information til bestyrelsen således, at bestyrelsen har et indgående overblik over fondsmæglerselskabet eller fondsmæglerholdingvirksomheden og dens risici, og at rapporteringen i øvrigt er fyldestgørende for bestyrelsens arbejde, 8) løbende og mindst én gang om året træffe beslutning om fondsmæglerselskabets eller fondsmæglerholdingvirksomhedens individuelle solvensbehov, jf. § 120, stk. 2, i lov om fondsmæglerselskaber og investeringsservice og -aktiviteter, 9) tilrettelægge sit arbejde således, at ledelsen af fondsmæglerselskabet er betryggende, jf. bilag 3, 10) sikre, at fondsmæglerselskabet eller fondsmæglerholdingvirksomheden har en betryggende offentliggørelses- og kommunikationsproces, 11) godkende fondsmæglerselskabets eller fondsmæglerholdingvirksomhedens it-strategi, 12) udføre risikoudvalgets opgaver og roller, hvis der ikke er nedsat sådanne udvalg, jf. § 80, stk. 1, i lov om fondsmæglerselskaber og investeringsservice og -aktiviteter og 13) sikre, hvis relevant, at risikostyringsfunktionens, hvor en sådan er oprettet, advarsler og betænkeligheder dokumenteres, og at fondsmæglerselskabet eller fondsmæglerholdingvirksomheden har procedurer herfor. Stk. 2. Bestyrelsen skal sikre, at den har det fornødne informationsgrundlag til at kunne træffe beslutninger om de forhold, der fremgår af stk. 1."
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Fondsmæglerselskabets eller fondsmæglerholdingvirksomhedens politikker, jf. § 3, stk. 1, nr. 2, skal indeholde virksomhedens overordnede strategiske mål for de pågældende risikoområder, herunder identifikation og afgrænsning af de risici, som fondsmæglerselskabet eller fondsmæglerholdingvirksomheden ønsker at påtage sig på de pågældende områder, og anvisninger på, hvordan de strategiske mål opnås. Stk. 2. Identifikation og afgrænsning af risici efter stk. 1 skal som minimum indeholde en konkret stillingtagen til: 1) Væsentlige kilder til og virkninger af kunderisici og eventuel væsentlig indvirkning på kapitalgrundlaget. 2) Væsentlige kilder til og virkninger af markedsrisici og eventuel væsentlig indvirkning på kapitalgrundlaget. 3) Væsentlige kilder til og virkninger af fondsmæglerselskabets eller fondsmæglerholdingvirksomhedens risici, navnlig dem, der kan have betydelig negativ indvirkning på det til rådighed værende kapitalgrundlag. Dette omfatter, hvis det er relevant: a) Væsentlige ændringer i bogført værdi af aktiver, herunder krav mod tilknyttede agenter. b) Sammenbrud hos kunder eller modparter. c) Positioner i finansielle instrumenter, i fremmed valuta og i råvarer. d) Forpligtelser over for ydelsesbaserede pensionsordninger. 4) Likviditetsrisikoen inden for relevante tidshorisonter for at sikre, at fondsmæglerselskabet eller fondsmæglerholdingvirksomheden opretholder tilstrækkelige likvide midler, herunder for så vidt angår håndtering af væsentlige risikokilder, jf. nr. 1-3. Stk. 3. Politikkerne skal, hvor det er relevant, mindst omfatte følgende: 1) Politik for operationelle risici, jf. bilag 2. 2) Politik for forsikringsmæssig afdækning af risici. 3) Politik for likviditetsstyring, herunder en beredskabsplan i tilfælde af utilstrækkelig eller manglende likviditet. 4) Politik for koncentrationsrisiko. 5) Politik for interne interessekonflikter. 6) Øvrige risikoområder, som bestyrelsen vurderer, er af betydning for fondsmæglerselskabet eller fondsmæglerholdingvirksomheden. Stk. 4. For fondsmæglerselskaber, der handler for egen regning, skal politikkerne også omfatte markedsrisiko, jf. bilag 1. Stk. 5. Ved opfyldelse af kravene i stk. 3, nr. 1, er fondsmæglerselskaber, der opfylder alle betingelserne for at kunne betegnes som små og ikke indbyrdes forbundne investeringsselskaber, jf. artikel 12, stk. 1, i Europa-Parlamentets og Rådets forordning om tilsynsmæssige krav til investeringsselskaber, ikke omfattet af bilag 2. Stk. 6. Fondsmæglerselskabets eller fondsmæglerholdingvirksomhedens politikker, jf. stk. 3, nr. 1, og stk. 4, samt i relevant omfang stk. 3, nr. 2-6, skal tillige indeholde retningslinjer for de risici, der udspringer af miljømæssige, sociale og ledelsesmæssige forhold, som fondsmæglerselskabet eller fondsmæglerholdingvirksomheden ønsker at påtage sig. Stk. 7. Fondsmæglerselskabets eller fondsmæglerholdingvirksomhedens politikker skal være forsvarlige i forhold til fondsmæglerselskabets eller fondsmæglerholdingvirksomhedens indtjening og kapitalgrundlag."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Ved opfyldelse af § 3, stk. 1, nr. 3, skal bestyrelsen løbende vurdere, om fondsmæglerselskabets eller fondsmæglerholdingvirksomhedens politikker, jf. § 4, og retningslinjerne til direktionen, jf. § 6, afspejler fondsmæglerselskabets eller fondsmæglerholdingvirksomhedens kompleksitet, risikoprofil, arbejdsområde og den risikotolerance, som bestyrelsen har fastsat. Vurderingen skal ligeledes afspejle fondsmæglerselskabets eller fondsmæglerholdingvirksomhedens betydning i de lande, hvor der udøves aktiviteter. Hvis der er oprettet en risikostyringsfunktion, skal den risikoansvarliges rapport indgå i bestyrelsens samlede vurderingsgrundlag. Stk. 2. Vurderingen efter stk. 1 skal desuden indeholde en stillingtagen til: 1) Væsentlige kilder til og virkninger af kunderisici og eventuel væsentlig indvirkning på kapitalgrundlaget. 2) Væsentlige kilder til og virkninger af markedsrisici og eventuel væsentlig indvirkning på kapitalgrundlaget. 3) Væsentlige kilder til og virkninger af fondsmæglerselskabets eller fondsmæglerholdingvirksomhedens risici, navnlig dem, der kan have betydelig negativ indvirkning på det til rådighed værende kapitalgrundlag. Dette omfatter, hvis det er relevant: a) Væsentlige ændringer i bogført værdi af aktiver, herunder krav mod tilknyttede agenter. b) Sammenbrud hos kunder eller modparter. c) Positioner i finansielle instrumenter, i fremmed valuta og i råvarer. d) Forpligtelser over for ydelsesbaserede pensionsordninger. 4) Likviditetsrisikoen inden for relevante tidshorisonter for at sikre, at fondsmæglerselskabet eller fondsmæglerholdingvirksomheden opretholder tilstrækkelige likvide midler, herunder for så vidt angår håndtering af væsentlige risikokilder, jf. nr. 1-3. 5) Om fondsmæglerselskabet eller fondsmæglerholdingvirksomheden har et betryggende antal medarbejdere og kompetencer på risikobehæftede aktiviteter. 6) Om fondsmæglerselskabet eller fondsmæglerholdingvirksomheden har betryggende it-systemer. 7) Om fondsmæglerselskabet eller fondsmæglerholdingvirksomheden har betryggende procedurer for hurtig og effektiv kommunikation på tværs af fondsmæglerselskabet eller fondsmæglerholdingvirksomheden og koncernen."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Bestyrelsen skal udarbejde skriftlige retningslinjer til direktionen på grundlag af risikovurderingen, jf. § 5, og i henhold til de politikker, der er vedtaget i medfør af § 4. Bestyrelsens retningslinjer til direktionen skal tillige udstedes i overensstemmelse med kravene på markedsrisiko-, operationel risikoområdet, jf. bilag 1-2. Stk. 2. Retningslinjerne efter stk. 1 skal angive, hvilke beslutninger direktionen kan foretage som led i dens stilling, og hvilke beslutninger direktionen kan træffe med efterfølgende orientering af bestyrelsen. Stk. 3. Retningslinjerne efter stk. 1 skal 1) indeholde kontrollerbare grænser for størrelsen af de risici, som direktionen er bemyndiget til at tage på fondsmæglerselskabets eller fondsmæglerholdingvirksomhedens vegne, og 2) fastlægge principperne for, hvordan udnyttelse af grænserne for hver type af risiko opgøres, herunder for hvordan risiko fra finansielle instrumenter og midler, der på fondsmæglerselskabets eller fondsmæglerholdingvirksomhedens vegne forvaltes af eksterne porteføljeforvaltere, indgår i den samlede risikoopgørelse. Stk. 4. Retningslinjernes grænser på markedsrisiko- og likviditetsrisikoområdet, jf. bilag 1, skal utvetydigt angive størrelsen af den enkelte fastsatte grænse for risiko for eksempel som absolutte tal, eller ved at risikoen sættes i forhold til fondsmæglerselskabets eller fondsmæglerholdingvirksomhedens kapitalgrundlag. Stk. 5. Retningslinjerne må kun undtagelsesvis give mulighed for, at direktionen kan disponere risici i en størrelsesorden, der ligger udenfor den fastlagte risikoprofil, jf. § 67, stk. 1, nr. 2, i lov om fondsmæglerselskaber og investeringsservice og -aktiviteter og retningslinjernes grænser, hvis forudsætningerne herfor fremgår af retningslinjerne. Kan bestyrelsen ikke fastlægge disse forudsætninger, må forudgående beføjelser til overskridelser af retningslinjernes grænser ikke gives til direktionen. Stk. 6. Bestyrelsen skal ved udformningen af retningslinjerne sikre, at direktøren og direktionens medlemmer tilsammen besidder den fornødne viden og erfaring til at anvende de beføjelser, som retningslinjerne indeholder, på en for fondsmæglerselskabet eller fondsmæglerholdingvirksomheden betryggende måde. Stk. 7. Det skal fremgå af retningslinjerne, hvordan og hvor hyppigt rapportering til bestyrelsen skal ske. Det skal fremgå, hvordan og hvor hyppigt direktionen skal rapportere på de områder, hvor bestyrelsen har fastsat grænser for direktionen, eller hvor der er fastsat grænser i lovgivningen."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Bestyrelsen må ikke henlægge bestyrelsens overordnede ledelsesopgaver, jf. §§ 3-5, eller opgaver, der i øvrigt er af usædvanlig art eller af stor betydning for fondsmæglerselskabet eller fondsmæglerholdingvirksomheden til direktionen, herunder følgende beføjelser: 1) Bevilling af usædvanlige eller betydende eksponeringer, jf. dog § 117, stk. 1, 3. og 4. pkt., i lov om aktie- og anpartsselskaber, og eksponeringer omfattet af § 88 i lov om fondsmæglerselskaber og investeringsservice og -aktiviteter. 2) Den årlige gennemgang af større aktiver og passiver, jf. principperne i § 115, nr. 1, i lov om aktie- og anpartsselskaber. 3) Ansættelse af direktion og intern revisionschef. 4) Beslutning om principper for opgørelse af risici, jf. § 6, stk. 3, nr. 2, herunder anvendelse af interne modeller, der ikke er omfattet af nr. 5. 5) Beslutning om ansøgning om godkendelse af interne modeller til opgørelse af fondsmæglerselskabets eller fondsmæglerholdingvirksomhedens solvens, jf. Europa-Parlamentets og Rådets forordning om tilsynsmæssige krav til kreditinstitutter og investeringsselskaber og Europa-Parlamentets og Rådets forordning om tilsynsmæssige krav til investeringsselskaber. 6) Beslutning om fondsmæglerselskabets eller fondsmæglerholdingvirksomhedens individuelle solvensbehov, jf. § 120, stk. 2, i lov om fondsmæglerselskaber og investeringsservice og -aktiviteter."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Direktionen skal forestå den daglige ledelse af fondsmæglerselskabet eller fondsmæglerholdingvirksomheden i overensstemmelse med bilag 1 og 2, og de politikker og retningslinjer, som er vedtaget og givet af bestyrelsen, jf. §§ 4 og 6, samt eventuelle andre mundtlige eller skriftlige beslutninger og anvisninger fra bestyrelsen. Stk. 2. Direktionen skal sikre, at de politikker og retningslinjer, som er vedtaget af bestyrelsen, jf. §§ 4 og 6, implementeres i fondsmæglerselskabets eller fondsmæglerholdingvirksomhedens daglige drift. Stk. 3. Direktionen skal videregive information til bestyrelsen, som bestyrelsen anmoder om, samt information som direktionen vurderer, kan være af betydning for bestyrelsens arbejde. Stk. 4. Direktionen skal videregive information til den complianceansvarlige og compliancefunktionen og, hvis fondsmæglerselskabet eller fondsmæglerholdingvirksomheden har nedsat en risikostyringsfunktion, den risikoansvarlige og risikostyringsfunktionen, hvis direktionen vurderer, at informationen kan være af betydning for den risikoansvarliges og den complianceansvarliges arbejde. Stk. 5. Direktionen har det daglige ledelsesmæssige ansvar for, at fondsmæglerselskabet eller fondsmæglerholdingvirksomheden kun træffer dispositioner, som direktionen og medarbejdere i fornødent omfang kan vurdere risiciene ved og konsekvenserne af. Stk. 6. Direktionen skal sikre, at der er procedurer for dokumentation af væsentlige beslutninger i organisationen. Stk. 7. Direktionen skal godkende fondsmæglerselskabets eller fondsmæglerholdingvirksomhedens forretningsgange, jf. § 13, stk. 1, eller udpege en eller flere personer eller organisatoriske enheder med den nødvendige faglige viden til at gøre dette. Stk. 8. Direktionen skal sikre, at der er retningslinjer for, hvilke tiltag der skal iværksættes i forbindelse med alvorlige driftsforstyrrelser og en nøglemedarbejders fratrædelse. Stk. 9. Direktionen skal sikre udarbejdelse af fondsmæglerselskabets eller retningslinjer for udvikling og godkendelse af nye tjenesteydelser og produkter, der kan medføre væsentlige risici for fondsmæglerselskabet eller fondsmæglerholdingvirksomheden, modparter eller kunder, herunder ændringer i eksisterende produkter, hvorved produktets risikoprofil ændres væsentligt. Direktionen skal godkende retningslinjerne. Stk. 10. Direktionen skal mindst én gang om året vurdere kvaliteten af data, som er væsentlige for fondsmæglerselskabets eller fondsmæglerholdingvirksomhedens styring, og iværksætte nødvendige tiltag, hvis direktionen finder kvaliteten utilstrækkelig. Stk. 11. Direktionen skal løbende overvåge, udfordre og føre tilsyn med, at ledende medarbejderes arbejde i organisationen udføres i overensstemmelse med de retningslinjer, som er givet, herunder at der sker betryggende rapportering, jf. §§ 17 og 18. Stk. 12. Direktionen skal foretage en tilstrækkelig undersøgelse af forholdene, hvis den får mistanke om medarbejderes samarbejde med kunder, leverandører eller andre eksterne parter om deltagelse i kriminalitet eller får mistanke om medarbejderes kendskab til kunders, leverandørers eller andre eksterne parters kriminalitet. Direktionen skal ved sådan en mistanke vurdere, hvilke opgaver pågældende medarbejdere skal varetage."
    },
    {
      "provision_ref": "5:9",
      "chapter": "5",
      "section": "9",
      "content": "§ 9. Direktionen for fondsmæglerselskabet eller fondsmæglerholdingvirksomheden skal sikre, at fondsmæglerselskabet eller fondsmæglerholdingvirksomheden er indrettet i organisatoriske enheder med klart definerede opgaver, herunder skal alle medarbejdere have klare beføjelser, ansvarsområder og referencelinjer. Det skal være klart for de enkelte enheder og medarbejdere, hvilke opgaver, der skal udføres, og hvordan opgaverne skal udføres. Stk. 2. Direktionen skal sikre, at de organisatoriske enheder er bemandet ressource- og kompetencemæssigt således, at enhederne på betryggende vis kan løse de opgaver, det påhviler enhederne at udføre. Stk. 3. Direktionen for fondsmæglerselskabet eller fondsmæglerholdingvirksomheden skal sikre, at fondsmæglerselskabet eller fondsmæglerholdingvirksomheden har foranstaltninger, der sikrer, at eventuel manglende overholdelse af politikker, jf. § 4, og forretningsgange, jf. § 13, indgår i ledelsens vurdering af de organisatoriske enheders og medarbejdernes løsning af deres respektive opgaver."
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Fondsmæglerselskabet eller fondsmæglerholdingvirksomheden skal være indrettet, så den information, der skal tilgå bestyrelse, direktion, ledelse på øvrige organisatoriske niveauer, den risikoansvarlige og risikostyringsfunktionen, hvis en sådan er oprettet og den complianceansvarlige og compliancefunktionen, tilgår disse i retvisende og dækkende form for disses arbejde, herunder inden for tidsmæssige rammer og i en form, der sikrer, at eventuelle foranstaltninger kan sættes i værk uden unødigt ophold."
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Direktionen for fondsmæglerselskabet eller fondsmæglerholdingvirksomheden skal sikre, at 1) der foreligger en forretningsgang for identifikation, vurdering, håndtering og afhjælpning eller forebyggelse af faktiske og potentielle interne interessekonflikter, herunder interessekonflikter og effektiv funktionsadskillelse inden for markeds- og likviditetsrisikoområdet samt it-sikkerhed og -risikostyringsområdet, 2) fondsmæglerselskabet eller fondsmæglerholdingvirksomheden er indrettet, så der er betryggende funktionsadskillelse, f.eks. ved at overlade modstridende aktiviteter inden for behandlingen af transaktioner eller ved levering af tjenesteydelser til forskellige personer eller overdrage tilsyns- eller indberetningsansvar for modstridende aktiviteter til forskellige personer, og 3) fondsmæglerselskabet eller fondsmæglerholdingvirksomheden er indrettet, så der er klart definerede rapporteringslinjer. Stk. 2. Fondsmæglerselskabets eller fondsmæglerholdingvirksomhedens afvikling af transaktioner udarbejdelse af resultat- og risikoopgørelser, kontrol og rapportering må kun udføres i samme enhed, hvis dette kan anses for betryggende, jf. § 2, og under hensyntagen til arten af enhedens øvrige opgaver. Stk. 3. I fondsmæglerselskaber eller fondsmæglerholdingvirksomheder, hvor der ikke opretholdes funktionsadskillelse i overensstemmelse med stk. 1, nr. 2, skal der, jf. § 2, indføres foranstaltninger, der skal sikre, at der ikke påføres fondsmæglerselskabet eller fondsmæglerholdingvirksomheden unødige risici eller tab."
    },
    {
      "provision_ref": "6:12",
      "chapter": "6",
      "section": "12",
      "content": "§ 12. Direktionen skal sikre, at fondsmæglerselskabet eller fondsmæglerholdingvirksomheden er indrettet, så de enkelte enheder og medarbejderne har de forretningsgange, systemer og øvrige redskaber til rådighed, der er nødvendige for udførelsen af deres opgaver."
    },
    {
      "provision_ref": "6:13",
      "chapter": "6",
      "section": "13",
      "content": "§ 13. Direktionen skal sikre, at fondsmæglerselskabet eller fondsmæglerholdingvirksomheden har forretningsgange på alle væsentlige aktivitetsområder, herunder på likviditetsområdet og på it-området samt at der foreligger fornøden dokumentation for selskabets aktiviteter. Aktiviteter, der vedrører fondsmæglerselskabet eller fondsmæglerholdingvirksomheden i dens egenskab af finansiel virksomhed, anses som udgangspunkt for væsentlige. Stk. 2. Forretningsgangene skal som minimum 1) være lettilgængelige og overskuelige, 2) på fyldestgørende måde beskriver de aktiviteter, der skal udføres, herunder sikre at lovgivningen og anden relevant regulering samt de politikker og retningslinjer, som bestyrelsen har vedtaget i overensstemmelse med §§ 4 og 6, efterleves og overholdes, 3) angive, hvilken organisatorisk enhed, personer eller grupper af personer der skal udføre de enkelte opgaver eller delopgaver, og 4) opdateres løbende ved ændring i interne forhold eller i relevant regulering. Stk. 3. Med henblik på opfyldelse af stk. 1 skal direktionen sikre, at der er fornøden dokumentation for fondsmæglerselskabets eller fondsmæglerholdingvirksomhedens aktiviteter, herunder at der er forretningsgange for følgende: 1) I hvilket omfang beslutninger, beføjelser, udførte opgaver og forretninger samt opståede hændelser skal dokumenteres. 2) I hvilken form dokumentationen skal ske. 3) Hvordan der sikres tilgængelighed til dokumentationen. 4) Hvor længe dokumentationen skal opbevares. 5) Hvis relevant, til hvem dokumentationen kan og skal videregives. Stk. 4. Foreligger forretningsgangene elektronisk, skal direktionen sikre, at de nødvendige forretningsgange er tilgængelige i tilfælde af systemnedbrud i fondsmæglerselskabet eller fondsmæglerholdingvirksomheden. Dokumentationen, jf. stk. 1, skal foreligge enten skriftligt eller elektronisk."
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Direktionen skal sikre, at fondsmæglerselskabet eller fondsmæglerholdingvirksomheden har en god regnskabsmæssig praksis. Det indebærer blandt andet, at 1) fondsmæglerselskabet eller fondsmæglerholdingvirksomheden kan dokumentere, at offentliggjorte års- og delårsrapporter, herunder alle enkeltposter og noter, er udarbejdet i overensstemmelse med det regelsæt, der gælder for den pågældende rapport, og 2) fondsmæglerselskabet eller fondsmæglerholdingvirksomheden indhenter nødvendig information til brug for udarbejdelse af års- og delårsrapporter, herunder al relevant information til brug for fastlæggelse af regnskabsposter, der baseres på regnskabsmæssige skøn."
    },
    {
      "provision_ref": "7:15",
      "chapter": "7",
      "section": "15",
      "content": "§ 15. Bestyrelsen, direktionen og øvrige ledelsesniveauer skal dokumentere, når de videregiver beføjelser. Proceduren for at videregive beføjelser skal fremgå af forretningsgangene, jf. § 13. Stk. 2. Videregivelse af beføjelser må kun ske til medarbejdere, der har den fornødne viden, indsigt og erfaring til betryggende at kunne anvende beføjelserne. Stk. 3. Videregivne beføjelser skal som minimum angive 1) arten og størrelsen af den eller de videregivne beføjelser, 2) principperne for opgørelse af udnyttelse af beføjelserne, 3) hvilke produkter eller handlinger beføjelsen omfatter, 4) eventuelle supplerende grænser for risiko samt principperne for opgørelse af sådanne beføjelser, der opfylder kravene i § 6, stk. 3, og 5) hvordan, hvor ofte og af hvilken medarbejder eller organisatorisk enhed, der er ansvarlig for at foretage rapportering af den eller de videregivne beføjelser, samt til hvem rapportering skal ske. Stk. 4. Ingen kan videregive beføjelser, der går udover de beføjelser, den pågældende selv har modtaget. Summen af videregivne beføjelser, herunder beføjelser givet til grupper af medarbejdere, må ikke overstige de beføjelser, som fremgår af bestyrelsens retningslinjer, jf. § 6, til direktionen. Stk. 5. Er der fastsat supplerende risikomål i forbindelse med videregivne beføjelser, skal den, der afgiver beføjelserne, sikre sig, at anvendelse af de supplerende risikomål finder sted på en måde, der sikrer, at der ikke sker overskridelse af øvrige tildelte beføjelser."
    },
    {
      "provision_ref": "7:16",
      "chapter": "7",
      "section": "16",
      "content": "§ 16. Direktionen skal sikre, at der foretages kontrol af alle væsentlige risikobehæftede opgaver, herunder af 1) overholdelse af samtlige grænser fastsat af bestyrelsen i henhold til § 6, stk. 3, nr. 1, og grænser fastsat i lovgivningen, 2) overholdelse af videregivne beføjelser jf. § 15, 3) dispositioner, hvor fondsmæglerselskabet eller fondsmæglerholdingvirksomheden handler i henhold til fuldmagt fra kunder eller modparter, og hvor fondsmæglerselskabet eller fondsmæglerholdingvirksomheden har forpligtet sig til at overholde grænser for risici, herunder placeringsgrænser, 4) dispositioner, hvor fondsmæglerselskabet eller fondsmæglerholdingvirksomheden har forpligtet sig til at overholde grænser for risici aftalt med modparter, for eksempel i rammeaftaler om handel med finansielle instrumenter, 5) indsamling og behandling af data, som fondsmæglerselskabet eller fondsmæglerholdingvirksomheden anvender som grundlag for at vurdere risici og træffe forretningsmæssige beslutninger, og 6) andre opgaver, som af anden årsag kan medføre væsentlige økonomiske eller andre væsentlige risici for fondsmæglerselskabet eller fondsmæglerholdingvirksomheden, herunder disponering af fondsmæglerselskabets eller fondsmæglerholdingvirksomhedens konti og opgaver i forbindelse med fremskaffelse eller udarbejdelse af grundlag for regnskab og fastsættelse af fondsmæglerselskabets eller fondsmæglerholdingvirksomhedens individuelle solvensbehov. Stk. 2. Direktionen skal sikre, at kontrollen udføres af en anden enhed end den, der har udført opgaven, jf. § 11, stk. 1, medmindre kontrollen har karakter af afstemning, overvågning af om forretningsgange overholdes, fejlfinding eller lignende, og kontrollen i det konkrete tilfælde er betryggende. Stk. 3. Direktionen skal sikre, at der foretages kontroller omfattet af stk. 1, med passende intervaller, afhængigt af fondsmæglerselskabets eller fondsmæglerholdingvirksomhedens størrelse, den enkelte risikos væsentlighed og størrelse set i forhold til fondsmæglerselskabets eller fondsmæglerholdingvirksomhedens forretningsmodel, aktivitetsområde, kompleksiteten af de pågældende risici og fondsmæglerselskabets eller fondsmæglerholdingvirksomhedens kapitalforhold. Stk. 4. Direktionen skal sikre, at administrative opgaver udføres på en betryggende og ensartet måde, og at forretningsgange m.v. bliver overholdt."
    },
    {
      "provision_ref": "7:17",
      "chapter": "7",
      "section": "17",
      "content": "§ 17. Direktionen skal sikre, at der løbende sker skriftlig og betryggende rapportering på alle relevante ledelsesmæssige niveauer om overholdelsen og udnyttelsen af væsentlige grænser for risikotagning, der fremgår af bestyrelsens vedtagne politikker jf. § 4, retningslinjer, jf. § 6 eller i den videregivne beføjelse, jf. § 15. Stk. 2. Direktionen skal sikre, at der sker rapportering om overholdelse af de grænser, der er fastsat i lovgivningen for risiko på de områder, hvor dette er relevant for fondsmæglerselskabet eller fondsmæglerholdingvirksomheden. Rapporteringen skal omfatte risici, der styres på fondsmæglerselskabets eller fondsmæglerholdingvirksomhedens vegne af porteføljeforvaltere. Stk. 3. Direktionen skal, hvor det er relevant, tillige sikre, at der rapporteres til bestyrelsen på markedsrisiko-, operationel risikoområdet, jf. bilag 1 og 2. Stk. 4. Rapporteringen, jf. stk. 1-3, skal ske i overskuelig form og give bestyrelse, direktion og øvrige ledelsesniveauer, der har videregivet beføjelser, jf. § 15, oplysning om den aktuelle udnyttelse af de væsentlige grænser og om udnyttelsen over tid. Uanset 1. pkt. og stk. 1 skal der ske rapportering om overskridelse af en eller flere grænser. Stk. 5. Anvender fondsmæglerselskabet eller fondsmæglerholdingvirksomheden interne modeller til opgørelse af risici, skal direktionen sikre, at rapporteringen omfatter relevante back-tests til dokumentation af modellens pålidelighed. Stk. 6. Rapportering om videregivne beføjelser, jf. § 15, herunder overskridelse af disse, skal ske til den, der har afgivet beføjelserne med intervaller, der afspejler afgiverens involvering i den daglige disponering, og som fremgår af beføjelserne. Overskridelsen skal sædvanligvis rapporteres senest dagen efter, at overskridelsen er konstateret."
    },
    {
      "provision_ref": "7:18",
      "chapter": "7",
      "section": "18",
      "content": "§ 18. Direktionen skal sikre, at der sker rapportering om andre væsentlige forhold, der ikke er omfattet af beføjelser fastsat i retningslinjerne, jf. §§ 6 og i videregivne beføjelser, jf. § 15, jf. stk. 2, herunder rapportering vedrørende afstemningsfejl, tab som følge af operationelle forhold, fejl i regnskab eller budgetter, nøglepersoners fratræden, mulige lovovertrædelser, mangelfulde kontroller, uhensigtsmæssig adfærd eller andre uregelmæssigheder. Stk. 2. Direktionen skal sikre, at fondsmæglerselskabets eller fondsmæglerholdingvirksomhedens forretningsgange i videst muligt omfang indeholder anvisninger om, hvilke forhold der skal eller bør rapporteres om, og til hvem rapporteringen skal foretages, herunder skal det fremgå, om rapportering i særlige tilfælde kan eller skal ske til andre end den pågældendes daglige leder eller dennes leder."
    },
    {
      "provision_ref": "7:19",
      "chapter": "7",
      "section": "19",
      "content": "§ 19. Deltagelse i securitiseringsaktiviteter som defineret i artikel 4, stk. 1, nr. 61, i Europa-Parlamentets og Rådets forordning (EU) nr. 575/2013 af 26. juni 2013 om tilsynsmæssige krav til kreditinstitutter og investeringsselskaber kan ske ved, at 1) virksomheden eksponeres mod securitiseringspositioner, herunder eksponeringer fra investering i securitiseringspositioner eller udbud af kreditrisikoafdækning, eller 2) virksomheden selv eller i samarbejde med andre etablerer eller arrangerer securitiseringstransaktioner, programmer for kortfristede gældsbreve eller ABCP-programmer, jf. artikel 242, nr. 9, i Europa-Parlamentets og Rådets forordning (EU) nr. 575/2013 af 26. juni 2013 om tilsynsmæssige krav til kreditinstitutter og investeringsselskaber. Stk. 2. Fondsmæglerselskaber eller fondsmæglerholdingvirksomheder, der deltager i securitiseringsaktiviteter, skal have betryggende politikker, jf. § 4 og forretningsgange, jf. § 13 på området, som skal sikre, at fondsmæglerselskabet eller fondsmæglerholdingvirksomheden vurderer og håndterer risici forbundet med securitisering, herunder omdømmemæssige risici, der kan opstå i forbindelse med deltagelse i komplekse strukturer, og at securitiseringsaktiviteternes økonomiske indhold afspejles i risikovurderingen og ledelsesbeslutningerne."
    },
    {
      "provision_ref": "8:20",
      "chapter": "8",
      "section": "20",
      "content": "§ 20. Overtrædelse af §§ 2-7, § 8, stk. 1-4 og 6-12, § 9, § 11, stk. 1 og 3, § 12, § 13, stk. 1, 1. pkt., og stk. 2 og 3, §§ 14-18 og § 19, stk. 2, straffes med bøde, medmindre højere straf er forskyldt efter anden lovgivning. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "9:21",
      "chapter": "9",
      "section": "21",
      "content": "§ 21. Bekendtgørelsen træder i kraft den 17. januar 2025."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på fondsmæglerselskaber, der ikke opfylder alle betingelserne for at kunne betegnes som små og ikke indbyrdes forbundne investeringsselskaber, jf. artikel 12, stk. 1, i Europa-Parlamentet og Rådets forordning om tilsynsmæssige krav til investeringsselskaber, jf. dog stk. 5, 6 og 8. Stk. 2. Bekendtgørelsen finder anvendelse på filialer her i landet af investeringsselskaber, der er meddelt tilladelse i et land uden for den Europæiske Union, som Unionen ikke har indgået aftale med på det finansielle område, med de tilpasninger, som filialforholdet nødvendiggør, eller som er fastsat i henhold til international aftale. Stk. 3. Fondsmæglerselskaber omfattet af stk. 1, der kun har tilladelse til at udføre visse nærmere afgrænsende tjenesteydelser, skal følge bekendtgørelsens regler på de områder, som virksomheden har tilladelse til. Stk. 4. Bekendtgørelsen finder anvendelse på fondsmæglerholdingvirksomheder med de tilpasninger, som koncernforholdet nødvendiggør. Stk. 5. For fondsmæglerselskaber, der opfylder alle betingelserne for at kunne betegnes som små og ikke indbyrdes forbundne investeringsselskaber, jf. artikel 12, stk. 1, i Europa-Parlamentets og Rådets forordning om tilsynsmæssige krav til investeringsselskaber finder alene § 2, § 3, stk. 1, nr. 1-7, 9 og 11-13, § 4, stk. 1-3, 5 og 6, § 5, § 8, stk. 4, 5 og 9, § 20 og bilag 3 anvendelse. Stk. 6. Kravene i denne bekendtgørelse finder anvendelse på individuelt og konsolideret niveau, jf. § 1 a, stk. 3 og 4, i lov om fondsmæglerselskaber og investeringsservice og -aktiviteter. Det gælder alene fondsmæglerselskaber, der ikke opfylder betingelserne for små og ikke indbyrdes forbundne fondsmæglerselskaber, jf. stk. 1. Stk. 7. Bilag 3 finder ikke anvendelse på fondsmæglerholdingvirksomheder. Stk. 8. Med undtagelse af bekendtgørelsens bilag 3 finder bekendtgørelsen ikke anvendelse på fondsmæglerselskaber omfattet af § 1, stk. 2, i lov om fondsmæglerselskaber og investeringsservice og -aktiviteter.",
      "valid_from": "2024-12-10",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Bestyrelsen henholdsvis direktionen i et fondsmæglerselskab eller en fondsmæglerholdingvirksomhed skal træffe foranstaltninger, der er tilstrækkelige til, at fondsmæglerselskabet eller fondsmæglerholdingvirksomheden drives betryggende. Stk. 2. Bestyrelsen henholdsvis direktionen skal med henblik på overholdelse af stk. 1 gennemføre foranstaltninger, der er tilstrækkelige for, at bekendtgørelsen overholdes. Foranstaltningerne skal tage højde for fondsmæglerselskabets eller fondsmæglerholdingvirksomhedens forretningsmodel samt 1) størrelsen af balancen for fondsmæglerselskabet eller fondsmæglerholdingvirksomheden og dets datterselskaber inden for den tilsynsmæssige konsoliderings anvendelsesområde, 2) om værdien af fondsmæglerselskabets aktiver i og uden for balancen i gennemsnit er lig med eller mindre end 100 mio. EUR over den fireårige periode umiddelbart forud for det givne regnskabsår, 3) aktiverne under forvaltning, 4) om fondsmæglerselskabet er autoriseret til at opbevare kunders penge eller aktiver, 5) de beskyttede og administrerede aktiver, 6) mængden af behandlede kundeordrer, 7) omfanget af daglige handelsstrømme, 8) fondsmæglerselskabets geografiske tilstedeværelse og størrelsen af dets aktiviteter i hver jurisdiktion, herunder i tredjelandsjurisdiktioner, 9) fondsmæglerselskabets retlige form, herunder om fondsmæglerselskabet er en del af en koncern og i så fald proportionalitetsvurderingen for koncernen, jf. stk. 2, 1. pkt., 10) hvorvidt fondsmæglerselskabet er børsnoteret, 11) hvorvidt fondsmæglerselskabet eller fondsmæglerholdingvirksomheden har tilladelse til at anvende interne modeller til beregning af kapitalkrav, f.eks. metoden med interne ratings, 12) typen af godkendte aktiviteter, de tjenesteydelser, som fondsmæglerselskabet udfører, eksempelvis afsnit A og B i bilag 1 til lov om fondsmæglerselskaber og investeringsservice og -aktiviteter, og andre tjenester, herunder clearingtjenester, som investeringsselskabet udfører, 13) forretningsstrategistrategi, forretningsaktiviteternes art og kompleksitet og fondsmæglerselskabets organisatoriske struktur, 14) fondsmæglerselskabets risikostrategi, risikoappetit og faktiske risikoprofil, jf. § 67, stk. 1, nr. 2, i lov om fondsmæglerselskaber og investeringsservice og –aktiviteter, også under hensyntagen til resultatet af SREP-kapitalvurderingen og SREP-likviditetsvurderingen, 15) fondsmæglerselskabets ejerskabs- og finansieringsstruktur, 16) kundetypen, 17) de finansielle instrumenters eller kontrakters kompleksitet, 18) de outsourcede funktioner og distributionskanaler, og 19) de eksisterende it-systemer, herunder systemer til forretningskontinuitet og outsourcede funktioner på dette område.",
      "valid_from": "2024-12-10",
      "valid_to": null
    },
    {
      "provision_ref": "3:3",
      "chapter": "3",
      "section": "3",
      "content": "§ 3. Bestyrelsen skal som led i varetagelsen af den overordnede og strategiske ledelse af et fondsmæglerselskab eller en fondsmæglerholdingvirksomhed 1) træffe beslutning om en forretningsmodel, der tager udgangspunkt i de forhold, der er nævnt under § 2, stk. 2, 2) på grundlag af forretningsmodellen træffe beslutning om politikker, jf. § 4, 3) løbende, dog mindst én gang om året, foretage en vurdering af de enkelte og samlede risici, jf. § 5, herunder tage stilling til, om risiciene er acceptable, 4) vurdere og træffe beslutning om budgetter, kapital, likviditet, væsentlige dispositioner, særlige risici og overordnede forsikringsforhold, 5) vurdere om direktionen varetager sine opgaver på en betryggende måde og i overensstemmelse med den fastlagte risikoprofil, jf. § 67, stk. 1, nr. 2, i lov om fondsmæglerselskaber og investeringsservice og -aktiviteter, de fastlagte politikker, jf. § 4 og retningslinjerne til direktionen, jf. § 6, og træffe passende foranstaltninger, hvis dette ikke er tilfældet, 6) sikre at fondsmæglerselskabet eller fondsmæglerholdingvirksomheden har en klar organisatorisk struktur med en veldefineret ansvarsfordeling under hensyntagen til fondsmæglerselskabets eller fondsmæglerholdingvirksomhedens forretningsmodel og risikoprofil, 7) træffe beslutning om frekvensen for og omfanget af direktionens rapportering og information til bestyrelsen således, at bestyrelsen har et indgående overblik over fondsmæglerselskabet eller fondsmæglerholdingvirksomheden og dens risici, og at rapporteringen i øvrigt er fyldestgørende for bestyrelsens arbejde, 8) løbende og mindst én gang om året træffe beslutning om fondsmæglerselskabets eller fondsmæglerholdingvirksomhedens individuelle solvensbehov, jf. § 120, stk. 2, i lov om fondsmæglerselskaber og investeringsservice og -aktiviteter, 9) tilrettelægge sit arbejde således, at ledelsen af fondsmæglerselskabet er betryggende, jf. bilag 3, 10) sikre, at fondsmæglerselskabet eller fondsmæglerholdingvirksomheden har en betryggende offentliggørelses- og kommunikationsproces, 11) godkende fondsmæglerselskabets eller fondsmæglerholdingvirksomhedens it-strategi, 12) udføre risikoudvalgets opgaver og roller, hvis der ikke er nedsat sådanne udvalg, jf. § 80, stk. 1, i lov om fondsmæglerselskaber og investeringsservice og -aktiviteter og 13) sikre, hvis relevant, at risikostyringsfunktionens, hvor en sådan er oprettet, advarsler og betænkeligheder dokumenteres, og at fondsmæglerselskabet eller fondsmæglerholdingvirksomheden har procedurer herfor. Stk. 2. Bestyrelsen skal sikre, at den har det fornødne informationsgrundlag til at kunne træffe beslutninger om de forhold, der fremgår af stk. 1.",
      "valid_from": "2024-12-10",
      "valid_to": null
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Fondsmæglerselskabets eller fondsmæglerholdingvirksomhedens politikker, jf. § 3, stk. 1, nr. 2, skal indeholde virksomhedens overordnede strategiske mål for de pågældende risikoområder, herunder identifikation og afgrænsning af de risici, som fondsmæglerselskabet eller fondsmæglerholdingvirksomheden ønsker at påtage sig på de pågældende områder, og anvisninger på, hvordan de strategiske mål opnås. Stk. 2. Identifikation og afgrænsning af risici efter stk. 1 skal som minimum indeholde en konkret stillingtagen til: 1) Væsentlige kilder til og virkninger af kunderisici og eventuel væsentlig indvirkning på kapitalgrundlaget. 2) Væsentlige kilder til og virkninger af markedsrisici og eventuel væsentlig indvirkning på kapitalgrundlaget. 3) Væsentlige kilder til og virkninger af fondsmæglerselskabets eller fondsmæglerholdingvirksomhedens risici, navnlig dem, der kan have betydelig negativ indvirkning på det til rådighed værende kapitalgrundlag. Dette omfatter, hvis det er relevant: a) Væsentlige ændringer i bogført værdi af aktiver, herunder krav mod tilknyttede agenter. b) Sammenbrud hos kunder eller modparter. c) Positioner i finansielle instrumenter, i fremmed valuta og i råvarer. d) Forpligtelser over for ydelsesbaserede pensionsordninger. 4) Likviditetsrisikoen inden for relevante tidshorisonter for at sikre, at fondsmæglerselskabet eller fondsmæglerholdingvirksomheden opretholder tilstrækkelige likvide midler, herunder for så vidt angår håndtering af væsentlige risikokilder, jf. nr. 1-3. Stk. 3. Politikkerne skal, hvor det er relevant, mindst omfatte følgende: 1) Politik for operationelle risici, jf. bilag 2. 2) Politik for forsikringsmæssig afdækning af risici. 3) Politik for likviditetsstyring, herunder en beredskabsplan i tilfælde af utilstrækkelig eller manglende likviditet. 4) Politik for koncentrationsrisiko. 5) Politik for interne interessekonflikter. 6) Øvrige risikoområder, som bestyrelsen vurderer, er af betydning for fondsmæglerselskabet eller fondsmæglerholdingvirksomheden. Stk. 4. For fondsmæglerselskaber, der handler for egen regning, skal politikkerne også omfatte markedsrisiko, jf. bilag 1. Stk. 5. Ved opfyldelse af kravene i stk. 3, nr. 1, er fondsmæglerselskaber, der opfylder alle betingelserne for at kunne betegnes som små og ikke indbyrdes forbundne investeringsselskaber, jf. artikel 12, stk. 1, i Europa-Parlamentets og Rådets forordning om tilsynsmæssige krav til investeringsselskaber, ikke omfattet af bilag 2. Stk. 6. Fondsmæglerselskabets eller fondsmæglerholdingvirksomhedens politikker, jf. stk. 3, nr. 1, og stk. 4, samt i relevant omfang stk. 3, nr. 2-6, skal tillige indeholde retningslinjer for de risici, der udspringer af miljømæssige, sociale og ledelsesmæssige forhold, som fondsmæglerselskabet eller fondsmæglerholdingvirksomheden ønsker at påtage sig. Stk. 7. Fondsmæglerselskabets eller fondsmæglerholdingvirksomhedens politikker skal være forsvarlige i forhold til fondsmæglerselskabets eller fondsmæglerholdingvirksomhedens indtjening og kapitalgrundlag.",
      "valid_from": "2024-12-10",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Ved opfyldelse af § 3, stk. 1, nr. 3, skal bestyrelsen løbende vurdere, om fondsmæglerselskabets eller fondsmæglerholdingvirksomhedens politikker, jf. § 4, og retningslinjerne til direktionen, jf. § 6, afspejler fondsmæglerselskabets eller fondsmæglerholdingvirksomhedens kompleksitet, risikoprofil, arbejdsområde og den risikotolerance, som bestyrelsen har fastsat. Vurderingen skal ligeledes afspejle fondsmæglerselskabets eller fondsmæglerholdingvirksomhedens betydning i de lande, hvor der udøves aktiviteter. Hvis der er oprettet en risikostyringsfunktion, skal den risikoansvarliges rapport indgå i bestyrelsens samlede vurderingsgrundlag. Stk. 2. Vurderingen efter stk. 1 skal desuden indeholde en stillingtagen til: 1) Væsentlige kilder til og virkninger af kunderisici og eventuel væsentlig indvirkning på kapitalgrundlaget. 2) Væsentlige kilder til og virkninger af markedsrisici og eventuel væsentlig indvirkning på kapitalgrundlaget. 3) Væsentlige kilder til og virkninger af fondsmæglerselskabets eller fondsmæglerholdingvirksomhedens risici, navnlig dem, der kan have betydelig negativ indvirkning på det til rådighed værende kapitalgrundlag. Dette omfatter, hvis det er relevant: a) Væsentlige ændringer i bogført værdi af aktiver, herunder krav mod tilknyttede agenter. b) Sammenbrud hos kunder eller modparter. c) Positioner i finansielle instrumenter, i fremmed valuta og i råvarer. d) Forpligtelser over for ydelsesbaserede pensionsordninger. 4) Likviditetsrisikoen inden for relevante tidshorisonter for at sikre, at fondsmæglerselskabet eller fondsmæglerholdingvirksomheden opretholder tilstrækkelige likvide midler, herunder for så vidt angår håndtering af væsentlige risikokilder, jf. nr. 1-3. 5) Om fondsmæglerselskabet eller fondsmæglerholdingvirksomheden har et betryggende antal medarbejdere og kompetencer på risikobehæftede aktiviteter. 6) Om fondsmæglerselskabet eller fondsmæglerholdingvirksomheden har betryggende it-systemer. 7) Om fondsmæglerselskabet eller fondsmæglerholdingvirksomheden har betryggende procedurer for hurtig og effektiv kommunikation på tværs af fondsmæglerselskabet eller fondsmæglerholdingvirksomheden og koncernen.",
      "valid_from": "2024-12-10",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Bestyrelsen skal udarbejde skriftlige retningslinjer til direktionen på grundlag af risikovurderingen, jf. § 5, og i henhold til de politikker, der er vedtaget i medfør af § 4. Bestyrelsens retningslinjer til direktionen skal tillige udstedes i overensstemmelse med kravene på markedsrisiko-, operationel risikoområdet, jf. bilag 1-2. Stk. 2. Retningslinjerne efter stk. 1 skal angive, hvilke beslutninger direktionen kan foretage som led i dens stilling, og hvilke beslutninger direktionen kan træffe med efterfølgende orientering af bestyrelsen. Stk. 3. Retningslinjerne efter stk. 1 skal 1) indeholde kontrollerbare grænser for størrelsen af de risici, som direktionen er bemyndiget til at tage på fondsmæglerselskabets eller fondsmæglerholdingvirksomhedens vegne, og 2) fastlægge principperne for, hvordan udnyttelse af grænserne for hver type af risiko opgøres, herunder for hvordan risiko fra finansielle instrumenter og midler, der på fondsmæglerselskabets eller fondsmæglerholdingvirksomhedens vegne forvaltes af eksterne porteføljeforvaltere, indgår i den samlede risikoopgørelse. Stk. 4. Retningslinjernes grænser på markedsrisiko- og likviditetsrisikoområdet, jf. bilag 1, skal utvetydigt angive størrelsen af den enkelte fastsatte grænse for risiko for eksempel som absolutte tal, eller ved at risikoen sættes i forhold til fondsmæglerselskabets eller fondsmæglerholdingvirksomhedens kapitalgrundlag. Stk. 5. Retningslinjerne må kun undtagelsesvis give mulighed for, at direktionen kan disponere risici i en størrelsesorden, der ligger udenfor den fastlagte risikoprofil, jf. § 67, stk. 1, nr. 2, i lov om fondsmæglerselskaber og investeringsservice og -aktiviteter og retningslinjernes grænser, hvis forudsætningerne herfor fremgår af retningslinjerne. Kan bestyrelsen ikke fastlægge disse forudsætninger, må forudgående beføjelser til overskridelser af retningslinjernes grænser ikke gives til direktionen. Stk. 6. Bestyrelsen skal ved udformningen af retningslinjerne sikre, at direktøren og direktionens medlemmer tilsammen besidder den fornødne viden og erfaring til at anvende de beføjelser, som retningslinjerne indeholder, på en for fondsmæglerselskabet eller fondsmæglerholdingvirksomheden betryggende måde. Stk. 7. Det skal fremgå af retningslinjerne, hvordan og hvor hyppigt rapportering til bestyrelsen skal ske. Det skal fremgå, hvordan og hvor hyppigt direktionen skal rapportere på de områder, hvor bestyrelsen har fastsat grænser for direktionen, eller hvor der er fastsat grænser i lovgivningen.",
      "valid_from": "2024-12-10",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Bestyrelsen må ikke henlægge bestyrelsens overordnede ledelsesopgaver, jf. §§ 3-5, eller opgaver, der i øvrigt er af usædvanlig art eller af stor betydning for fondsmæglerselskabet eller fondsmæglerholdingvirksomheden til direktionen, herunder følgende beføjelser: 1) Bevilling af usædvanlige eller betydende eksponeringer, jf. dog § 117, stk. 1, 3. og 4. pkt., i lov om aktie- og anpartsselskaber, og eksponeringer omfattet af § 88 i lov om fondsmæglerselskaber og investeringsservice og -aktiviteter. 2) Den årlige gennemgang af større aktiver og passiver, jf. principperne i § 115, nr. 1, i lov om aktie- og anpartsselskaber. 3) Ansættelse af direktion og intern revisionschef. 4) Beslutning om principper for opgørelse af risici, jf. § 6, stk. 3, nr. 2, herunder anvendelse af interne modeller, der ikke er omfattet af nr. 5. 5) Beslutning om ansøgning om godkendelse af interne modeller til opgørelse af fondsmæglerselskabets eller fondsmæglerholdingvirksomhedens solvens, jf. Europa-Parlamentets og Rådets forordning om tilsynsmæssige krav til kreditinstitutter og investeringsselskaber og Europa-Parlamentets og Rådets forordning om tilsynsmæssige krav til investeringsselskaber. 6) Beslutning om fondsmæglerselskabets eller fondsmæglerholdingvirksomhedens individuelle solvensbehov, jf. § 120, stk. 2, i lov om fondsmæglerselskaber og investeringsservice og -aktiviteter.",
      "valid_from": "2024-12-10",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Direktionen skal forestå den daglige ledelse af fondsmæglerselskabet eller fondsmæglerholdingvirksomheden i overensstemmelse med bilag 1 og 2, og de politikker og retningslinjer, som er vedtaget og givet af bestyrelsen, jf. §§ 4 og 6, samt eventuelle andre mundtlige eller skriftlige beslutninger og anvisninger fra bestyrelsen. Stk. 2. Direktionen skal sikre, at de politikker og retningslinjer, som er vedtaget af bestyrelsen, jf. §§ 4 og 6, implementeres i fondsmæglerselskabets eller fondsmæglerholdingvirksomhedens daglige drift. Stk. 3. Direktionen skal videregive information til bestyrelsen, som bestyrelsen anmoder om, samt information som direktionen vurderer, kan være af betydning for bestyrelsens arbejde. Stk. 4. Direktionen skal videregive information til den complianceansvarlige og compliancefunktionen og, hvis fondsmæglerselskabet eller fondsmæglerholdingvirksomheden har nedsat en risikostyringsfunktion, den risikoansvarlige og risikostyringsfunktionen, hvis direktionen vurderer, at informationen kan være af betydning for den risikoansvarliges og den complianceansvarliges arbejde. Stk. 5. Direktionen har det daglige ledelsesmæssige ansvar for, at fondsmæglerselskabet eller fondsmæglerholdingvirksomheden kun træffer dispositioner, som direktionen og medarbejdere i fornødent omfang kan vurdere risiciene ved og konsekvenserne af. Stk. 6. Direktionen skal sikre, at der er procedurer for dokumentation af væsentlige beslutninger i organisationen. Stk. 7. Direktionen skal godkende fondsmæglerselskabets eller fondsmæglerholdingvirksomhedens forretningsgange, jf. § 13, stk. 1, eller udpege en eller flere personer eller organisatoriske enheder med den nødvendige faglige viden til at gøre dette. Stk. 8. Direktionen skal sikre, at der er retningslinjer for, hvilke tiltag der skal iværksættes i forbindelse med alvorlige driftsforstyrrelser og en nøglemedarbejders fratrædelse. Stk. 9. Direktionen skal sikre udarbejdelse af fondsmæglerselskabets eller retningslinjer for udvikling og godkendelse af nye tjenesteydelser og produkter, der kan medføre væsentlige risici for fondsmæglerselskabet eller fondsmæglerholdingvirksomheden, modparter eller kunder, herunder ændringer i eksisterende produkter, hvorved produktets risikoprofil ændres væsentligt. Direktionen skal godkende retningslinjerne. Stk. 10. Direktionen skal mindst én gang om året vurdere kvaliteten af data, som er væsentlige for fondsmæglerselskabets eller fondsmæglerholdingvirksomhedens styring, og iværksætte nødvendige tiltag, hvis direktionen finder kvaliteten utilstrækkelig. Stk. 11. Direktionen skal løbende overvåge, udfordre og føre tilsyn med, at ledende medarbejderes arbejde i organisationen udføres i overensstemmelse med de retningslinjer, som er givet, herunder at der sker betryggende rapportering, jf. §§ 17 og 18. Stk. 12. Direktionen skal foretage en tilstrækkelig undersøgelse af forholdene, hvis den får mistanke om medarbejderes samarbejde med kunder, leverandører eller andre eksterne parter om deltagelse i kriminalitet eller får mistanke om medarbejderes kendskab til kunders, leverandørers eller andre eksterne parters kriminalitet. Direktionen skal ved sådan en mistanke vurdere, hvilke opgaver pågældende medarbejdere skal varetage.",
      "valid_from": "2024-12-10",
      "valid_to": null
    },
    {
      "provision_ref": "5:9",
      "chapter": "5",
      "section": "9",
      "content": "§ 9. Direktionen for fondsmæglerselskabet eller fondsmæglerholdingvirksomheden skal sikre, at fondsmæglerselskabet eller fondsmæglerholdingvirksomheden er indrettet i organisatoriske enheder med klart definerede opgaver, herunder skal alle medarbejdere have klare beføjelser, ansvarsområder og referencelinjer. Det skal være klart for de enkelte enheder og medarbejdere, hvilke opgaver, der skal udføres, og hvordan opgaverne skal udføres. Stk. 2. Direktionen skal sikre, at de organisatoriske enheder er bemandet ressource- og kompetencemæssigt således, at enhederne på betryggende vis kan løse de opgaver, det påhviler enhederne at udføre. Stk. 3. Direktionen for fondsmæglerselskabet eller fondsmæglerholdingvirksomheden skal sikre, at fondsmæglerselskabet eller fondsmæglerholdingvirksomheden har foranstaltninger, der sikrer, at eventuel manglende overholdelse af politikker, jf. § 4, og forretningsgange, jf. § 13, indgår i ledelsens vurdering af de organisatoriske enheders og medarbejdernes løsning af deres respektive opgaver.",
      "valid_from": "2024-12-10",
      "valid_to": null
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Fondsmæglerselskabet eller fondsmæglerholdingvirksomheden skal være indrettet, så den information, der skal tilgå bestyrelse, direktion, ledelse på øvrige organisatoriske niveauer, den risikoansvarlige og risikostyringsfunktionen, hvis en sådan er oprettet og den complianceansvarlige og compliancefunktionen, tilgår disse i retvisende og dækkende form for disses arbejde, herunder inden for tidsmæssige rammer og i en form, der sikrer, at eventuelle foranstaltninger kan sættes i værk uden unødigt ophold.",
      "valid_from": "2024-12-10",
      "valid_to": null
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Direktionen for fondsmæglerselskabet eller fondsmæglerholdingvirksomheden skal sikre, at 1) der foreligger en forretningsgang for identifikation, vurdering, håndtering og afhjælpning eller forebyggelse af faktiske og potentielle interne interessekonflikter, herunder interessekonflikter og effektiv funktionsadskillelse inden for markeds- og likviditetsrisikoområdet samt it-sikkerhed og -risikostyringsområdet, 2) fondsmæglerselskabet eller fondsmæglerholdingvirksomheden er indrettet, så der er betryggende funktionsadskillelse, f.eks. ved at overlade modstridende aktiviteter inden for behandlingen af transaktioner eller ved levering af tjenesteydelser til forskellige personer eller overdrage tilsyns- eller indberetningsansvar for modstridende aktiviteter til forskellige personer, og 3) fondsmæglerselskabet eller fondsmæglerholdingvirksomheden er indrettet, så der er klart definerede rapporteringslinjer. Stk. 2. Fondsmæglerselskabets eller fondsmæglerholdingvirksomhedens afvikling af transaktioner udarbejdelse af resultat- og risikoopgørelser, kontrol og rapportering må kun udføres i samme enhed, hvis dette kan anses for betryggende, jf. § 2, og under hensyntagen til arten af enhedens øvrige opgaver. Stk. 3. I fondsmæglerselskaber eller fondsmæglerholdingvirksomheder, hvor der ikke opretholdes funktionsadskillelse i overensstemmelse med stk. 1, nr. 2, skal der, jf. § 2, indføres foranstaltninger, der skal sikre, at der ikke påføres fondsmæglerselskabet eller fondsmæglerholdingvirksomheden unødige risici eller tab.",
      "valid_from": "2024-12-10",
      "valid_to": null
    },
    {
      "provision_ref": "6:12",
      "chapter": "6",
      "section": "12",
      "content": "§ 12. Direktionen skal sikre, at fondsmæglerselskabet eller fondsmæglerholdingvirksomheden er indrettet, så de enkelte enheder og medarbejderne har de forretningsgange, systemer og øvrige redskaber til rådighed, der er nødvendige for udførelsen af deres opgaver.",
      "valid_from": "2024-12-10",
      "valid_to": null
    },
    {
      "provision_ref": "6:13",
      "chapter": "6",
      "section": "13",
      "content": "§ 13. Direktionen skal sikre, at fondsmæglerselskabet eller fondsmæglerholdingvirksomheden har forretningsgange på alle væsentlige aktivitetsområder, herunder på likviditetsområdet og på it-området samt at der foreligger fornøden dokumentation for selskabets aktiviteter. Aktiviteter, der vedrører fondsmæglerselskabet eller fondsmæglerholdingvirksomheden i dens egenskab af finansiel virksomhed, anses som udgangspunkt for væsentlige. Stk. 2. Forretningsgangene skal som minimum 1) være lettilgængelige og overskuelige, 2) på fyldestgørende måde beskriver de aktiviteter, der skal udføres, herunder sikre at lovgivningen og anden relevant regulering samt de politikker og retningslinjer, som bestyrelsen har vedtaget i overensstemmelse med §§ 4 og 6, efterleves og overholdes, 3) angive, hvilken organisatorisk enhed, personer eller grupper af personer der skal udføre de enkelte opgaver eller delopgaver, og 4) opdateres løbende ved ændring i interne forhold eller i relevant regulering. Stk. 3. Med henblik på opfyldelse af stk. 1 skal direktionen sikre, at der er fornøden dokumentation for fondsmæglerselskabets eller fondsmæglerholdingvirksomhedens aktiviteter, herunder at der er forretningsgange for følgende: 1) I hvilket omfang beslutninger, beføjelser, udførte opgaver og forretninger samt opståede hændelser skal dokumenteres. 2) I hvilken form dokumentationen skal ske. 3) Hvordan der sikres tilgængelighed til dokumentationen. 4) Hvor længe dokumentationen skal opbevares. 5) Hvis relevant, til hvem dokumentationen kan og skal videregives. Stk. 4. Foreligger forretningsgangene elektronisk, skal direktionen sikre, at de nødvendige forretningsgange er tilgængelige i tilfælde af systemnedbrud i fondsmæglerselskabet eller fondsmæglerholdingvirksomheden. Dokumentationen, jf. stk. 1, skal foreligge enten skriftligt eller elektronisk.",
      "valid_from": "2024-12-10",
      "valid_to": null
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Direktionen skal sikre, at fondsmæglerselskabet eller fondsmæglerholdingvirksomheden har en god regnskabsmæssig praksis. Det indebærer blandt andet, at 1) fondsmæglerselskabet eller fondsmæglerholdingvirksomheden kan dokumentere, at offentliggjorte års- og delårsrapporter, herunder alle enkeltposter og noter, er udarbejdet i overensstemmelse med det regelsæt, der gælder for den pågældende rapport, og 2) fondsmæglerselskabet eller fondsmæglerholdingvirksomheden indhenter nødvendig information til brug for udarbejdelse af års- og delårsrapporter, herunder al relevant information til brug for fastlæggelse af regnskabsposter, der baseres på regnskabsmæssige skøn.",
      "valid_from": "2024-12-10",
      "valid_to": null
    },
    {
      "provision_ref": "7:15",
      "chapter": "7",
      "section": "15",
      "content": "§ 15. Bestyrelsen, direktionen og øvrige ledelsesniveauer skal dokumentere, når de videregiver beføjelser. Proceduren for at videregive beføjelser skal fremgå af forretningsgangene, jf. § 13. Stk. 2. Videregivelse af beføjelser må kun ske til medarbejdere, der har den fornødne viden, indsigt og erfaring til betryggende at kunne anvende beføjelserne. Stk. 3. Videregivne beføjelser skal som minimum angive 1) arten og størrelsen af den eller de videregivne beføjelser, 2) principperne for opgørelse af udnyttelse af beføjelserne, 3) hvilke produkter eller handlinger beføjelsen omfatter, 4) eventuelle supplerende grænser for risiko samt principperne for opgørelse af sådanne beføjelser, der opfylder kravene i § 6, stk. 3, og 5) hvordan, hvor ofte og af hvilken medarbejder eller organisatorisk enhed, der er ansvarlig for at foretage rapportering af den eller de videregivne beføjelser, samt til hvem rapportering skal ske. Stk. 4. Ingen kan videregive beføjelser, der går udover de beføjelser, den pågældende selv har modtaget. Summen af videregivne beføjelser, herunder beføjelser givet til grupper af medarbejdere, må ikke overstige de beføjelser, som fremgår af bestyrelsens retningslinjer, jf. § 6, til direktionen. Stk. 5. Er der fastsat supplerende risikomål i forbindelse med videregivne beføjelser, skal den, der afgiver beføjelserne, sikre sig, at anvendelse af de supplerende risikomål finder sted på en måde, der sikrer, at der ikke sker overskridelse af øvrige tildelte beføjelser.",
      "valid_from": "2024-12-10",
      "valid_to": null
    },
    {
      "provision_ref": "7:16",
      "chapter": "7",
      "section": "16",
      "content": "§ 16. Direktionen skal sikre, at der foretages kontrol af alle væsentlige risikobehæftede opgaver, herunder af 1) overholdelse af samtlige grænser fastsat af bestyrelsen i henhold til § 6, stk. 3, nr. 1, og grænser fastsat i lovgivningen, 2) overholdelse af videregivne beføjelser jf. § 15, 3) dispositioner, hvor fondsmæglerselskabet eller fondsmæglerholdingvirksomheden handler i henhold til fuldmagt fra kunder eller modparter, og hvor fondsmæglerselskabet eller fondsmæglerholdingvirksomheden har forpligtet sig til at overholde grænser for risici, herunder placeringsgrænser, 4) dispositioner, hvor fondsmæglerselskabet eller fondsmæglerholdingvirksomheden har forpligtet sig til at overholde grænser for risici aftalt med modparter, for eksempel i rammeaftaler om handel med finansielle instrumenter, 5) indsamling og behandling af data, som fondsmæglerselskabet eller fondsmæglerholdingvirksomheden anvender som grundlag for at vurdere risici og træffe forretningsmæssige beslutninger, og 6) andre opgaver, som af anden årsag kan medføre væsentlige økonomiske eller andre væsentlige risici for fondsmæglerselskabet eller fondsmæglerholdingvirksomheden, herunder disponering af fondsmæglerselskabets eller fondsmæglerholdingvirksomhedens konti og opgaver i forbindelse med fremskaffelse eller udarbejdelse af grundlag for regnskab og fastsættelse af fondsmæglerselskabets eller fondsmæglerholdingvirksomhedens individuelle solvensbehov. Stk. 2. Direktionen skal sikre, at kontrollen udføres af en anden enhed end den, der har udført opgaven, jf. § 11, stk. 1, medmindre kontrollen har karakter af afstemning, overvågning af om forretningsgange overholdes, fejlfinding eller lignende, og kontrollen i det konkrete tilfælde er betryggende. Stk. 3. Direktionen skal sikre, at der foretages kontroller omfattet af stk. 1, med passende intervaller, afhængigt af fondsmæglerselskabets eller fondsmæglerholdingvirksomhedens størrelse, den enkelte risikos væsentlighed og størrelse set i forhold til fondsmæglerselskabets eller fondsmæglerholdingvirksomhedens forretningsmodel, aktivitetsområde, kompleksiteten af de pågældende risici og fondsmæglerselskabets eller fondsmæglerholdingvirksomhedens kapitalforhold. Stk. 4. Direktionen skal sikre, at administrative opgaver udføres på en betryggende og ensartet måde, og at forretningsgange m.v. bliver overholdt.",
      "valid_from": "2024-12-10",
      "valid_to": null
    },
    {
      "provision_ref": "7:17",
      "chapter": "7",
      "section": "17",
      "content": "§ 17. Direktionen skal sikre, at der løbende sker skriftlig og betryggende rapportering på alle relevante ledelsesmæssige niveauer om overholdelsen og udnyttelsen af væsentlige grænser for risikotagning, der fremgår af bestyrelsens vedtagne politikker jf. § 4, retningslinjer, jf. § 6 eller i den videregivne beføjelse, jf. § 15. Stk. 2. Direktionen skal sikre, at der sker rapportering om overholdelse af de grænser, der er fastsat i lovgivningen for risiko på de områder, hvor dette er relevant for fondsmæglerselskabet eller fondsmæglerholdingvirksomheden. Rapporteringen skal omfatte risici, der styres på fondsmæglerselskabets eller fondsmæglerholdingvirksomhedens vegne af porteføljeforvaltere. Stk. 3. Direktionen skal, hvor det er relevant, tillige sikre, at der rapporteres til bestyrelsen på markedsrisiko-, operationel risikoområdet, jf. bilag 1 og 2. Stk. 4. Rapporteringen, jf. stk. 1-3, skal ske i overskuelig form og give bestyrelse, direktion og øvrige ledelsesniveauer, der har videregivet beføjelser, jf. § 15, oplysning om den aktuelle udnyttelse af de væsentlige grænser og om udnyttelsen over tid. Uanset 1. pkt. og stk. 1 skal der ske rapportering om overskridelse af en eller flere grænser. Stk. 5. Anvender fondsmæglerselskabet eller fondsmæglerholdingvirksomheden interne modeller til opgørelse af risici, skal direktionen sikre, at rapporteringen omfatter relevante back-tests til dokumentation af modellens pålidelighed. Stk. 6. Rapportering om videregivne beføjelser, jf. § 15, herunder overskridelse af disse, skal ske til den, der har afgivet beføjelserne med intervaller, der afspejler afgiverens involvering i den daglige disponering, og som fremgår af beføjelserne. Overskridelsen skal sædvanligvis rapporteres senest dagen efter, at overskridelsen er konstateret.",
      "valid_from": "2024-12-10",
      "valid_to": null
    },
    {
      "provision_ref": "7:18",
      "chapter": "7",
      "section": "18",
      "content": "§ 18. Direktionen skal sikre, at der sker rapportering om andre væsentlige forhold, der ikke er omfattet af beføjelser fastsat i retningslinjerne, jf. §§ 6 og i videregivne beføjelser, jf. § 15, jf. stk. 2, herunder rapportering vedrørende afstemningsfejl, tab som følge af operationelle forhold, fejl i regnskab eller budgetter, nøglepersoners fratræden, mulige lovovertrædelser, mangelfulde kontroller, uhensigtsmæssig adfærd eller andre uregelmæssigheder. Stk. 2. Direktionen skal sikre, at fondsmæglerselskabets eller fondsmæglerholdingvirksomhedens forretningsgange i videst muligt omfang indeholder anvisninger om, hvilke forhold der skal eller bør rapporteres om, og til hvem rapporteringen skal foretages, herunder skal det fremgå, om rapportering i særlige tilfælde kan eller skal ske til andre end den pågældendes daglige leder eller dennes leder.",
      "valid_from": "2024-12-10",
      "valid_to": null
    },
    {
      "provision_ref": "7:19",
      "chapter": "7",
      "section": "19",
      "content": "§ 19. Deltagelse i securitiseringsaktiviteter som defineret i artikel 4, stk. 1, nr. 61, i Europa-Parlamentets og Rådets forordning (EU) nr. 575/2013 af 26. juni 2013 om tilsynsmæssige krav til kreditinstitutter og investeringsselskaber kan ske ved, at 1) virksomheden eksponeres mod securitiseringspositioner, herunder eksponeringer fra investering i securitiseringspositioner eller udbud af kreditrisikoafdækning, eller 2) virksomheden selv eller i samarbejde med andre etablerer eller arrangerer securitiseringstransaktioner, programmer for kortfristede gældsbreve eller ABCP-programmer, jf. artikel 242, nr. 9, i Europa-Parlamentets og Rådets forordning (EU) nr. 575/2013 af 26. juni 2013 om tilsynsmæssige krav til kreditinstitutter og investeringsselskaber. Stk. 2. Fondsmæglerselskaber eller fondsmæglerholdingvirksomheder, der deltager i securitiseringsaktiviteter, skal have betryggende politikker, jf. § 4 og forretningsgange, jf. § 13 på området, som skal sikre, at fondsmæglerselskabet eller fondsmæglerholdingvirksomheden vurderer og håndterer risici forbundet med securitisering, herunder omdømmemæssige risici, der kan opstå i forbindelse med deltagelse i komplekse strukturer, og at securitiseringsaktiviteternes økonomiske indhold afspejles i risikovurderingen og ledelsesbeslutningerne.",
      "valid_from": "2024-12-10",
      "valid_to": null
    },
    {
      "provision_ref": "8:20",
      "chapter": "8",
      "section": "20",
      "content": "§ 20. Overtrædelse af §§ 2-7, § 8, stk. 1-4 og 6-12, § 9, § 11, stk. 1 og 3, § 12, § 13, stk. 1, 1. pkt., og stk. 2 og 3, §§ 14-18 og § 19, stk. 2, straffes med bøde, medmindre højere straf er forskyldt efter anden lovgivning. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2024-12-10",
      "valid_to": null
    },
    {
      "provision_ref": "9:21",
      "chapter": "9",
      "section": "21",
      "content": "§ 21. Bekendtgørelsen træder i kraft den 17. januar 2025.",
      "valid_from": "2024-12-10",
      "valid_to": null
    }
  ],
  "definitions": []
}
