{
  "id": "2021:955",
  "type": "statute",
  "title": "Bekendtgørelse om afvikling af større arrangementer på Kulturministeriets område i forbindelse med håndtering af covid-19",
  "short_name": "BEK H#LOKDOK04",
  "status": "in_force",
  "issued_date": "2021-05-20",
  "url": "https://www.retsinformation.dk/eli/lta/2021/955/xml",
  "description": "Retsinformation source. DocumentId=AK001777; AccessionNumber=B20210095505; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Der kan efter reglerne i denne bekendtgørelse i lokaler eller på lokaliteter, som fysiske eller juridiske personer, herunder offentlige myndigheder, har rådighed over, og hvortil offentligheden har adgang, afvikles følgende indendørs eller udendørs kultur- eller idrætsarrangementer, jf. dog stk. 2: 1) Indendørs og udendørs arrangementer med siddende publikum, hvor flere end 500 tilskuere eller publikummer er til stede på samme sted samtidig, jf. kapitel 2. 2) Udendørs arrangementer med stående publikum, hvor flere end 100 tilskuere eller publikummer er til stede på samme sted samtidig, jf. kapitel 3. 3) Udendørs motionsevents, hvor flere end 100 deltagere eller frivillige er til stede på samme sted samtidig, jf. kapitel 4. Stk. 2. Denne bekendtgørelse omfatter ikke afvikling af fodboldkampe omfattet af bekendtgørelse om afvikling af foldboldkampe i 3F Superligaen mv."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Fysiske eller juridiske personer, herunder offentlige myndigheder, der er ansvarlige for arrangementer omfattet af § 1, stk. 1, nr. 1, skal sikre, at lokalet eller lokaliteten, hvor arrangementet afvikles, er opdelt i klart adskilte sektioner med egne ind- og udgange og egne servicefaciliteter (salgs-, sanitets- og garderobeområder m.v.), og at der maksimalt tillades adgang for 500 tilskuere eller publikummer i hver sektion. Det skal sikres, at tilskuere eller publikummer i en sektion ikke tillades adgang til en anden sektion. Stk. 2. Tilskuere eller publikummer i de enkelte sektioner skal i al væsentlighed sidde ned på faste pladser med retning mod en scene, et biograflærred, en oplægsholder, en bane eller lignende, og der skal fremad, bagud og til siderne være 1 meters afstand eller mindst ét sædes afstand imellem hver siddende tilskuer eller publikummer, dog ikke imellem personer fra samme husstand og tilsvarende nære kontakter. Medfører et tomt sæde mellem to tilskuere eller publikummer ikke, at der er 1 meter imellem disse, skal den fysiske eller juridiske person, der er ansvarlig for arrangementet, iværksætte supplerende smitteforebyggende tiltag, herunder sikre, at der er øget adgang til vand og sæbe eller hånddesinfektion, at der er behørig ventilation i lokalet, og at det er muligt for tilskuere eller publikummer at holde afstand til hinanden. I sektioner med egne separate lokaler, herunder VIP-lounge, Skybox eller lignende, kan tilskuere eller publikummer, som har adgang til disse lokaler, uanset stk. 1, 2. pkt., have maksimalt to faste pladser inden for samme sektion."
    },
    {
      "provision_ref": "3:3",
      "chapter": "3",
      "section": "3",
      "content": "§ 3. Den fysiske eller juridiske person, der er ansvarlig for udendørs arrangementer omfattet af § 1, stk. 1, nr. 2, skal sikre, at lokaliteten, hvor arrangementet afvikles, er opdelt i klart adskilte sektioner med 4 m2 pr. tilskuer eller publikum, jf. dog stk. 2, og egne ind- og udgange og egne servicefaciliteter (salgs-, sanitets- og garderobeområder m.v.). Det skal sikres, at der maksimalt tillades adgang for 200 tilskuere eller publikummer i hver sektion, jf. dog stk. 2, dog må der maksimalt være 2.000 tilskuere eller publikummer i alt til arrangementet. Det skal sikres, at tilskuere eller publikummer i en sektion ikke tillades adgang til en anden sektion. Stk. 2. Ved udendørs fanzonearrangementer i forbindelse med EURO 2020, der er arrangeret helt eller delvist af DBU og afvikles i Københavns Kommune, kan der uanset stk. 1 tillades adgang for 1 tilskuer eller publikum pr. 2 m2 i hver sektion og op til 500 tilskuere eller publikummer i hver sektion. Stk. 3. Fysiske og juridiske personer, herunder offentlige myndigheder, der er ansvarlige for et arrangement omfattet af § 1, stk. 1, nr. 2, må ikke i forbindelse med arrangementet tilbyde overnatning, herunder stille campingfaciliteter til rådighed, for tilskuere eller publikum, og det skal sikres, at camping og overnatning ikke finder sted på lokaliteter, som de råder over, og hvortil offentligheden har adgang."
    },
    {
      "provision_ref": "4:4",
      "chapter": "4",
      "section": "4",
      "content": "§ 4. Den fysiske eller juridiske person, der er ansvarlig for et udendørs motionsevent omfattet af § 1, stk. 1, nr. 3, skal sikre, at deltagere, officials, ansatte og frivillige og lignende på lokaliteterne er opdelt i klart adskilte grupper med maksimalt 150 personer i hver gruppe. Det skal sikres, at grupperne holdes adskilt ved starten og slutningen af motionseventet. Det samlede antal deltagere, officials, ansatte, frivillige og lignende, der er til stede på samme sted samtidigt, må ikke overstige 3.000 personer."
    },
    {
      "provision_ref": "5:5",
      "chapter": "5",
      "section": "5",
      "content": "§ 5. Ansatte og frivillige i lokalet eller på lokaliteten, hvor arrangementer omfattet af denne bekendtgørelse afholdes, skal på tidspunktet for afviklingen af arrangementet være instrueret i korrekt håndtering af fødevarer mv., korrekt håndhygiejne og brug af værnemidler."
    },
    {
      "provision_ref": "5:6",
      "chapter": "5",
      "section": "6",
      "content": "§ 6. Den fysiske eller juridiske person, der er ansvarlig for arrangementer med flere end 500 tilskuere, publikummer eller deltagere omfattet af denne bekendtgørelse, skal udarbejde en plan for en sundhedsmæssig forsvarlig afvikling af arrangementet. Planen skal være udarbejdet senest 14 dage, inden arrangementet afholdes. Planen skal indeholde en beskrivelse af de tiltag, der vil blive iværksat, herunder hvordan ankomst til, færden på og afgang fra lokalet eller lokaliteten samt sektionsopdeling m.v., vil blive håndteret, og hvor mange kontrollører eller sikkerhedspersonale der vil være til stede, samt hvordan mulighederne for smitteopsporing sikres. Hver enkelt plan kan omfatte en eller flere fremtidige arrangementer. Planen skal udarbejdes ved hjælp af en skabelon, som politiet under inddragelse af sundhedsmyndighederne stiller til rådighed. Stk. 2. Den fysiske eller juridiske person, der er ansvarlig for arrangementet, skal med henblik på politiets kontrol efter anmodning fra politiet indsende planen for en sundhedsmæssigt forsvarlig afvikling af arrangementet. Der kan i forbindelse med anmodningen fastsættes en anden frist end den, der er nævnt i stk. 1, 2. pkt. Stk. 3. Politiets kontrol efter stk. 2 foretages på baggrund af den udarbejdede plan sammenholdt med kapaciteten, indretningen, adgangsforholdene m.v. for lokalet eller lokaliteten. Der skal i forbindelse med kontrollen bl.a. lægges vægt på, at det er muligt at overholde kravene i §§ 2, 3 eller 4. Stk. 4. Politiet kan fastsætte vilkår for afviklingen af et arrangement, herunder at der skal foretages ændringer af planen for en sundhedsmæssig forsvarlig afvikling af arrangementer. Stk. 5. Politiet kan til enhver tid ændre de fastsatte vilkår nævnt i stk. 4, herunder fastsætte nye vilkår, hvis den fysiske eller juridiske person, der er ansvarlig for arrangementet, gør sig skyldig i grov eller gentagen forsømmelse af de tiltag, der er indeholdt i planen for en sundhedsmæssig forsvarlig afvikling af arrangementet, hvis der er grund til at antage, at arrangementet ikke kan afvikles på en sundhedsmæssigt forsvarlig måde, eller hvis der er sket overtrædelse af påbud meddelt efter § 7, stk. 1. Stk. 6. Politiet kan til enhver tid meddele den fysiske eller juridiske person, der er ansvarlig for arrangementet, forbud mod at afvikle arrangementet, hvis den fysiske eller juridiske person gør sig skyldig i grov eller gentagen forsømmelse af de tiltag, der er indeholdt i planen for en sundhedsmæssig forsvarlig afvikling af arrangementet, hvis der er grund til at antage, at arrangementet ikke kan afvikles på en sundhedsmæssig forsvarlig måde, eller hvis der er sket overtrædelse af påbud meddelt efter § 7, stk. 1."
    },
    {
      "provision_ref": "5:7",
      "chapter": "5",
      "section": "7",
      "content": "§ 7. Politiet kan i forbindelse med afviklingen af et arrangement omfattet af denne bekendtgørelse meddele den fysiske eller juridiske person, der er ansvarlig for arrangementet, sådanne påbud, som skønnes nødvendige for at sikre en sundhedsmæssig forsvarlig afvikling af arrangementet, herunder tillige påbud om at arrangementet straks skal afbrydes eller afsluttes. Politiet kan ligeledes i forbindelse med afvikling af et arrangement omfattet af denne bekendtgørelse meddele påbud, som omfatter et eller flere efterfølgende arrangementer i det pågældende lokale eller lokalitet, hvis det skønnes nødvendigt for at sikre en sundhedsmæssig forsvarlig afvikling af de efterfølgende arrangementer. Stk. 2. Politiet kan meddele tilskuere og publikummer, som i forbindelse med arrangementet er til stede i lokalet eller på lokaliteten, sådanne påbud, som skønnes nødvendige for at sikre en sundhedsmæssig forsvarlig afvikling af arrangementet, herunder påbud om, at personerne skal forlade stedet."
    },
    {
      "provision_ref": "5:8",
      "chapter": "5",
      "section": "8",
      "content": "§ 8. Politiets skønsudøvelse efter §§ 6 og 7 skal ske under hensyntagen til sundhedsmyndighedernes generelle retningslinjer og anbefalinger vedrørende smittefaren fra covid-19."
    },
    {
      "provision_ref": "5:9",
      "chapter": "5",
      "section": "9",
      "content": "§ 9. Politiet bemyndiges til at varetage kulturministerens beføjelser efter denne bekendtgørelse. Stk. 2. Politiets afgørelser efter denne bekendtgørelse kan ikke påklages til kulturministeren. Afgørelserne kan påklages til rigspolitichefen. Rigspolitichefens afgørelser i klagesager kan ikke påklages til justitsministeren."
    },
    {
      "provision_ref": "6:10",
      "chapter": "6",
      "section": "10",
      "content": "§ 10. Med bøde straffes den, der 1) overtræder § 2, stk. 1, § 3, § 4, eller § 6, stk. 1 eller 2, eller 2) overtræder vilkår, forbud eller undlader at efterkomme et påbud efter § 6, stk. 4-6, eller § 7. Stk. 2. Der kan pålægges selskaber m.v. (juridiske personer) strafansvar efter reglerne i straffelovens kapitel 5."
    },
    {
      "provision_ref": "7:11",
      "chapter": "7",
      "section": "11",
      "content": "§ 11. Bekendtgørelsen træder i kraft den 21. maj 2021. Stk. 2. Bestemmelsen i § 6, stk. 1, 2. og 5. pkt., finder ikke anvendelse for idrætsarrangementer omfattet af § 1, stk. 1, nr. 1, eller arrangementer omfattet af § 1, stk. 1, nr. 2 og 3, der afvikles i perioden fra den 21. maj 2021 til den 4. juni 2021. Stk. 3. Bekendtgørelsen ophæves den 1. september 2021. Stk. 4. Bekendtgørelse nr. 814 af 5. maj 2021 om afvikling af større kulturarrangementer på Kulturministeriets område i forbindelse med håndtering af covid-19 ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Der kan efter reglerne i denne bekendtgørelse i lokaler eller på lokaliteter, som fysiske eller juridiske personer, herunder offentlige myndigheder, har rådighed over, og hvortil offentligheden har adgang, afvikles følgende indendørs eller udendørs kultur- eller idrætsarrangementer, jf. dog stk. 2: 1) Indendørs og udendørs arrangementer med siddende publikum, hvor flere end 500 tilskuere eller publikummer er til stede på samme sted samtidig, jf. kapitel 2. 2) Udendørs arrangementer med stående publikum, hvor flere end 100 tilskuere eller publikummer er til stede på samme sted samtidig, jf. kapitel 3. 3) Udendørs motionsevents, hvor flere end 100 deltagere eller frivillige er til stede på samme sted samtidig, jf. kapitel 4. Stk. 2. Denne bekendtgørelse omfatter ikke afvikling af fodboldkampe omfattet af bekendtgørelse om afvikling af foldboldkampe i 3F Superligaen mv.",
      "valid_from": "2021-05-20",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Fysiske eller juridiske personer, herunder offentlige myndigheder, der er ansvarlige for arrangementer omfattet af § 1, stk. 1, nr. 1, skal sikre, at lokalet eller lokaliteten, hvor arrangementet afvikles, er opdelt i klart adskilte sektioner med egne ind- og udgange og egne servicefaciliteter (salgs-, sanitets- og garderobeområder m.v.), og at der maksimalt tillades adgang for 500 tilskuere eller publikummer i hver sektion. Det skal sikres, at tilskuere eller publikummer i en sektion ikke tillades adgang til en anden sektion. Stk. 2. Tilskuere eller publikummer i de enkelte sektioner skal i al væsentlighed sidde ned på faste pladser med retning mod en scene, et biograflærred, en oplægsholder, en bane eller lignende, og der skal fremad, bagud og til siderne være 1 meters afstand eller mindst ét sædes afstand imellem hver siddende tilskuer eller publikummer, dog ikke imellem personer fra samme husstand og tilsvarende nære kontakter. Medfører et tomt sæde mellem to tilskuere eller publikummer ikke, at der er 1 meter imellem disse, skal den fysiske eller juridiske person, der er ansvarlig for arrangementet, iværksætte supplerende smitteforebyggende tiltag, herunder sikre, at der er øget adgang til vand og sæbe eller hånddesinfektion, at der er behørig ventilation i lokalet, og at det er muligt for tilskuere eller publikummer at holde afstand til hinanden. I sektioner med egne separate lokaler, herunder VIP-lounge, Skybox eller lignende, kan tilskuere eller publikummer, som har adgang til disse lokaler, uanset stk. 1, 2. pkt., have maksimalt to faste pladser inden for samme sektion.",
      "valid_from": "2021-05-20",
      "valid_to": null
    },
    {
      "provision_ref": "3:3",
      "chapter": "3",
      "section": "3",
      "content": "§ 3. Den fysiske eller juridiske person, der er ansvarlig for udendørs arrangementer omfattet af § 1, stk. 1, nr. 2, skal sikre, at lokaliteten, hvor arrangementet afvikles, er opdelt i klart adskilte sektioner med 4 m2 pr. tilskuer eller publikum, jf. dog stk. 2, og egne ind- og udgange og egne servicefaciliteter (salgs-, sanitets- og garderobeområder m.v.). Det skal sikres, at der maksimalt tillades adgang for 200 tilskuere eller publikummer i hver sektion, jf. dog stk. 2, dog må der maksimalt være 2.000 tilskuere eller publikummer i alt til arrangementet. Det skal sikres, at tilskuere eller publikummer i en sektion ikke tillades adgang til en anden sektion. Stk. 2. Ved udendørs fanzonearrangementer i forbindelse med EURO 2020, der er arrangeret helt eller delvist af DBU og afvikles i Københavns Kommune, kan der uanset stk. 1 tillades adgang for 1 tilskuer eller publikum pr. 2 m2 i hver sektion og op til 500 tilskuere eller publikummer i hver sektion. Stk. 3. Fysiske og juridiske personer, herunder offentlige myndigheder, der er ansvarlige for et arrangement omfattet af § 1, stk. 1, nr. 2, må ikke i forbindelse med arrangementet tilbyde overnatning, herunder stille campingfaciliteter til rådighed, for tilskuere eller publikum, og det skal sikres, at camping og overnatning ikke finder sted på lokaliteter, som de råder over, og hvortil offentligheden har adgang.",
      "valid_from": "2021-05-20",
      "valid_to": null
    },
    {
      "provision_ref": "4:4",
      "chapter": "4",
      "section": "4",
      "content": "§ 4. Den fysiske eller juridiske person, der er ansvarlig for et udendørs motionsevent omfattet af § 1, stk. 1, nr. 3, skal sikre, at deltagere, officials, ansatte og frivillige og lignende på lokaliteterne er opdelt i klart adskilte grupper med maksimalt 150 personer i hver gruppe. Det skal sikres, at grupperne holdes adskilt ved starten og slutningen af motionseventet. Det samlede antal deltagere, officials, ansatte, frivillige og lignende, der er til stede på samme sted samtidigt, må ikke overstige 3.000 personer.",
      "valid_from": "2021-05-20",
      "valid_to": null
    },
    {
      "provision_ref": "5:5",
      "chapter": "5",
      "section": "5",
      "content": "§ 5. Ansatte og frivillige i lokalet eller på lokaliteten, hvor arrangementer omfattet af denne bekendtgørelse afholdes, skal på tidspunktet for afviklingen af arrangementet være instrueret i korrekt håndtering af fødevarer mv., korrekt håndhygiejne og brug af værnemidler.",
      "valid_from": "2021-05-20",
      "valid_to": null
    },
    {
      "provision_ref": "5:6",
      "chapter": "5",
      "section": "6",
      "content": "§ 6. Den fysiske eller juridiske person, der er ansvarlig for arrangementer med flere end 500 tilskuere, publikummer eller deltagere omfattet af denne bekendtgørelse, skal udarbejde en plan for en sundhedsmæssig forsvarlig afvikling af arrangementet. Planen skal være udarbejdet senest 14 dage, inden arrangementet afholdes. Planen skal indeholde en beskrivelse af de tiltag, der vil blive iværksat, herunder hvordan ankomst til, færden på og afgang fra lokalet eller lokaliteten samt sektionsopdeling m.v., vil blive håndteret, og hvor mange kontrollører eller sikkerhedspersonale der vil være til stede, samt hvordan mulighederne for smitteopsporing sikres. Hver enkelt plan kan omfatte en eller flere fremtidige arrangementer. Planen skal udarbejdes ved hjælp af en skabelon, som politiet under inddragelse af sundhedsmyndighederne stiller til rådighed. Stk. 2. Den fysiske eller juridiske person, der er ansvarlig for arrangementet, skal med henblik på politiets kontrol efter anmodning fra politiet indsende planen for en sundhedsmæssigt forsvarlig afvikling af arrangementet. Der kan i forbindelse med anmodningen fastsættes en anden frist end den, der er nævnt i stk. 1, 2. pkt. Stk. 3. Politiets kontrol efter stk. 2 foretages på baggrund af den udarbejdede plan sammenholdt med kapaciteten, indretningen, adgangsforholdene m.v. for lokalet eller lokaliteten. Der skal i forbindelse med kontrollen bl.a. lægges vægt på, at det er muligt at overholde kravene i §§ 2, 3 eller 4. Stk. 4. Politiet kan fastsætte vilkår for afviklingen af et arrangement, herunder at der skal foretages ændringer af planen for en sundhedsmæssig forsvarlig afvikling af arrangementer. Stk. 5. Politiet kan til enhver tid ændre de fastsatte vilkår nævnt i stk. 4, herunder fastsætte nye vilkår, hvis den fysiske eller juridiske person, der er ansvarlig for arrangementet, gør sig skyldig i grov eller gentagen forsømmelse af de tiltag, der er indeholdt i planen for en sundhedsmæssig forsvarlig afvikling af arrangementet, hvis der er grund til at antage, at arrangementet ikke kan afvikles på en sundhedsmæssigt forsvarlig måde, eller hvis der er sket overtrædelse af påbud meddelt efter § 7, stk. 1. Stk. 6. Politiet kan til enhver tid meddele den fysiske eller juridiske person, der er ansvarlig for arrangementet, forbud mod at afvikle arrangementet, hvis den fysiske eller juridiske person gør sig skyldig i grov eller gentagen forsømmelse af de tiltag, der er indeholdt i planen for en sundhedsmæssig forsvarlig afvikling af arrangementet, hvis der er grund til at antage, at arrangementet ikke kan afvikles på en sundhedsmæssig forsvarlig måde, eller hvis der er sket overtrædelse af påbud meddelt efter § 7, stk. 1.",
      "valid_from": "2021-05-20",
      "valid_to": null
    },
    {
      "provision_ref": "5:7",
      "chapter": "5",
      "section": "7",
      "content": "§ 7. Politiet kan i forbindelse med afviklingen af et arrangement omfattet af denne bekendtgørelse meddele den fysiske eller juridiske person, der er ansvarlig for arrangementet, sådanne påbud, som skønnes nødvendige for at sikre en sundhedsmæssig forsvarlig afvikling af arrangementet, herunder tillige påbud om at arrangementet straks skal afbrydes eller afsluttes. Politiet kan ligeledes i forbindelse med afvikling af et arrangement omfattet af denne bekendtgørelse meddele påbud, som omfatter et eller flere efterfølgende arrangementer i det pågældende lokale eller lokalitet, hvis det skønnes nødvendigt for at sikre en sundhedsmæssig forsvarlig afvikling af de efterfølgende arrangementer. Stk. 2. Politiet kan meddele tilskuere og publikummer, som i forbindelse med arrangementet er til stede i lokalet eller på lokaliteten, sådanne påbud, som skønnes nødvendige for at sikre en sundhedsmæssig forsvarlig afvikling af arrangementet, herunder påbud om, at personerne skal forlade stedet.",
      "valid_from": "2021-05-20",
      "valid_to": null
    },
    {
      "provision_ref": "5:8",
      "chapter": "5",
      "section": "8",
      "content": "§ 8. Politiets skønsudøvelse efter §§ 6 og 7 skal ske under hensyntagen til sundhedsmyndighedernes generelle retningslinjer og anbefalinger vedrørende smittefaren fra covid-19.",
      "valid_from": "2021-05-20",
      "valid_to": null
    },
    {
      "provision_ref": "5:9",
      "chapter": "5",
      "section": "9",
      "content": "§ 9. Politiet bemyndiges til at varetage kulturministerens beføjelser efter denne bekendtgørelse. Stk. 2. Politiets afgørelser efter denne bekendtgørelse kan ikke påklages til kulturministeren. Afgørelserne kan påklages til rigspolitichefen. Rigspolitichefens afgørelser i klagesager kan ikke påklages til justitsministeren.",
      "valid_from": "2021-05-20",
      "valid_to": null
    },
    {
      "provision_ref": "6:10",
      "chapter": "6",
      "section": "10",
      "content": "§ 10. Med bøde straffes den, der 1) overtræder § 2, stk. 1, § 3, § 4, eller § 6, stk. 1 eller 2, eller 2) overtræder vilkår, forbud eller undlader at efterkomme et påbud efter § 6, stk. 4-6, eller § 7. Stk. 2. Der kan pålægges selskaber m.v. (juridiske personer) strafansvar efter reglerne i straffelovens kapitel 5.",
      "valid_from": "2021-05-20",
      "valid_to": null
    },
    {
      "provision_ref": "7:11",
      "chapter": "7",
      "section": "11",
      "content": "§ 11. Bekendtgørelsen træder i kraft den 21. maj 2021. Stk. 2. Bestemmelsen i § 6, stk. 1, 2. og 5. pkt., finder ikke anvendelse for idrætsarrangementer omfattet af § 1, stk. 1, nr. 1, eller arrangementer omfattet af § 1, stk. 1, nr. 2 og 3, der afvikles i perioden fra den 21. maj 2021 til den 4. juni 2021. Stk. 3. Bekendtgørelsen ophæves den 1. september 2021. Stk. 4. Bekendtgørelse nr. 814 af 5. maj 2021 om afvikling af større kulturarrangementer på Kulturministeriets område i forbindelse med håndtering af covid-19 ophæves.",
      "valid_from": "2021-05-20",
      "valid_to": null
    }
  ],
  "definitions": []
}
