{
  "id": "2012:1183",
  "type": "statute",
  "title": "Bekendtgørelse om klageadgang og tilsyn med terminaloperatører",
  "short_name": "BEK H#LOKDOK04",
  "status": "in_force",
  "issued_date": "2012-12-12",
  "url": "https://www.retsinformation.dk/eli/lta/2012/1183/xml",
  "description": "Retsinformation source. DocumentId=BL000728; AccessionNumber=B20120118305; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. I denne bekendtgørelse forstås ved 1) Forordningen: Europa-Parlamentets og Rådets forordning (EF) Nr. 1177/2010 af 24. november 2010 om passagerers rettigheder ved sørejser og rejser på indre vandveje og om ændring af forordning (EF) nr. 2006/2004 (EU-Tidende 2012, nr. L 334, side 1). 2) Terminaloperatør: Et privat eller offentligt organ, der er ansvarligt for at administrere og forvalte en havneterminal. 3) Havneterminal: En terminal, der er bemandet af en transportør eller en terminaloperatør, i en havn med faciliteter, såsom indtjekningsskranker, billetskranker eller lounger, og personale til indskibning eller udskibning af passagerer i forbindelse med passagersejladser eller krydstogter."
    },
    {
      "provision_ref": "2",
      "section": "2",
      "content": "§ 2. Klager over manglende opfyldelse af en terminaloperatørs forpligtelser om ikke-diskrimination af passagerer, herunder særligt personer med handicap og bevægelseshæmmede passagerer, samt passagerers rettigheder i tilfælde af forsinkelse og aflysning m.v. i medfør af forordningen, indgives til terminaloperatøren. Stk. 2. Terminaloperatørens behandling af klager efter stk. 1, kan påklages til Kystdirektoratet. Klagefristen er 4 uger regnet fra det tidspunkt, hvor terminaloperatøren afgiver svar på en klage efter stk. 1. Stk. 3. Terminaloperatøren skal, hvis klager ikke får medhold, i svar på en klage efter stk. 1, oplyse at svaret kan påklages til Kystdirektoratet. Stk. 4. Terminaloperatøren skal senest 8 uger efter Kystdirektoratets afgørelse af klager efter stk. 2 efterleve afgørelsen, herunder have iværksat eventuelt påkrævede forbedringer eller have udbetalt eventuel kompensation m.v. til klageren."
    },
    {
      "provision_ref": "3",
      "section": "3",
      "content": "§ 3. Terminaloperatører, der er omfattet af denne bekendtgørelse, jf. § 1, skal ved opslag på terminalen gøre opmærksom på de forpligtelser for terminaloperatører, der følger af forordningen. Stk. 2. Som opslag skal EU-Kommissionens sammenskrivning af forordningen anvendes, jf. forordningens artikel 23, stk. 2."
    },
    {
      "provision_ref": "4",
      "section": "4",
      "content": "§ 4. Kystdirektoratet fører tilsyn med terminaloperatørers overholdelse af forordningen i forbindelse med behandling af konkrete klager. Stk. 2. Kystdirektoratet kan efter behov desuden foretage fysiske inspektioner på den enkelte terminal. Inspektioner kan være uanmeldte. Stk. 3. Hvis der konstateres fejl og mangler i forhold til overholdelse af § 3, stk. 1 som følge af en inspektion, kan Kystdirektoratet påbyde, at disse udbedres inden for en rimelig frist."
    },
    {
      "provision_ref": "5",
      "section": "5",
      "content": "§ 5. Med bøde straffes den, der ikke efterlever en afgørelse efter § 2, stk. 4 eller et påbud efter § 4, stk. 3."
    },
    {
      "provision_ref": "6",
      "section": "6",
      "content": "§ 6. Bekendtgørelsen træder i kraft den 18. december 2012."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. I denne bekendtgørelse forstås ved 1) Forordningen: Europa-Parlamentets og Rådets forordning (EF) Nr. 1177/2010 af 24. november 2010 om passagerers rettigheder ved sørejser og rejser på indre vandveje og om ændring af forordning (EF) nr. 2006/2004 (EU-Tidende 2012, nr. L 334, side 1). 2) Terminaloperatør: Et privat eller offentligt organ, der er ansvarligt for at administrere og forvalte en havneterminal. 3) Havneterminal: En terminal, der er bemandet af en transportør eller en terminaloperatør, i en havn med faciliteter, såsom indtjekningsskranker, billetskranker eller lounger, og personale til indskibning eller udskibning af passagerer i forbindelse med passagersejladser eller krydstogter.",
      "valid_from": "2012-12-12",
      "valid_to": null
    },
    {
      "provision_ref": "2",
      "section": "2",
      "content": "§ 2. Klager over manglende opfyldelse af en terminaloperatørs forpligtelser om ikke-diskrimination af passagerer, herunder særligt personer med handicap og bevægelseshæmmede passagerer, samt passagerers rettigheder i tilfælde af forsinkelse og aflysning m.v. i medfør af forordningen, indgives til terminaloperatøren. Stk. 2. Terminaloperatørens behandling af klager efter stk. 1, kan påklages til Kystdirektoratet. Klagefristen er 4 uger regnet fra det tidspunkt, hvor terminaloperatøren afgiver svar på en klage efter stk. 1. Stk. 3. Terminaloperatøren skal, hvis klager ikke får medhold, i svar på en klage efter stk. 1, oplyse at svaret kan påklages til Kystdirektoratet. Stk. 4. Terminaloperatøren skal senest 8 uger efter Kystdirektoratets afgørelse af klager efter stk. 2 efterleve afgørelsen, herunder have iværksat eventuelt påkrævede forbedringer eller have udbetalt eventuel kompensation m.v. til klageren.",
      "valid_from": "2012-12-12",
      "valid_to": null
    },
    {
      "provision_ref": "3",
      "section": "3",
      "content": "§ 3. Terminaloperatører, der er omfattet af denne bekendtgørelse, jf. § 1, skal ved opslag på terminalen gøre opmærksom på de forpligtelser for terminaloperatører, der følger af forordningen. Stk. 2. Som opslag skal EU-Kommissionens sammenskrivning af forordningen anvendes, jf. forordningens artikel 23, stk. 2.",
      "valid_from": "2012-12-12",
      "valid_to": null
    },
    {
      "provision_ref": "4",
      "section": "4",
      "content": "§ 4. Kystdirektoratet fører tilsyn med terminaloperatørers overholdelse af forordningen i forbindelse med behandling af konkrete klager. Stk. 2. Kystdirektoratet kan efter behov desuden foretage fysiske inspektioner på den enkelte terminal. Inspektioner kan være uanmeldte. Stk. 3. Hvis der konstateres fejl og mangler i forhold til overholdelse af § 3, stk. 1 som følge af en inspektion, kan Kystdirektoratet påbyde, at disse udbedres inden for en rimelig frist.",
      "valid_from": "2012-12-12",
      "valid_to": null
    },
    {
      "provision_ref": "5",
      "section": "5",
      "content": "§ 5. Med bøde straffes den, der ikke efterlever en afgørelse efter § 2, stk. 4 eller et påbud efter § 4, stk. 3.",
      "valid_from": "2012-12-12",
      "valid_to": null
    },
    {
      "provision_ref": "6",
      "section": "6",
      "content": "§ 6. Bekendtgørelsen træder i kraft den 18. december 2012.",
      "valid_from": "2012-12-12",
      "valid_to": null
    }
  ],
  "definitions": []
}
