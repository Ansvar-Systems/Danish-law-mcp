{
  "id": "2007:1384",
  "type": "statute",
  "title": "Bekendtgørelse for Færøerne om udarbejdelse af delårsrapporter for børsnoterede virksomheder omfattet af kongelig anordning om ikrafttræden for Færøerne af årsregnskabsloven(Delårsrapportbekendtgørelsen)",
  "short_name": "BEK H#LOKDOK04",
  "status": "in_force",
  "issued_date": "2007-12-11",
  "url": "https://www.retsinformation.dk/eli/lta/2007/1384/xml",
  "description": "Retsinformation source. DocumentId=AU003077; AccessionNumber=B20070138405; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1 . Denne bekendtgørelse finder anvendelse på børsnoterede virksomheder, som er omfattet af § 7, stk. 1, nr. 1 og 4, i kongelig anordning om ikrafttræden for Færøerne af årsregnskabsloven, jf. dog stk. 4. Stk. 2. Børsnoterede virksomheder, hvis halvårsrapport skal indeholde et koncernregnskab, skal udarbejde en delårsrapport for de første seks måneder af hvert regnskabsår (halvårsrapport) efter reglerne i denne bekendtgørelses kapitel 2. Stk. 3. Børsnoterede virksomheder, hvis halvårsrapport ikke skal indeholde et koncernregnskab, skal udarbejde en delårsrapport for de første seks måneder af hvert regnskabsår (halvårsrapport) efter reglerne i denne bekendtgørelses kapitel 3. Stk. 4. Bekendtgørelsen finder ikke anvendelse på børsnoterede virksomheder, der alene udsteder gældsinstrumenter, der er optaget til notering eller handel på en fondsbørs, en autoriseret markedsplads eller tilsvarende regulerede markeder i et EU/EØS-land og hvis pålydende værdi pr. enhed er på mindst 50.000 euro eller hvis pålydende værdi pr. enhed på udstedelsesdagen svarer til mindst 50.000 euro, når gældsinstrumenterne er udstedt i en anden valuta end euro, jf. § 134 a, stk. 3, i kongelig anordning om ikrafttræden for Færøerne af årsregnskabsloven. Stk. 5. Vælger en virksomhed, der er omfattet af stk. 4, at udarbejde en halvårsrapport, som ikke udelukkende er beregnet til virksomhedens eget brug, finder bestemmelserne i denne bekendtgørelse dog anvendelse."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Halvårsrapporten for virksomheder omfattet § 1, stk. 2, skal bestå af følgende: 1) et halvårskoncernregnskab for en af virksomheden ledet koncern (halvårskoncernregnskab) jf. § 3, 2) en ledelsesberetning for en af virksomheden ledet koncern, jf. § 9 og 3) en ledelsespåtegning i tilknytning til underskriften fra medlemmerne af de ansvarlige ledelsesorganer, jf. § 10. Stk. 2. Halvårsrapporten kan desuden indeholde et halvårsregnskab for modervirksomheden, der i så fald skal aflægges efter § 4 eller § 5."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Ved udarbejdelsen af halvårskoncernregnskabet, jf. § 2, stk. 1, nr. 1, skal virksomheden anvende den internationale regnskabsstandard for delårsregnskaber (IAS 34), som er vedtaget efter proceduren i artikel 6 i forordning (EF) nr. 1606/2002."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Vælger en virksomhed at udarbejde et halvårsregnskab for modervirksomheden, jf. § 2, stk. 2, skal halvårsregnskabet enten udarbejdes efter den internationale regnskabsstandard for delårsregnskaber (IAS 34), som er vedtaget efter proceduren i artikel 6 i forordning (EF) nr. 1606/2002, eller som minimum indeholde en balance i sammendrag og en resultatopgørelse i sammendrag, jf. § 5."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Balancen i sammendrag og resultatopgørelsen i sammendrag, jf. § 4, nr. 2, skal vise hver af de hovedposter og mellemresultater, der er indeholdt i virksomhedens seneste årsregnskab. Der skal medtages yderligere poster, hvis halvårsregnskabet som følge af deres udeladelse ville give et misvisende billede af virksomhedens aktiver, passiver, finansielle stilling og resultat. Stk. 2. Ved udarbejdelsen af halvårsregnskabet efter stk. 1, skal virksomheden anvende den samme regnskabspraksis for indregning og måling som i årsregnskabet. Hvis virksomheden i halvårsregnskabet ændrer regnskabspraksis i forhold til det sidst offentliggjorte årsregnskab, finder bestemmelserne om ændring af regnskabspraksis i § 51 i kongelig anordning om ikrafttræden for Færøerne af årsregnskabsloven tilsvarende anvendelse på halvårsregnskabet. Stk. 3. Ved hver post i balancen anføres beløb pr. udgangen af de første seks måneder af det igangværende regnskabsår samt de tilsvarende beløb pr. udgangen af det foregående regnskabsår. Ved hver post i resultatopgørelsen anføres beløb for de første seks måneder af det igangværende regnskabsår. Endvidere anføres de tilsvarende beløb for samme periode for det foregående regnskabsår."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Halvårsrapporten for virksomheder omfattet af § 1, stk. 3, skal bestå af følgende: 1) et halvårsregnskab for virksomheden jf. §§ 7-8, 2) en ledelsesberetning for virksomheden, jf. § 9 og 3) en ledelsespåtegning i tilknytning til underskriften fra medlemmerne af de ansvarlige ledelsesorganer, jf. § 10."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Ved udarbejdelsen af halvårsregnskabet, jf. § 6, nr. 1, kan virksomheder omfattet af § 1, stk. 3, anvende den internationale regnskabsstandard for delårsregnskaber (IAS 34), som er vedtaget efter proceduren i artikel 6 i forordning (EF) nr. 1606/2002. Stk. 2. Hvis virksomheden ikke anvender den i stk. 1 nævnte standard ved udarbejdelsen af halvårsregnskabet, skal halvårsregnskabet indeholde en balance i sammendrag, en resultatopgørelse i sammendrag samt forklarende noter, jf. § 8. Stk. 3. Balancen i sammendrag og resultatopgørelsen i sammendrag skal vise hver af de hovedposter og mellemresultater, der er indeholdt i virksomhedens seneste årsregnskab. Der skal medtages yderligere poster, hvis halvårsregnskabet som følge af deres udeladelse ville give et misvisende billede af virksomhedens aktiver, passiver, finansielle stilling og resultat. Stk. 4. Ved udarbejdelsen af halvårsregnskabet efter stk. 2 og 3 skal virksomheden anvende den samme regnskabspraksis for indregning og måling som i årsregnskabet. Hvis virksomheden i halvårsregnskabet ændrer regnskabspraksis i forhold til det sidst offentliggjorte årsregnskab, finder bestemmelserne om ændring af regnskabspraksis i § 51 i kongelig anordning om ikrafttræden for Færøerne af årsregnskabsloven tilsvarende anvendelse på halvårsregnskabet. Stk. 5. Ved hver post i balancen anføres beløb pr. udgangen af de første seks måneder af det igangværende regnskabsår samt de tilsvarende beløb pr. udgangen af det foregående regnskabsår. Ved hver post i resultatopgørelsen anføres beløb for de første seks måneder af det igangværende regnskabsår. Endvidere anføres de tilsvarende beløb for samme periode for det foregående regnskabsår."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Halvårsregnskabet skal indeholde forklarende noter. De forklarende noter skal indeholde følgende: 1) tilstrækkelige oplysninger til at sikre sammenlignelighed mellem halvårsregnskabet i sammendrag og årsregnskabet, og 2) tilstrækkelige oplysninger og redegørelser til at sikre en brugers korrekte forståelse af eventuelle væsentlige beløbsmæssige ændringer og eventuelle begivenheder i den pågældende halvårsperiode, som afspejles i balancen og resultatopgørelsen."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Ledelsesberetningen, jf. § 2, stk. 1, nr. 2, og § 6, nr. 2, skal som minimum indeholde omtale af udviklingen i koncernens eller virksomhedens aktiviteter, resultat og egenkapital samt angivelse af særlige forhold, der har påvirket koncernens eller virksomhedens aktiviteter, resultat og egenkapital i den pågældende periode. Desuden skal ledelsesberetningen indeholde en beskrivelse af den forventede udvikling samt en beskrivelse af de væsentligste risici og usikkerheder for den resterende del af regnskabsåret. Stk. 2. I ledelsesberetningen, jf. § 2, stk. 1, nr. 2, for en virksomhed, der skal aflægge koncernregnskab, skal børsnoterede virksomheder, som har aktier optaget til handel eller notering på et reguleret marked i et EU/EØS-land, udover de i stk. 1 anførte oplysninger, mindst offentliggøre følgende om større transaktioner foretaget med nærtstående parter, dog jf. stk. 3: 1) nærtstående parters transaktioner, som er foretaget i de første seks måneder af det igangværende regnskabsår, og som i væsentlig grad har påvirket virksomhedens finansielle stilling eller resultater i den periode 2) eventuelle ændringer i de transaktioner foretaget med nærtstående parter, som blev beskrevet i den sidste årsrapport, og som kunne have en væsentlig indvirkning på virksomhedens finansielle stilling eller resultater i de første seks måneder af det igangværende regnskabsår. Stk. 3. I ledelsesberetningen jf. § 6, nr. 2, for en virksomhed, der ikke skal udarbejde koncernregnskab, skal børsnoterede virksomheder, som har aktier optaget til handel eller notering på et reguleret marked i et EU/EØS-land, udover de i stk. 1 anførte oplysninger, mindst offentliggøre de transaktioner, som virksomheden har indgået med nærtstående parter, herunder beløbet for sådanne transaktioner, karakteren af forholdet til den nærtstående part og andre oplysninger om transaktionerne, som er nødvendige for at forstå virksomhedens finansielle stilling, hvis sådanne transaktioner er væsentlige og ikke er indgået på normale markedsvilkår. Oplysninger om individuelle transaktioner kan grupperes efter deres karakter, medmindre særskilte oplysninger er nødvendige for at forstå virkningerne af transaktioner med nærtstående parter for virksomhedens finansielle stilling."
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Bestemmelserne i kongelig anordning om ikrafttræden for Færøerne af årsregnskabsloven §§ 8-10 samt i § 102, stk. 3 og 4, om underskrift og ledelsespåtegning på årsrapporter finder tilsvarende anvendelse på halvårsrapporter, som er omfattet af denne bekendtgørelse."
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Er en halvårsrapport revideret af en autoriseret revisor, eller har en autoriseret revisor foretaget en gennemgang (review) af halvårsrapporten, skal revisors erklæring indgå i halvårsrapporten. Stk. 2. Er halvårsrapporten ikke revideret eller gennemgået af en autoriseret revisor, skal der gives oplysning herom i halvårsrapporten."
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Vælger en virksomhed, som er omfattet af § 1, at udarbejde en delårsrapport for en periode forskellig fra seks måneder, herunder en kvartalsrapport, som ikke udelukkende er beregnet til virksomhedens eget brug, finder bestemmelserne om halvårsrapporter i henholdsvis kapitel 2 eller 3 tilsvarende anvendelse på sådanne delårsrapporter med de fornødne tilpasninger."
    },
    {
      "provision_ref": "6:13",
      "chapter": "6",
      "section": "13",
      "content": "§ 13. Hvis en virksomhed, som er omfattet af § 1, offentliggør en redegørelse om virksomhedens økonomiske forhold, der ikke er en delårsrapport efter denne bekendtgørelse, må redegørelsen ikke betegnes som delårsrapport, halvårsrapport, kvartalsrapport eller lignende."
    },
    {
      "provision_ref": "7:14",
      "chapter": "7",
      "section": "14",
      "content": "§ 14. Afgørelser truffet af den færøske registreringsmyndighed i henhold til denne bekendtgørelse kan indbringes for det færøske erhvervsankenævn senest 4 uger efter, at afgørelsen er meddelt den pågældende."
    },
    {
      "provision_ref": "15",
      "section": "15",
      "content": "§ 15. Overtrædelse af denne bekendtgørelse straffes med bøde, medmindre højere straf er forskyldt efter straffeloven. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "16",
      "section": "16",
      "content": "§ 16. Bekendtgørelsen træder i kraft den 1. januar 2008 og har virkning for regnskabsår, der starter 1. januar 2008 eller senere, jf. dog stk. 2 og 3. Stk. 2. § 9, stk. 2 og 3, træder i kraft den 1. april 2008 og har virkning for regnskabsår, der starter 1. april 2008 eller senere. Stk. 3. § 5, stk. 3, 3. pkt. og § 7, stk. 5, 3. pkt., om oplysninger om de tilsvarende beløb for det foregående regnskabsår i resultatopgørelsen, træder først i kraft 1. april 2009 og har virkning for regnskabsår, der starter 1. april 2009 eller senere. Stk. 4. Bekendtgørelsen kan endvidere anvendes på halvårsrapporter, hvis regnskabsår er startet før 1. januar 2008, men som aflægges efter denne dato."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1 . Denne bekendtgørelse finder anvendelse på børsnoterede virksomheder, som er omfattet af § 7, stk. 1, nr. 1 og 4, i kongelig anordning om ikrafttræden for Færøerne af årsregnskabsloven, jf. dog stk. 4. Stk. 2. Børsnoterede virksomheder, hvis halvårsrapport skal indeholde et koncernregnskab, skal udarbejde en delårsrapport for de første seks måneder af hvert regnskabsår (halvårsrapport) efter reglerne i denne bekendtgørelses kapitel 2. Stk. 3. Børsnoterede virksomheder, hvis halvårsrapport ikke skal indeholde et koncernregnskab, skal udarbejde en delårsrapport for de første seks måneder af hvert regnskabsår (halvårsrapport) efter reglerne i denne bekendtgørelses kapitel 3. Stk. 4. Bekendtgørelsen finder ikke anvendelse på børsnoterede virksomheder, der alene udsteder gældsinstrumenter, der er optaget til notering eller handel på en fondsbørs, en autoriseret markedsplads eller tilsvarende regulerede markeder i et EU/EØS-land og hvis pålydende værdi pr. enhed er på mindst 50.000 euro eller hvis pålydende værdi pr. enhed på udstedelsesdagen svarer til mindst 50.000 euro, når gældsinstrumenterne er udstedt i en anden valuta end euro, jf. § 134 a, stk. 3, i kongelig anordning om ikrafttræden for Færøerne af årsregnskabsloven. Stk. 5. Vælger en virksomhed, der er omfattet af stk. 4, at udarbejde en halvårsrapport, som ikke udelukkende er beregnet til virksomhedens eget brug, finder bestemmelserne i denne bekendtgørelse dog anvendelse.",
      "valid_from": "2007-12-11",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Halvårsrapporten for virksomheder omfattet § 1, stk. 2, skal bestå af følgende: 1) et halvårskoncernregnskab for en af virksomheden ledet koncern (halvårskoncernregnskab) jf. § 3, 2) en ledelsesberetning for en af virksomheden ledet koncern, jf. § 9 og 3) en ledelsespåtegning i tilknytning til underskriften fra medlemmerne af de ansvarlige ledelsesorganer, jf. § 10. Stk. 2. Halvårsrapporten kan desuden indeholde et halvårsregnskab for modervirksomheden, der i så fald skal aflægges efter § 4 eller § 5.",
      "valid_from": "2007-12-11",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Ved udarbejdelsen af halvårskoncernregnskabet, jf. § 2, stk. 1, nr. 1, skal virksomheden anvende den internationale regnskabsstandard for delårsregnskaber (IAS 34), som er vedtaget efter proceduren i artikel 6 i forordning (EF) nr. 1606/2002.",
      "valid_from": "2007-12-11",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Vælger en virksomhed at udarbejde et halvårsregnskab for modervirksomheden, jf. § 2, stk. 2, skal halvårsregnskabet enten udarbejdes efter den internationale regnskabsstandard for delårsregnskaber (IAS 34), som er vedtaget efter proceduren i artikel 6 i forordning (EF) nr. 1606/2002, eller som minimum indeholde en balance i sammendrag og en resultatopgørelse i sammendrag, jf. § 5.",
      "valid_from": "2007-12-11",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Balancen i sammendrag og resultatopgørelsen i sammendrag, jf. § 4, nr. 2, skal vise hver af de hovedposter og mellemresultater, der er indeholdt i virksomhedens seneste årsregnskab. Der skal medtages yderligere poster, hvis halvårsregnskabet som følge af deres udeladelse ville give et misvisende billede af virksomhedens aktiver, passiver, finansielle stilling og resultat. Stk. 2. Ved udarbejdelsen af halvårsregnskabet efter stk. 1, skal virksomheden anvende den samme regnskabspraksis for indregning og måling som i årsregnskabet. Hvis virksomheden i halvårsregnskabet ændrer regnskabspraksis i forhold til det sidst offentliggjorte årsregnskab, finder bestemmelserne om ændring af regnskabspraksis i § 51 i kongelig anordning om ikrafttræden for Færøerne af årsregnskabsloven tilsvarende anvendelse på halvårsregnskabet. Stk. 3. Ved hver post i balancen anføres beløb pr. udgangen af de første seks måneder af det igangværende regnskabsår samt de tilsvarende beløb pr. udgangen af det foregående regnskabsår. Ved hver post i resultatopgørelsen anføres beløb for de første seks måneder af det igangværende regnskabsår. Endvidere anføres de tilsvarende beløb for samme periode for det foregående regnskabsår.",
      "valid_from": "2007-12-11",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Halvårsrapporten for virksomheder omfattet af § 1, stk. 3, skal bestå af følgende: 1) et halvårsregnskab for virksomheden jf. §§ 7-8, 2) en ledelsesberetning for virksomheden, jf. § 9 og 3) en ledelsespåtegning i tilknytning til underskriften fra medlemmerne af de ansvarlige ledelsesorganer, jf. § 10.",
      "valid_from": "2007-12-11",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Ved udarbejdelsen af halvårsregnskabet, jf. § 6, nr. 1, kan virksomheder omfattet af § 1, stk. 3, anvende den internationale regnskabsstandard for delårsregnskaber (IAS 34), som er vedtaget efter proceduren i artikel 6 i forordning (EF) nr. 1606/2002. Stk. 2. Hvis virksomheden ikke anvender den i stk. 1 nævnte standard ved udarbejdelsen af halvårsregnskabet, skal halvårsregnskabet indeholde en balance i sammendrag, en resultatopgørelse i sammendrag samt forklarende noter, jf. § 8. Stk. 3. Balancen i sammendrag og resultatopgørelsen i sammendrag skal vise hver af de hovedposter og mellemresultater, der er indeholdt i virksomhedens seneste årsregnskab. Der skal medtages yderligere poster, hvis halvårsregnskabet som følge af deres udeladelse ville give et misvisende billede af virksomhedens aktiver, passiver, finansielle stilling og resultat. Stk. 4. Ved udarbejdelsen af halvårsregnskabet efter stk. 2 og 3 skal virksomheden anvende den samme regnskabspraksis for indregning og måling som i årsregnskabet. Hvis virksomheden i halvårsregnskabet ændrer regnskabspraksis i forhold til det sidst offentliggjorte årsregnskab, finder bestemmelserne om ændring af regnskabspraksis i § 51 i kongelig anordning om ikrafttræden for Færøerne af årsregnskabsloven tilsvarende anvendelse på halvårsregnskabet. Stk. 5. Ved hver post i balancen anføres beløb pr. udgangen af de første seks måneder af det igangværende regnskabsår samt de tilsvarende beløb pr. udgangen af det foregående regnskabsår. Ved hver post i resultatopgørelsen anføres beløb for de første seks måneder af det igangværende regnskabsår. Endvidere anføres de tilsvarende beløb for samme periode for det foregående regnskabsår.",
      "valid_from": "2007-12-11",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Halvårsregnskabet skal indeholde forklarende noter. De forklarende noter skal indeholde følgende: 1) tilstrækkelige oplysninger til at sikre sammenlignelighed mellem halvårsregnskabet i sammendrag og årsregnskabet, og 2) tilstrækkelige oplysninger og redegørelser til at sikre en brugers korrekte forståelse af eventuelle væsentlige beløbsmæssige ændringer og eventuelle begivenheder i den pågældende halvårsperiode, som afspejles i balancen og resultatopgørelsen.",
      "valid_from": "2007-12-11",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Ledelsesberetningen, jf. § 2, stk. 1, nr. 2, og § 6, nr. 2, skal som minimum indeholde omtale af udviklingen i koncernens eller virksomhedens aktiviteter, resultat og egenkapital samt angivelse af særlige forhold, der har påvirket koncernens eller virksomhedens aktiviteter, resultat og egenkapital i den pågældende periode. Desuden skal ledelsesberetningen indeholde en beskrivelse af den forventede udvikling samt en beskrivelse af de væsentligste risici og usikkerheder for den resterende del af regnskabsåret. Stk. 2. I ledelsesberetningen, jf. § 2, stk. 1, nr. 2, for en virksomhed, der skal aflægge koncernregnskab, skal børsnoterede virksomheder, som har aktier optaget til handel eller notering på et reguleret marked i et EU/EØS-land, udover de i stk. 1 anførte oplysninger, mindst offentliggøre følgende om større transaktioner foretaget med nærtstående parter, dog jf. stk. 3: 1) nærtstående parters transaktioner, som er foretaget i de første seks måneder af det igangværende regnskabsår, og som i væsentlig grad har påvirket virksomhedens finansielle stilling eller resultater i den periode 2) eventuelle ændringer i de transaktioner foretaget med nærtstående parter, som blev beskrevet i den sidste årsrapport, og som kunne have en væsentlig indvirkning på virksomhedens finansielle stilling eller resultater i de første seks måneder af det igangværende regnskabsår. Stk. 3. I ledelsesberetningen jf. § 6, nr. 2, for en virksomhed, der ikke skal udarbejde koncernregnskab, skal børsnoterede virksomheder, som har aktier optaget til handel eller notering på et reguleret marked i et EU/EØS-land, udover de i stk. 1 anførte oplysninger, mindst offentliggøre de transaktioner, som virksomheden har indgået med nærtstående parter, herunder beløbet for sådanne transaktioner, karakteren af forholdet til den nærtstående part og andre oplysninger om transaktionerne, som er nødvendige for at forstå virksomhedens finansielle stilling, hvis sådanne transaktioner er væsentlige og ikke er indgået på normale markedsvilkår. Oplysninger om individuelle transaktioner kan grupperes efter deres karakter, medmindre særskilte oplysninger er nødvendige for at forstå virkningerne af transaktioner med nærtstående parter for virksomhedens finansielle stilling.",
      "valid_from": "2007-12-11",
      "valid_to": null
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Bestemmelserne i kongelig anordning om ikrafttræden for Færøerne af årsregnskabsloven §§ 8-10 samt i § 102, stk. 3 og 4, om underskrift og ledelsespåtegning på årsrapporter finder tilsvarende anvendelse på halvårsrapporter, som er omfattet af denne bekendtgørelse.",
      "valid_from": "2007-12-11",
      "valid_to": null
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Er en halvårsrapport revideret af en autoriseret revisor, eller har en autoriseret revisor foretaget en gennemgang (review) af halvårsrapporten, skal revisors erklæring indgå i halvårsrapporten. Stk. 2. Er halvårsrapporten ikke revideret eller gennemgået af en autoriseret revisor, skal der gives oplysning herom i halvårsrapporten.",
      "valid_from": "2007-12-11",
      "valid_to": null
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Vælger en virksomhed, som er omfattet af § 1, at udarbejde en delårsrapport for en periode forskellig fra seks måneder, herunder en kvartalsrapport, som ikke udelukkende er beregnet til virksomhedens eget brug, finder bestemmelserne om halvårsrapporter i henholdsvis kapitel 2 eller 3 tilsvarende anvendelse på sådanne delårsrapporter med de fornødne tilpasninger.",
      "valid_from": "2007-12-11",
      "valid_to": null
    },
    {
      "provision_ref": "6:13",
      "chapter": "6",
      "section": "13",
      "content": "§ 13. Hvis en virksomhed, som er omfattet af § 1, offentliggør en redegørelse om virksomhedens økonomiske forhold, der ikke er en delårsrapport efter denne bekendtgørelse, må redegørelsen ikke betegnes som delårsrapport, halvårsrapport, kvartalsrapport eller lignende.",
      "valid_from": "2007-12-11",
      "valid_to": null
    },
    {
      "provision_ref": "7:14",
      "chapter": "7",
      "section": "14",
      "content": "§ 14. Afgørelser truffet af den færøske registreringsmyndighed i henhold til denne bekendtgørelse kan indbringes for det færøske erhvervsankenævn senest 4 uger efter, at afgørelsen er meddelt den pågældende.",
      "valid_from": "2007-12-11",
      "valid_to": null
    },
    {
      "provision_ref": "15",
      "section": "15",
      "content": "§ 15. Overtrædelse af denne bekendtgørelse straffes med bøde, medmindre højere straf er forskyldt efter straffeloven. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2007-12-11",
      "valid_to": null
    },
    {
      "provision_ref": "16",
      "section": "16",
      "content": "§ 16. Bekendtgørelsen træder i kraft den 1. januar 2008 og har virkning for regnskabsår, der starter 1. januar 2008 eller senere, jf. dog stk. 2 og 3. Stk. 2. § 9, stk. 2 og 3, træder i kraft den 1. april 2008 og har virkning for regnskabsår, der starter 1. april 2008 eller senere. Stk. 3. § 5, stk. 3, 3. pkt. og § 7, stk. 5, 3. pkt., om oplysninger om de tilsvarende beløb for det foregående regnskabsår i resultatopgørelsen, træder først i kraft 1. april 2009 og har virkning for regnskabsår, der starter 1. april 2009 eller senere. Stk. 4. Bekendtgørelsen kan endvidere anvendes på halvårsrapporter, hvis regnskabsår er startet før 1. januar 2008, men som aflægges efter denne dato.",
      "valid_from": "2007-12-11",
      "valid_to": null
    }
  ],
  "definitions": []
}
