{
  "id": "2025:831",
  "type": "statute",
  "title": "Bekendtgørelse om plejeoversigten",
  "short_name": "BEK H#LOKDOK04",
  "status": "in_force",
  "issued_date": "2025-06-17",
  "url": "https://www.retsinformation.dk/eli/lta/2025/831/xml",
  "description": "Retsinformation source. DocumentId=DN000056; AccessionNumber=B20250083105; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Formålet med plejeoversigten er: 1) At sikre gennemsigtighed, skabe overblik over og muliggøre sammenligning mellem alle kommunale og private plejeenheder og leverandører, jf. § 3. 2) At understøtte borgerens frie valg, jf. ældrelovens § 18, på et oplyst grundlag. 3) At understøtte lige konkurrence mellem kommunale og private plejeenheder og leverandører, baseret på ensartede krav og præsentation for alle typer af plejeenheder og leverandører, uanset ejerskabsform. 4) At understøtte tilsynsmyndighedernes arbejde."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Plejeoversigten indeholder oplysninger om følgende typer af kommunale og private plejeenheder og leverandører, hvor hjælpen og støtten til borgerne ikke i væsentligt omfang omfatter støtte efter § 85 i lov om social service indtil 1. juli 2027: 1) Plejehjem m.v., jf. § 47 i ældreloven. 2) Plejeboligbebyggelser, jf. lov om almene boliger m.v. 3) Plejeboligbebyggelser, jf. lov om boliger for ældre og personer med handicap. 4) Friplejeboligbebyggelser, jf. lov om friplejeboliger. 5) Andre tilsvarende boligenheder, herunder midlertidige pladser, hvor hjælpen udgår fra servicearealer, og der er tilknyttet fast personale. 6) Kommunale og private leverandører, der leverer helhedspleje, jf. § 10 i ældreloven, eller ydelser, jf. §§ 83, 83a og 86 i lov om social service indtil 1. juli 2027 i borgernes egne hjem."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Plejeoversigten skal være internetbaseret, brugervenlig og tilgængelig, så både myndigheder, plejeenheder, leverandører og borgere kan søge relevante oplysninger på plejeoversigten om plejeenheder og leverandører og deres kvalitet. Stk. 2. Plejeoversigten navngives Plejeoverblikket og kan tilgås på www.plejeoverblikket.dk. Stk. 3. Indberetninger til plejeoversigten skal ske ved anvendelse af den digitale løsning, som Sundhedsdatastyrelsen stiller til rådighed, og skal ske i overensstemmelse med systematikken i den database, der er indrettet dertil. Stk. 4. En digital indberetning anses for at være kommet frem, når den er foretaget korrekt."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Ved en kommunal eller privat plejeenhed efter § 2, stk. 1, nr. 1-5, forstås en lokalitet, hvor én eller flere personer udfører helhedspleje efter § 10 i ældreloven eller tilbud efter §§ 83, 83a og 86 i lov om social service indtil 1. juli 2027, og som har tilknyttet et selvstændigt CVR-nummer eller p-nummer. Stk. 2. En kommunal eller privat plejeenhed, der får nyt CVR-nummer eller nyt p-nummer anses for en ny plejeenhed, der skal oprettes i plejeoversigten, jf. §§ 6-8."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Ved en kommunal leverandør efter § 2, stk. 1, nr. 6, forstås en fast lokalitet i en kommunes distrikt, som er fastlagt som en enhed i SOR (Sundhedsvæsenets Organisationsregister) med unikt SOR-ID og fast adresse, og som har tilknyttet et p-nummer tilhørende den kommunale leverandørs CVR-nummer, og hvorfra én eller flere personer udfører helhedspleje efter § 10 i ældreloven eller ydelser efter §§ 83, 83a og 86 i lov om social service indtil 1. juli 2027. Stk. 2. Ved en privat leverandør efter § 2, stk. 1, nr. 6, forstås en privat virksomhed, som har tilknyttet et selvstændigt CVR-nummer eller p-nummer, og hvorfra én eller flere personer udfører helhedspleje efter § 10 i ældreloven eller ydelser efter §§ 83, 83a og 86 i lov om social service indtil 1. juli 2027. Hvis virksomheden udfører helhedspleje fra flere lokaliteter, anses hver faste lokalitet som en privat leverandør. Stk. 3. En kommunal eller privat leverandør, der får nyt CVR-nummer eller nyt p-nummer anses for en ny leverandør, der skal oprettes i plejeoversigten, jf. § 6-8."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Sundhedsdatastyrelsen har pligt til at oprette nødvendige, administrative brugeradgange for kommuner og private virksomheder, således at en administrator kan oprette brugeradgange for de enkelte plejeenheder og leverandører. Stk. 2. For kommunale og private plejeenheder og leverandører, jf. § 2, har den enkelte kommune eller private virksomhed pligt til at oprette yderligere brugeradgang og sikre, at plejeenheden og leverandøren har adgang til at kunne indberette til plejeoversigten."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Kommunalbestyrelsen har pligt til at angive de private leverandører og plejeenheder efter § 2, som kommunen har en driftsaftale med, eller som en borger har valgt efter fritvalgsbevisordningen. Stk. 2. Private plejeenheder og leverandører fremgår først af plejeoversigten, når kommunen har angivet, at de har en driftsaftale med plejeenheden eller leverandøren, eller når kommunen har angivet, at en borger har valgt leverandøren efter fritvalgsbevisordningen."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. For private plejeenheder, der ikke er en del af den kommunale boligforsyning, har Sundhedsdatastyrelsen pligt til at angive, at plejeenheden er certificeret af Sundhedsstyrelsen. Stk. 2. Private plejeenheder, der ikke er en del af den kommunale boligforsyning, fremgår først af plejeoversigten, når Sundhedsdatastyrelsen har angivet, at de er certificeret af Sundhedsstyrelsen."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Ansvaret for at nedlægge (fjerne) kommunale og private plejeenheder og leverandører fra plejeoversigten følger ansvaret for oprettelsen af en plejeenhed eller leverandør på plejeoversigten, jf. §§ 6-8. Stk. 2. Plejeenheden eller leverandøren fjernes fra plejeoversigten, hvis 1) en plejeenhed, der er registeret på plejeoversigten, nedlægges, 2) en friplejeboligs certifikation eller godkendelse bortfalder eller tilbagekaldes, jf. §§ 93-95 i lov om friplejeboliger, eller 3) en leverandør ikke længere leverer helhedspleje i den pågældende kommune. Stk. 3. En kommunal og privat plejeenhed og leverandør, der skal fjernes fra plejeoversigten, jf. stk. 2, skal være fjernet fra plejeoversigten inden for 1 måned. Stk. 4. Såfremt en privat leverandør, jf. § 2, stk. 1, nr. 6 leverer helhedspleje eller ydelser i flere kommuner, fjernes leverandøren som leverandør i den pågældende kommune, og ikke fra plejeoversigten som helhed. Stk. 5. For private plejeenheder, der ikke er en del af den kommunale forsyning, har plejeenheden pligt til at orientere Sundhedsdatastyrelsen om, at plejeenheden skal fjernes fra plejeoversigten."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Kommunale og private plejeenheder omfattet af § 4 skal indberette oplysninger til plejeoversigten om nye plejeenheder eller ændringer i forhold til eksisterende plejeenheder, jf. bilag 1, tabel 1. Stk. 2. Oplysninger om nye plejeenheder skal senest registreres i plejeoversigten på ibrugtagelsestidspunktet for boligerne. Stk. 3. Oplysninger, som Sundhedsdatastyrelsen har selvstændig adgang til, og som er en del af de indberetningspligtige oplysninger i plejeoversigten, gøres tilgængelige i plejeoversigten, jf. bilag 1."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Kommunale og private leverandører omfattet af § 5 skal indberette oplysninger til plejeoversigten om nye leverandører eller ændringer i forhold til eksisterende leverandører, jf. bilag 1, tabel 2-3. Stk. 2. Oplysninger om nye leverandører skal senest registreres i plejeoversigten på det tidspunkt, hvor leverandøren kan levere helhedsplejen. Stk. 3. Oplysninger, som Sundhedsdatastyrelsen har selvstændig adgang til, og som er en del af de indberetningspligtige oplysninger i plejeoversigten, gøres tilgængelige i plejeoversigten, jf. bilag 1."
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Den, der har ansvaret for oprettelse og nedlæggelse af en kommunal eller privat plejeenhed eller leverandør i plejeoversigten, jf. kapitel 2, har pligt til at sikre, at den enkelte plejeenhed eller leverandør har indberettet oplysningerne til plejeoversigten."
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Det ældretilsyn, der fører tilsyn med kommunale og private plejeenheders eller leverandørers kvalitet i helhedsplejen, jf. § 7, stk. 1-3, i lov om ældretilsyn og § 1, stk. 3-5 og bilag 1, i bekendtgørelse om ældretilsyn, skal registrere følgende oplysninger i plejeoversigten: 1) Ældretilsynets skriftlige tilbagemelding på senest gennemførte tilsyn, jf. § 7, stk. 4, 2. pkt., i lov om ældretilsyn. 2) Plejeenhedens eller leverandørens aktuelle status i forhold til den samlede vurdering fra ældretilsynets senest gennemførte tilsyn, jf. §§ 7, stk. 3 i lov om ældretilsyn og eventuel afgørelse om påbud eller forbud, jf. 9, stk. 1, i lov om ældretilsyn."
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Sundhedsdatastyrelsen fører stikprøvekontrol med, at oplysningerne i plejeoversigten er indberettet, og er i overensstemmelse med plejeoversigtens systematik, jf. kapitel 3. Stk. 2. Stikprøvekontrollen kan foretages ved, at Sundhedsdatastyrelsen anmoder den indberetningspligtige, jf. §§ 10 og 11, om at indsende skriftlig dokumentation, eller ved at Sundhedsdatastyrelsen gennemfører en dataanalyse. Stk. 3. Sundhedsdatastyrelsen kan følge op i forhold til den indberetningspligtige, jf. §§ 10 og 11, såfremt oplysninger om plejeenheder eller leverandører ikke er indberettet, eller oplysningerne ikke er i overensstemmelse med plejeoversigtens systematik, jf. kapitel 3."
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Sundhedsdatastyrelsen kan markere i plejeoversigten, hvis den indberetningspligtige, jf. §§ 10 og 11, ikke har indberettet oplysninger om plejeenheder og leverandører til plejeoversigten, eller hvis oplysningerne ikke er i overensstemmelse med plejeoversigtens systematik, jf. kapitel 3. Stk. 2. Sundhedsdatastyrelsen skal, inden styrelsen markerer i plejeoversigten, give den indberetningspligtige, jf. §§ 10 og 11, 4 uger til at indberette de pågældende oplysninger om plejeenheden eller leverandøren og i overensstemmelse med plejeoversigtens systematik, jf. kapitel 3. Stk. 3. Sundhedsdatastyrelsen skal fjerne en markering i plejeoversigten, når den indberetningspligtige, jf. §§ 10 og 11, har indberettet de pågældende oplysninger, der ligger til grund for markeringen."
    },
    {
      "provision_ref": "5:16",
      "chapter": "5",
      "section": "16",
      "content": "§ 16. Bekendtgørelsen træder i kraft den 1. juli 2025. Stk. 2. Kommunale og private plejeenheder og leverandører skal senest 6 uger efter, at indberetningsmuligheden åbner, have indberettet oplysningerne til plejeoversigten efter kapitel 2 og kapitel 3. Der udarbejdes særskilt vejledning herom. Stk. 3. Oplysninger indberettet til plejehjemsoversigten, jf. bekendtgørelse nr. 1219 af 22. oktober 2018 om plejehjemsoversigten overføres til plejeoversigten. Stk. 4. Sundhedsdatastyrelsen har fra den 1. juli 2025 til plejeoversigtens idriftsættelse og under hensyntagen til stk. 2, pligt til at vedligeholde et dataudtræk baseret på Behandlingsstedsregisteret af den 1. juli 2025, hvori aktive plejeenheder og leverandører fremgår. Af datatrækket skal det fremgå, hvilke tilsynskommuner der har tilsynspligt for hvilke kommuner. Stk. 5. Følgende bekendtgørelser ophæves: 1) Bekendtgørelse nr. 1219 af 22. oktober 2018 om plejehjemsoversigten. 2) Bekendtgørelse nr. 581 af 18. maj 2025 om plejeoversigten."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Formålet med plejeoversigten er: 1) At sikre gennemsigtighed, skabe overblik over og muliggøre sammenligning mellem alle kommunale og private plejeenheder og leverandører, jf. § 3. 2) At understøtte borgerens frie valg, jf. ældrelovens § 18, på et oplyst grundlag. 3) At understøtte lige konkurrence mellem kommunale og private plejeenheder og leverandører, baseret på ensartede krav og præsentation for alle typer af plejeenheder og leverandører, uanset ejerskabsform. 4) At understøtte tilsynsmyndighedernes arbejde.",
      "valid_from": "2025-06-17",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Plejeoversigten indeholder oplysninger om følgende typer af kommunale og private plejeenheder og leverandører, hvor hjælpen og støtten til borgerne ikke i væsentligt omfang omfatter støtte efter § 85 i lov om social service indtil 1. juli 2027: 1) Plejehjem m.v., jf. § 47 i ældreloven. 2) Plejeboligbebyggelser, jf. lov om almene boliger m.v. 3) Plejeboligbebyggelser, jf. lov om boliger for ældre og personer med handicap. 4) Friplejeboligbebyggelser, jf. lov om friplejeboliger. 5) Andre tilsvarende boligenheder, herunder midlertidige pladser, hvor hjælpen udgår fra servicearealer, og der er tilknyttet fast personale. 6) Kommunale og private leverandører, der leverer helhedspleje, jf. § 10 i ældreloven, eller ydelser, jf. §§ 83, 83a og 86 i lov om social service indtil 1. juli 2027 i borgernes egne hjem.",
      "valid_from": "2025-06-17",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Plejeoversigten skal være internetbaseret, brugervenlig og tilgængelig, så både myndigheder, plejeenheder, leverandører og borgere kan søge relevante oplysninger på plejeoversigten om plejeenheder og leverandører og deres kvalitet. Stk. 2. Plejeoversigten navngives Plejeoverblikket og kan tilgås på www.plejeoverblikket.dk. Stk. 3. Indberetninger til plejeoversigten skal ske ved anvendelse af den digitale løsning, som Sundhedsdatastyrelsen stiller til rådighed, og skal ske i overensstemmelse med systematikken i den database, der er indrettet dertil. Stk. 4. En digital indberetning anses for at være kommet frem, når den er foretaget korrekt.",
      "valid_from": "2025-06-17",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Ved en kommunal eller privat plejeenhed efter § 2, stk. 1, nr. 1-5, forstås en lokalitet, hvor én eller flere personer udfører helhedspleje efter § 10 i ældreloven eller tilbud efter §§ 83, 83a og 86 i lov om social service indtil 1. juli 2027, og som har tilknyttet et selvstændigt CVR-nummer eller p-nummer. Stk. 2. En kommunal eller privat plejeenhed, der får nyt CVR-nummer eller nyt p-nummer anses for en ny plejeenhed, der skal oprettes i plejeoversigten, jf. §§ 6-8.",
      "valid_from": "2025-06-17",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Ved en kommunal leverandør efter § 2, stk. 1, nr. 6, forstås en fast lokalitet i en kommunes distrikt, som er fastlagt som en enhed i SOR (Sundhedsvæsenets Organisationsregister) med unikt SOR-ID og fast adresse, og som har tilknyttet et p-nummer tilhørende den kommunale leverandørs CVR-nummer, og hvorfra én eller flere personer udfører helhedspleje efter § 10 i ældreloven eller ydelser efter §§ 83, 83a og 86 i lov om social service indtil 1. juli 2027. Stk. 2. Ved en privat leverandør efter § 2, stk. 1, nr. 6, forstås en privat virksomhed, som har tilknyttet et selvstændigt CVR-nummer eller p-nummer, og hvorfra én eller flere personer udfører helhedspleje efter § 10 i ældreloven eller ydelser efter §§ 83, 83a og 86 i lov om social service indtil 1. juli 2027. Hvis virksomheden udfører helhedspleje fra flere lokaliteter, anses hver faste lokalitet som en privat leverandør. Stk. 3. En kommunal eller privat leverandør, der får nyt CVR-nummer eller nyt p-nummer anses for en ny leverandør, der skal oprettes i plejeoversigten, jf. § 6-8.",
      "valid_from": "2025-06-17",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Sundhedsdatastyrelsen har pligt til at oprette nødvendige, administrative brugeradgange for kommuner og private virksomheder, således at en administrator kan oprette brugeradgange for de enkelte plejeenheder og leverandører. Stk. 2. For kommunale og private plejeenheder og leverandører, jf. § 2, har den enkelte kommune eller private virksomhed pligt til at oprette yderligere brugeradgang og sikre, at plejeenheden og leverandøren har adgang til at kunne indberette til plejeoversigten.",
      "valid_from": "2025-06-17",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Kommunalbestyrelsen har pligt til at angive de private leverandører og plejeenheder efter § 2, som kommunen har en driftsaftale med, eller som en borger har valgt efter fritvalgsbevisordningen. Stk. 2. Private plejeenheder og leverandører fremgår først af plejeoversigten, når kommunen har angivet, at de har en driftsaftale med plejeenheden eller leverandøren, eller når kommunen har angivet, at en borger har valgt leverandøren efter fritvalgsbevisordningen.",
      "valid_from": "2025-06-17",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. For private plejeenheder, der ikke er en del af den kommunale boligforsyning, har Sundhedsdatastyrelsen pligt til at angive, at plejeenheden er certificeret af Sundhedsstyrelsen. Stk. 2. Private plejeenheder, der ikke er en del af den kommunale boligforsyning, fremgår først af plejeoversigten, når Sundhedsdatastyrelsen har angivet, at de er certificeret af Sundhedsstyrelsen.",
      "valid_from": "2025-06-17",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Ansvaret for at nedlægge (fjerne) kommunale og private plejeenheder og leverandører fra plejeoversigten følger ansvaret for oprettelsen af en plejeenhed eller leverandør på plejeoversigten, jf. §§ 6-8. Stk. 2. Plejeenheden eller leverandøren fjernes fra plejeoversigten, hvis 1) en plejeenhed, der er registeret på plejeoversigten, nedlægges, 2) en friplejeboligs certifikation eller godkendelse bortfalder eller tilbagekaldes, jf. §§ 93-95 i lov om friplejeboliger, eller 3) en leverandør ikke længere leverer helhedspleje i den pågældende kommune. Stk. 3. En kommunal og privat plejeenhed og leverandør, der skal fjernes fra plejeoversigten, jf. stk. 2, skal være fjernet fra plejeoversigten inden for 1 måned. Stk. 4. Såfremt en privat leverandør, jf. § 2, stk. 1, nr. 6 leverer helhedspleje eller ydelser i flere kommuner, fjernes leverandøren som leverandør i den pågældende kommune, og ikke fra plejeoversigten som helhed. Stk. 5. For private plejeenheder, der ikke er en del af den kommunale forsyning, har plejeenheden pligt til at orientere Sundhedsdatastyrelsen om, at plejeenheden skal fjernes fra plejeoversigten.",
      "valid_from": "2025-06-17",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Kommunale og private plejeenheder omfattet af § 4 skal indberette oplysninger til plejeoversigten om nye plejeenheder eller ændringer i forhold til eksisterende plejeenheder, jf. bilag 1, tabel 1. Stk. 2. Oplysninger om nye plejeenheder skal senest registreres i plejeoversigten på ibrugtagelsestidspunktet for boligerne. Stk. 3. Oplysninger, som Sundhedsdatastyrelsen har selvstændig adgang til, og som er en del af de indberetningspligtige oplysninger i plejeoversigten, gøres tilgængelige i plejeoversigten, jf. bilag 1.",
      "valid_from": "2025-06-17",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Kommunale og private leverandører omfattet af § 5 skal indberette oplysninger til plejeoversigten om nye leverandører eller ændringer i forhold til eksisterende leverandører, jf. bilag 1, tabel 2-3. Stk. 2. Oplysninger om nye leverandører skal senest registreres i plejeoversigten på det tidspunkt, hvor leverandøren kan levere helhedsplejen. Stk. 3. Oplysninger, som Sundhedsdatastyrelsen har selvstændig adgang til, og som er en del af de indberetningspligtige oplysninger i plejeoversigten, gøres tilgængelige i plejeoversigten, jf. bilag 1.",
      "valid_from": "2025-06-17",
      "valid_to": null
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Den, der har ansvaret for oprettelse og nedlæggelse af en kommunal eller privat plejeenhed eller leverandør i plejeoversigten, jf. kapitel 2, har pligt til at sikre, at den enkelte plejeenhed eller leverandør har indberettet oplysningerne til plejeoversigten.",
      "valid_from": "2025-06-17",
      "valid_to": null
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Det ældretilsyn, der fører tilsyn med kommunale og private plejeenheders eller leverandørers kvalitet i helhedsplejen, jf. § 7, stk. 1-3, i lov om ældretilsyn og § 1, stk. 3-5 og bilag 1, i bekendtgørelse om ældretilsyn, skal registrere følgende oplysninger i plejeoversigten: 1) Ældretilsynets skriftlige tilbagemelding på senest gennemførte tilsyn, jf. § 7, stk. 4, 2. pkt., i lov om ældretilsyn. 2) Plejeenhedens eller leverandørens aktuelle status i forhold til den samlede vurdering fra ældretilsynets senest gennemførte tilsyn, jf. §§ 7, stk. 3 i lov om ældretilsyn og eventuel afgørelse om påbud eller forbud, jf. 9, stk. 1, i lov om ældretilsyn.",
      "valid_from": "2025-06-17",
      "valid_to": null
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Sundhedsdatastyrelsen fører stikprøvekontrol med, at oplysningerne i plejeoversigten er indberettet, og er i overensstemmelse med plejeoversigtens systematik, jf. kapitel 3. Stk. 2. Stikprøvekontrollen kan foretages ved, at Sundhedsdatastyrelsen anmoder den indberetningspligtige, jf. §§ 10 og 11, om at indsende skriftlig dokumentation, eller ved at Sundhedsdatastyrelsen gennemfører en dataanalyse. Stk. 3. Sundhedsdatastyrelsen kan følge op i forhold til den indberetningspligtige, jf. §§ 10 og 11, såfremt oplysninger om plejeenheder eller leverandører ikke er indberettet, eller oplysningerne ikke er i overensstemmelse med plejeoversigtens systematik, jf. kapitel 3.",
      "valid_from": "2025-06-17",
      "valid_to": null
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Sundhedsdatastyrelsen kan markere i plejeoversigten, hvis den indberetningspligtige, jf. §§ 10 og 11, ikke har indberettet oplysninger om plejeenheder og leverandører til plejeoversigten, eller hvis oplysningerne ikke er i overensstemmelse med plejeoversigtens systematik, jf. kapitel 3. Stk. 2. Sundhedsdatastyrelsen skal, inden styrelsen markerer i plejeoversigten, give den indberetningspligtige, jf. §§ 10 og 11, 4 uger til at indberette de pågældende oplysninger om plejeenheden eller leverandøren og i overensstemmelse med plejeoversigtens systematik, jf. kapitel 3. Stk. 3. Sundhedsdatastyrelsen skal fjerne en markering i plejeoversigten, når den indberetningspligtige, jf. §§ 10 og 11, har indberettet de pågældende oplysninger, der ligger til grund for markeringen.",
      "valid_from": "2025-06-17",
      "valid_to": null
    },
    {
      "provision_ref": "5:16",
      "chapter": "5",
      "section": "16",
      "content": "§ 16. Bekendtgørelsen træder i kraft den 1. juli 2025. Stk. 2. Kommunale og private plejeenheder og leverandører skal senest 6 uger efter, at indberetningsmuligheden åbner, have indberettet oplysningerne til plejeoversigten efter kapitel 2 og kapitel 3. Der udarbejdes særskilt vejledning herom. Stk. 3. Oplysninger indberettet til plejehjemsoversigten, jf. bekendtgørelse nr. 1219 af 22. oktober 2018 om plejehjemsoversigten overføres til plejeoversigten. Stk. 4. Sundhedsdatastyrelsen har fra den 1. juli 2025 til plejeoversigtens idriftsættelse og under hensyntagen til stk. 2, pligt til at vedligeholde et dataudtræk baseret på Behandlingsstedsregisteret af den 1. juli 2025, hvori aktive plejeenheder og leverandører fremgår. Af datatrækket skal det fremgå, hvilke tilsynskommuner der har tilsynspligt for hvilke kommuner. Stk. 5. Følgende bekendtgørelser ophæves: 1) Bekendtgørelse nr. 1219 af 22. oktober 2018 om plejehjemsoversigten. 2) Bekendtgørelse nr. 581 af 18. maj 2025 om plejeoversigten.",
      "valid_from": "2025-06-17",
      "valid_to": null
    }
  ],
  "definitions": []
}
