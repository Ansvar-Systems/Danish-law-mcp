{
  "id": "2008:796",
  "type": "statute",
  "title": "Bekendtgørelse for Grønland om medarbejderes valg af bestyrelsesmedlemmer i moderselskaber, der er aktieselskaber og anpartsselskaber m.v. (koncernrepræsentation)",
  "short_name": "BEK H#LOKDOK04",
  "status": "in_force",
  "issued_date": "2008-07-28",
  "url": "https://www.retsinformation.dk/eli/lta/2008/796/xml",
  "description": "Retsinformation source. DocumentId=AU003366; AccessionNumber=B20080079605; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. En koncern anses for i de sidste 3 år at have beskæftiget gennemsnitligt mindst 35 medarbejdere, når det samlede antal arbejdstimer i et eller flere af koncernselskaberne på årsbasis mindst udgør 63.000 timer. Ved beregningen af arbejdstimeantallet tages udgangspunkt i den gennemsnitlige årlige lønudbetaling divideret med den gennemsnitlige timeløn for medarbejderne. Stk. 2. Ved koncernselskab forstås et her i landet registreret selskab, der enten som moderselskab eller som datterselskab indgår i en koncern, jf. § 2, stk. 1, i aktieselskabsloven, som sat i kraft for Grønland ved kongelig anordning, og § 3, stk. 1, i anpartsselskabsloven, som sat i kraft for Grønland ved kongelig anordning."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Moderselskabets bestyrelse og direktion er pligtige efter anmodning af nogen, der efter § 4, stk. 3, er berettiget til at kræve afstemning, at foretage beregning i henhold til § 1, stk. 1, og meddele resultatet heraf til koncernens medarbejdere."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Ved medarbejder forstås enhver person over 15 år, der for et koncernselskab udfører arbejde som lønmodtager, medmindre den pågældende: 1) er anmeldt til Erhvervs- og Selskabsstyrelsen som medlem af direktionen i et af koncernselskaberne, eller 2) permanent har sit arbejdssted uden for dansk højhedsområde. Stk. 2. Som dansk højhedsområde efter stk. 1, nr. 2, anses også dansk skib og den danske del af kontinentalsoklen. Stk. 3. Ved koncernens medarbejdere forstås medarbejdere i moderselskabet og dets datterselskaber."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Såfremt en koncern, jf. § 2, stk. 1, i aktieselskabsloven, som sat i kraft for Grønland ved kongelig anordning, og § 3, stk. 1, i anpartsselskabsloven, som sat i kraft for Grønland ved kongelig anordning, i de sidste 3 år har beskæftiget gennemsnitligt mindst 35 medarbejdere, jf. § 1, stk. 1, har medarbejderne i datterselskaberne ret til at kræve, at der blandt disse afholdes afstemning om, hvorvidt koncernens medarbejdere skal vælge koncernrepræsentanter og suppleanter til moderselskabets bestyrelse (ja/nej-afstemning). Stk. 2. Kræves der afstemning i henhold til stk. 1 i en koncern, hvor moderselskabet samtidig er moderselskab i flere koncerner, anses kravet at omfatte den koncern, der består af de fleste koncernselskaber. Stk. 3. Krav om afstemning i henhold til stk. 1 kan fremsættes af: 1) et flertal blandt samtlige medarbejdere i et eller flere af datterselskabernes samarbejdsudvalg, eller 2) faglige organisationer i datterselskaberne, som for eksempel klubber og personaleforeninger, der repræsenterer mindst 1/10 af samtlige datterselskabers medarbejdere, eller 3) 1/10 af samtlige datterselskabers medarbejdere."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Krav om afstemning efter § 4, stk. 3, fremsættes skriftligt over for moderselskabets bestyrelse. På sit første møde efter modtagelsen af anmodningen om afstemning - dog senest 6 uger efter anmodningens modtagelse - drager bestyrelsen omsorg for, at der nedsættes et koncernvalgudvalg i overensstemmelse med reglerne i § 11. Stk. 2. Hvis der er selskabsrepræsentanter i moderselskabets bestyrelse, jf. § 17, stk. 2, kan ja/nej-afstemning tidligst afholdes 6 måneder før udløbet af valgperioden for selskabsrepræsentanterne i moderselskabets bestyrelse."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Har der været afholdt afstemning om koncernrepræsentation, kan krav om ny afstemning tidligst fremsættes 6 måneder derefter."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Stemmeret til ja/nej-afstemning har enhver medarbejder, jf. § 3, stk. 1, der er ansat i et af koncernens datterselskaber på tidspunktet for afstemningens afholdelse. Koncernvalgudvalget afgør i tvivlstilfælde, om betingelsen i 1. pkt. er opfyldt."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. I koncerner, hvor medarbejderne i datterselskaberne i overensstemmelse med §§ 14-16 har besluttet at vælge koncernrepræsentanter til moderselskabets bestyrelse, vælger valgmandskollegiet, jf. § 9, et antal koncernrepræsentanter og suppleanter for disse svarende til halvdelen af antallet af de medlemmer, der er valgt af generalforsamlingen, og af de i henhold til vedtægterne af offentlige myndigheder eller andre udpegede bestyrelsesmedlemmer, dog mindst 3 repræsentanter. Udgør antallet af repræsentanter, der skal vælges, ikke et helt tal, afrundes opad. Stk. 2. Såfremt moderselskabets medarbejdere har udnyttet deres ret til at vælge 2 selskabsrepræsentanter, jf. aktieselskabslovens § 49, stk. 3, 2. pkt., som sat i kraft for Grønland ved kongelig anordning, eller anpartsselskabslovens § 22, stk. 2, 2. pkt., som sat i kraft for Grønland ved kongelig anordning, nedsættes antallet af koncernrepræsentanter, der kan vælges i henhold til stk. 1, med 2."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Retten til at vælge koncernrepræsentanter til moderselskabets bestyrelse udøves af et valgmandskollegium. Stk. 2. Valgmandskollegiet skal bestå af selskabsrepræsentanterne i hvert enkelt koncernselskab. Stk. 3. I koncernselskaber, hvor der ikke er selskabsrepræsentanter, foranlediger koncernvalgudvalget, at selskabets medarbejdere blandt sig vælger 2 medlemmer til valgmandskollegiet og suppleanter for disse. Hver medarbejder kan kun afgive én stemme til fordel for en kandidat som medlem og én stemme til fordel for en kandidat som suppleant."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Valgbar er enhver medarbejder, jf. § 3, som er myndig, og som gennem de sidste 12 måneder før valget har været ansat i et af koncernens selskaber. Koncernvalgudvalget afgør i tvivlstilfælde, om en medarbejder er valgbar."
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Koncernvalgudvalget sammensættes af repræsentanter for medarbejderne og for ledelsen. Flertallet af koncernvalgudvalgets medlemmer skal bestå af repræsentanter for medarbejderne, såvidt muligt i moderselskabet, eet medlem skal være repræsentant for medarbejderne i datterselskaberne, og mindst eet af medlemmerne skal være medlem af bestyrelsen eller direktionen for moderselskabet. Stk. 2. Repræsentanterne for medarbejderne i moderselskabet vælges blandt dets medarbejdere af medarbejderne i dets samarbejdsudvalg. Repræsentanten for medarbejderne i datterselskaberne udpeges i overensstemmelse med reglerne i § 37, stk. 2 og 3. De øvrige medlemmer vælges af moderselskabets bestyrelse. Stk. 3. Såfremt der ikke findes et samarbejdsudvalg, udpeger bestyrelsen i moderselskabet repræsentanter for moderselskabets medarbejdere blandt disse. Er der i moderselskabet valgt tillidsrepræsentanter, skal disse så vidt muligt være repræsenteret. Stk. 4. Medarbejdere, der er opstillet til valg eller genvalg til moderselskabets bestyrelse, kan ikke udpeges som eller forblive medlemmer af koncernvalgudvalget. Stk. 5. Ved udtræden af koncernvalgudvalget skal det pågældende medlem orientere koncernvalgudvalget herom. Koncernvalgudvalget skal herefter drage omsorg for, at et nyt medlem udpeges i overensstemmelse med reglerne i stk. 1-3."
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Koncernvalgudvalget vælger selv sin formand. Stk. 2. Koncernvalgudvalgets afgørelser træffes ved simpelt stemmeflertal. I tilfælde af stemmelighed er formandens stemme afgørende."
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Koncernvalgudvalget udfærdiger referater, hvoraf alle forhold af betydning, herunder indhold af alle bekendtgørelser, beslutninger, afstemningsresultater og valgresultater, skal fremgå. Stk. 2. Referaterne er tilgængelige for koncernens ledelse, koncernselskabernes aktionærer, anpartshavere og medarbejdere samt for vedkommende offentlige myndigheder. Stk. 3. Referaterne skal underskrives af koncernvalgudvalgets medlemmer og opbevares i mindst 5 år."
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Det påhviler koncernvalgudvalget inden 4 uger efter sin nedsættelse at afholde ja/nej-afstemning. Stk. 2. Koncernvalgudvalget drager omsorg for, at afstemningen gennemføres således, at alle stemmeberettigede, jf. § 7, får rimelig adgang til at deltage i afstemningen, herunder om nødvendigt ved afgivelse af brevstemme."
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Afstemningen sker skriftligt og hemmeligt. Stk. 2. Ved afstemningen kan der kun stemmes ja eller nej. Stk. 3. Medarbejdernes beslutning om at ville vælge koncernrepræsentanter til moderselskabet er vedtaget, hvis mindst halvdelen af de stemmeberettigede har stemt ja. Stk. 4. Så snart afstemningens resultat foreligger, meddeler koncernvalgudvalget skriftligt moderselskabets bestyrelse dette og drager omsorg for, at afstemningens resultat meddeles koncernens medarbejdere."
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Beskæftiger et datterselskab medarbejdere på skibe i udenrigsfart, påhviler det koncernvalgudvalget snarest muligt at drage omsorg for, at medarbejdere om bord, der er stemmeberettigede, jf. § 7, gøres bekendt med, at der skal foretages afstemning samt med indholdet af denne bekendtgørelse. Stk. 2. Skibsføreren på det enkelte skib nedsætter straks efter modtagelsen af den i stk. 1 nævnte meddelelse en valgkomite på 3 medlemmer, bestående af én repræsentant for skibsofficererne, én repræsentant for det øvrige mandskab, samt skibsføreren, som er formand for valgkomiteen. Stk. 3. Valgkomiteen skal inden 1 uge efter sin nedsættelse afholde den i § 14, stk. 1, omhandlede afstemning og omgående herefter telegrafisk underrette koncernvalgudvalget om afstemningsresultatet med angivelse af antallet af ja-stemmer, nej-stemmer samt blanke og ugyldige stemmer. Stk. 4. Samtidig med indtelegraferingen af afstemningsresultatet kan valgkomiteen telegrafisk meddele koncernvalgudvalget de eventuelle forslag til kandidater som henholdsvis koncernrepræsentanter og suppleanter, der er fremsat af medarbejderne om bord på skibet."
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Hvis et selskab samtidig er moderselskab i flere koncerner, afholdes valg af koncernrepræsentanter til dette moderselskabs bestyrelse i en samlet valghandling. Valget afholdes i den koncern, som består af de fleste koncernselskaber. Stk. 2. I koncerner, hvor der i moderselskabet er selskabsrepræsentanter valgt i henhold til aktieselskabslovens § 49, stk. 2, 3. pkt., som sat i kraft for Grønland ved kongelig anordning, eller anpartsselskabslovens § 22, stk. 1, 1. pkt., som sat i kraft for Grønland ved kongelig anordning, afholdes valg af koncernrepræsentanter første gang i forbindelse med udløbet af valgperioden for selskabsrepræsentanterne i moderselskabets bestyrelse."
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Koncernvalgudvalget drager omsorg for: 1) at der nedsættes et valgmandskollegium, jf. § 9, snarest muligt efter at beslutningen om koncernrepræsentation er vedtaget, dog senest 6 uger efter bekendtgørelsen af valgdatoen, jf. § 19, stk. 2, 2) at medlemmerne af valgmandskollegiet får rimelig adgang til at deltage i valget, herunder om nødvendigt ved afgivelse af brevstemme, og 3) at valget afholdes snarest muligt, dog senest 6 måneder efter beslutning om koncernrepræsentation er vedtaget. Stk. 2. Beslutningen om koncernrepræsentation bortfalder, hvis valget ikke er afholdt senest 6 måneder efter beslutningens vedtagelse."
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Koncernvalgudvalget fastsætter efter forhandling med moderselskabets bestyrelse datoen for valget og drager omsorg for, at valgmandskollegiets medlemmer bliver bekendt med datoen. Stk. 2. Koncernvalgudvalget bekendtgør valgdatoen for koncernens medarbejdere mindst 6 uger og højst 10 uger før den fastsatte valgdato, jf. dog § 20. Stk. 3. Bekendtgørelsen om valgdatoen skal indeholde: 1) oplysning om antallet af koncernrepræsentanter, der skal vælges, jf. § 8, og 2) indkaldelse af forslag fra medarbejderne til personer, der skal opstilles til valget som koncernrepræsentanter eller suppleanter. Indkaldelsen skal angive det antal kandidater, der skal vælges, jf. § 8, samt datoen, hvor indlevering af forslag senest kan ske. Denne dato skal ligge mindst 4 uger før valgdatoen. Stk. 4. Koncernvalgudvalget drager omsorg for, at alle medarbejdere får rimelig adgang til at få kendskab til bekendtgørelsen om valgdatoen."
    },
    {
      "provision_ref": "4:20",
      "chapter": "4",
      "section": "20",
      "content": "§ 20. I koncerner, som beskæftiger medarbejdere på skibe i udenrigsfart, bekendtgøres valgdatoen for medarbejderne med en frist på mindst 9 uger og højst 20 uger."
    },
    {
      "provision_ref": "4:21",
      "chapter": "4",
      "section": "21",
      "content": "§ 21. Koncernvalgudvalget undersøger, om de foreslåede kandidater er valgbare, jf. § 10, og om de er villige til at modtage valg. Stk. 2. Koncernvalgudvalget skal oplyse de foreslåede kandidater om, at de kun kan være koncernrepræsentanter eller suppleanter som valgt af medarbejderne, således at de ikke samtidig kan være bestyrelsesmedlemmer valgt af generalforsamlingen eller udpeget af andre. Stk. 3. Kandidaterne til hvervet som henholdsvis koncernrepræsentanter og suppleanter skal opføres på hver sin liste. De to lister bekendtgøres for koncernens medarbejdere senest 2 uger før valgdatoen. Listerne skal indeholde oplysning om kandidaternes navn, bopæl, arbejdssted, funktion og faglige tillidshverv i selskabet. Andre oplysninger må ikke indeholdes på listerne. En kandidat kan kun opføres på en af listerne. Stk. 4. I selskaber, som beskæftiger medarbejdere på skibe i udenrigsfart, jf. § 20, sendes kandidatlisterne, jf. stk. 3, om nødvendigt telegrafisk til skibene i udenrigsfart, således at listerne kan bekendtgøres for skibets medarbejdere senest 2 uger før valgdatoen."
    },
    {
      "provision_ref": "4:22",
      "chapter": "4",
      "section": "22",
      "content": "§ 22. Hvis der ved udløbet af fristen for opstilling af kandidater til valget som koncernrepræsentanter og som suppleanter er opstillet færre end det antal kandidater, der skal vælges, kan valg ikke afholdes. Koncernvalgudvalget kan udsætte valget med henblik på opstilling af det fornødne antal kandidater under overholdelse af de i dette kapitel nævnte frister. Valget skal dog være gennemført inden moderselskabets ordinære generalforsamling."
    },
    {
      "provision_ref": "4:23",
      "chapter": "4",
      "section": "23",
      "content": "§ 23. Koncernvalgudvalget lader fremstille stemmesedler, på hvilke kandidaternes navne er anført i alfabetisk orden for henholdsvis koncernrepræsentanter og suppleanter. Stk. 2. Stemmesedlen skal indeholde oplysning om kandidaternes navn, bopæl, arbejdssted, funktion, faglige tillidshverv i selskabet samt det antal stemmer, der kan afgives efter § 24, stk. 2. Andre oplysninger må ikke indeholdes på stemmesedlen. Stk. 3. Er der blandt valgmandskollegiets medlemmer medarbejdere beskæftiget på skibe i udenrigsfart, kan koncernvalgudvalget tillade, at der stemmes i lukket kuvert uden anvendelse af de i stk. 1, jf. stk. 2, nævnte stemmesedler."
    },
    {
      "provision_ref": "4:24",
      "chapter": "4",
      "section": "24",
      "content": "§ 24. Valget sker skriftligt og hemmeligt og kan om nødvendigt foregå ved brevafstemning. Stk. 2. Hvert koncernselskabs medlemmer af valgmandskollegiet kan tilsammen afgive 4 stemmer for hver påbegyndt 35 medarbejdere i det koncernselskab, hvor de er udpeget. Antallet af medarbejdere i det enkelte koncernselskab opgøres på tidspunktet for valgdatoens bekendtgørelse. Antallet af stemmer fordeles ligeligt mellem det enkelte koncernselskabs medlemmer af kollegiet. I tilfælde af overskydende stemmer fordeles disse ved lodtrækning blandt koncernselskabets medlemmer af valgmandskollegiet. Stk. 3. Hvert medlem af valgmandskollegiet skal have et antal stemmesedler svarende til antallet af stemmer, vedkommende kan afgive efter stk. 2. Stk. 4. Hvert medlem af valgmandskollegiet kan på hver stemmeseddel kun afgive én stemme til fordel for én kandidat på hver af de to lister. Stk. 5. Såfremt der på samme stemmeseddel er afgivet stemmer til fordel for flere kandidater på hver liste, eller såfremt det ikke utvetydigt fremgår, på hvilken eller hvilke kandidater der er stemt, eller såfremt der er opført andre navne eller rettet på stemmesedlen, skal denne anses som ugyldig. Koncernvalgudvalget afgør i tvivlstilfælde, om en stemmeseddel er ugyldig."
    },
    {
      "provision_ref": "4:25",
      "chapter": "4",
      "section": "25",
      "content": "§ 25. Det efter § 8 beregnede antal kandidater, der har fået de fleste stemmer på hver liste, er valgt som henholdsvis koncernrepræsentanter og suppleanter. Stk. 2. I tilfælde af stemmelighed mellem to eller flere kandidater træffer koncernvalgudvalget afgørelse ved lodtrækning. Stk. 3. Den suppleant, der er valgt med de fleste stemmer, er suppleant for den koncernrepræsentant, der er valgt med de fleste stemmer. Den suppleant, der er valgt med de næst fleste stemmer, er suppleant for den koncernrepræsentant, der er valgt med de næst fleste stemmer, og så fremdeles, indtil det efter § 8 beregnede antal kandidater er nået."
    },
    {
      "provision_ref": "4:26",
      "chapter": "4",
      "section": "26",
      "content": "§ 26. Såfremt der ved udløbet af fristen for opstilling af kandidater til valget som koncernrepræsentanter og som suppleanter alene er opstillet det antal kandidater, der skal vælges, skal der ikke afholdes valg, men udpegningen finder sted som fredsvalg, hvis: 1) samtlige opstillede kandidater kan tilslutte sig afholdelse af dette fredsvalg, og 2) der blandt de opstillede kandidater opnås enighed om, hvilken koncernrepræsentant den enkelte suppleant i givet fald skal indtræde for. Stk. 2. Ved bekendtgørelse senest 2 uger før den fastsatte valgdato anses de opstillede kandidater som valgt som henholdsvis koncernrepræsentanter og suppleanter."
    },
    {
      "provision_ref": "4:27",
      "chapter": "4",
      "section": "27",
      "content": "§ 27. Valgresultatet og de valgtes navn og bopæl indføres i koncernvalgudvalgets referat, jf. § 13, og meddeles straks skriftligt til bestyrelsen og de valgte, ligesom det bekendtgøres for medarbejderne."
    },
    {
      "provision_ref": "4:28",
      "chapter": "4",
      "section": "28",
      "content": "§ 28. Ordinært valg af koncernrepræsentanter og suppleanter finder sted hvert fjerde år under forudsætning af, at betingelserne i § 4 fortsat er opfyldt. Genvalg kan finde sted. Valget skal være gennemført inden moderselskabets ordinære generalforsamling."
    },
    {
      "provision_ref": "5:29",
      "chapter": "5",
      "section": "29",
      "content": "§ 29. Ordningen ophører ved valgperiodens udløb, hvis koncernen på dette tidspunkt ikke længere opfylder betingelserne i § 4. Stk. 2. Hvis der ikke længere foreligger en koncern efter aktieselskabslovens § 2, stk. 1, og anpartsselskabslovens § 3, stk. 1, som sat i kraft for Grønland ved kongelige anordninger, ophører ordningen umiddelbart."
    },
    {
      "provision_ref": "5:30",
      "chapter": "5",
      "section": "30",
      "content": "§ 30. Afstemning om ordningens ophør skal iværksættes, hvis de i § 4, stk. 3, nævnte parter stiller krav herom. Koncernvalgudvalget forestår afstemningen under overholdelse af reglerne i §§ 14-16. Ordningen ophører umiddelbart efter eventuel vedtagelse herom."
    },
    {
      "provision_ref": "6:31",
      "chapter": "6",
      "section": "31",
      "content": "§ 31. Nyvalgte koncernrepræsentanter indtræder i bestyrelsen umiddelbart efter selskabets ordinære generalforsamling. Koncernrepræsentanter og suppleanter vedbliver at fungere, indtil de nyvalgte kan indtræde i bestyrelsen. Stk. 2. Nye koncernrepræsentanter og suppleanter for disse anmeldes til Erhvervs- og Selskabsstyrelsen."
    },
    {
      "provision_ref": "6:32",
      "chapter": "6",
      "section": "32",
      "content": "§ 32. Såfremt en koncernrepræsentant: 1) afsættes af medarbejderne, jf. stk. 4, 2) ikke længere er ansat i et koncernselskab, 3) selv udtræder af bestyrelsen, eller 4) afgår ved døden indtræder suppleanten straks i dennes sted. Stk. 2. Er der ingen suppleant for den pågældende koncernrepræsentant, afholdes suppleringsvalg af en ny repræsentant og en ny suppleant for den afgåede repræsentants resterende valgperiode i overensstemmelse med bestemmelserne i §§ 17-26. Stk. 3. I tilfælde af suppleringsvalg kan 1/10 af datterselskabernes medarbejdere forlange, at der i stedet afholdes valg af samtlige koncernrepræsentanter og suppleanter for disse for den resterende valgperiode. Anmodning herom skal fremsættes senest 4 uger før valgdatoen for suppleringsvalget. Stk. 4. Afstemning om afsættelse af en koncernrepræsentant skal iværksættes, når de i § 4, stk. 3, nævnte parter stiller krav herom. Koncernvalgudvalget forestår afstemningen under overholdelse af reglerne i §§ 14-16. Beslutning om afsættelse af en koncernrepræsentant kræver, at alene et simpelt flertal af deltagerne i afstemningen har afgivet deres stemme herfor."
    },
    {
      "provision_ref": "6:33",
      "chapter": "6",
      "section": "33",
      "content": "§ 33. Koncernrepræsentanter og suppleanter er beskyttet mod afskedigelse og anden forringelse af deres forhold på samme måde som tillidsrepræsentanter inden for vedkommende eller tilsvarende faglige område. Stk. 2. Uoverensstemmelser om beskyttelsen efter stk. 1, herunder spørgsmål om, hvilke regler der finder anvendelse, og om brud på eller fortolkning af reglerne, afgøres ved voldgift."
    },
    {
      "provision_ref": "7:34",
      "chapter": "7",
      "section": "34",
      "content": "§ 34. I koncerner, hvor medarbejderne har udnyttet deres ret efter loven til at vælge koncernrepræsentanter, påhviler det moderselskabets bestyrelse at drage omsorg for, at der tilvejebringes gode og effektivt virkende informationskanaler til koncernens medarbejdere til orientering om koncernens forhold. Orienteringen om disse forhold skal gives på hensigtsmæssig måde. Orienteringen kan f.eks. omfatte koncernens økonomiske, produktionsmæssige og beskæftigelsesmæssige stilling og udvikling."
    },
    {
      "provision_ref": "7:35",
      "chapter": "7",
      "section": "35",
      "content": "§ 35. Bestyrelsen træffer bestemmelse om, hvilke informationskanaler der efter koncernens forhold og efter orienteringens natur er mest hensigtsmæssige. Orienteringen kan f.eks. gives af bestyrelsen gennem koncernselskabernes daglige ledelse og i koncernselskaber, hvor der findes samarbejdsudvalg, gennem dette. Ved foranstående er der ikke tilsigtet ændringer i de enkelte koncernrepræsentanters adgang til under ansvar efter aktieselskabslovens § 160, stk. 1, som sat i kraft for Grønland ved kongelig anordning, og anpartsselskabslovens § 79, stk. 1, som sat i kraft for Grønland ved kongelig anordning, at videregive oplysninger om, hvad de under udøvelsen af deres hverv har fået kundskab om. Stk. 2. Udgivelse af informationsblade, interne personaleblade eller lignende, møder i samarbejdsudvalgene, virksomhedskonferencer og fællesmøder, tilrettelagt af samarbejdsudvalgene, kan være egnede fremgangsmåder til orientering af koncernens medarbejdere."
    },
    {
      "provision_ref": "8:36",
      "chapter": "8",
      "section": "36",
      "content": "§ 36. I koncerner, der er omfattet af aktieselskabslovens § 49, stk. 3, som sat i kraft for Grønland ved kongelig anordning, eller anpartsselskabslovens § 22, stk. 2, som sat i kraft for Grønland ved kongelig anordning, men hvor der ikke er valgt koncernrepræsentanter, kan en repræsentant for datterselskabernes medarbejdere efterse moderselskabets aktiebog eller anpartshaverfortegnelse."
    },
    {
      "provision_ref": "8:37",
      "chapter": "8",
      "section": "37",
      "content": "§ 37. Et udvalg bestående af en repræsentant for hvert datterselskabs medarbejdere udpeger én i deres midte til at udøve retten efter § 36. Stk. 2. Såfremt datterselskabets medarbejdere har valgt en fællestillidsrepræsentant, eller der kun findes én tillidsrepræsentant på virksomheden, tiltræder denne udvalget. I andre tilfælde kan selskabets tillidsrepræsentanter udpege én i deres midte til at tiltræde udvalget. Stk. 3. Uden for de i stk. 2 omhandlede tilfælde vælger medarbejderne i deres midte en repræsentant, som tiltræder udvalget."
    },
    {
      "provision_ref": "9:38",
      "chapter": "9",
      "section": "38",
      "content": "§ 38. Koncernrepræsentanter har samme rettigheder, pligter og ansvar som de øvrige medlemmer af moderselskabets bestyrelse."
    },
    {
      "provision_ref": "9:39",
      "chapter": "9",
      "section": "39",
      "content": "§ 39. Såfremt vedtægterne i et moderselskab, hvor betingelserne for koncernrepræsentation ikke er opfyldt, tillægger koncernens medarbejdere ret til at vælge 2 eller flere koncernrepræsentanter, jf. aktieselskabslovens § 49, stk. 5, som sat i kraft for Grønland ved kongelig anordning, og anpartsselskabslovens § 22, stk. 4, som sat i kraft for Grønland ved kongelig anordning, finder reglerne i denne bekendtgørelse om valg tilsvarende anvendelse."
    },
    {
      "provision_ref": "9:40",
      "chapter": "9",
      "section": "40",
      "content": "§ 40. Udgifterne ved de i denne bekendtgørelse omhandlede afstemninger og valg og ved de i §§ 34 og 35 omhandlede orienteringer af medarbejderne afholdes af moderselskabet. Stk. 2. Koncernvalgudvalget må ikke afholde usædvanlige eller store omkostninger, uden at bestyrelsen forinden har godkendt disse."
    },
    {
      "provision_ref": "9:41",
      "chapter": "9",
      "section": "41",
      "content": "§ 41. Valgbeslutninger og afgørelser, der skal anmeldes til Erhvervs- og Selskabsstyrelsen omfattes af aktieselskabslovens §§ 157 og 159 b, som sat i kraft for Grønland ved kongelig anordning, og anpartsselskabslovens §§ 73 og 78, som sat i kraft for Grønland ved kongelig anordning. I andre tilfælde henhører tvister vedrørende bestemmelser i denne bekendtgørelse under domstolene, jf. dog § 33."
    },
    {
      "provision_ref": "9:42",
      "chapter": "9",
      "section": "42",
      "content": "§ 42. Erhvervs- og Selskabsstyrelsen kan i særlige tilfælde fastsætte regler om afstemning og valg, der afviger fra de i §§ 5, 9, stk. 3, 11, stk. 1-3, 16, 18-23, 28, 3. pkt., og 30 fastsatte regler."
    },
    {
      "provision_ref": "10:43",
      "chapter": "10",
      "section": "43",
      "content": "§ 43. Et medlem af bestyrelse eller koncernvalgudvalg, der overtræder sine pligter i henhold til §§ 2, 5, 11, stk. 3, 13-16, 18, stk. 1, 19-20, 23 og 27, idømmes bøde."
    },
    {
      "provision_ref": "11:44",
      "chapter": "11",
      "section": "44",
      "content": "§ 44. Bekendtgørelsen træder i kraft den 1. august 2008."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. En koncern anses for i de sidste 3 år at have beskæftiget gennemsnitligt mindst 35 medarbejdere, når det samlede antal arbejdstimer i et eller flere af koncernselskaberne på årsbasis mindst udgør 63.000 timer. Ved beregningen af arbejdstimeantallet tages udgangspunkt i den gennemsnitlige årlige lønudbetaling divideret med den gennemsnitlige timeløn for medarbejderne. Stk. 2. Ved koncernselskab forstås et her i landet registreret selskab, der enten som moderselskab eller som datterselskab indgår i en koncern, jf. § 2, stk. 1, i aktieselskabsloven, som sat i kraft for Grønland ved kongelig anordning, og § 3, stk. 1, i anpartsselskabsloven, som sat i kraft for Grønland ved kongelig anordning.",
      "valid_from": "2008-07-28",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Moderselskabets bestyrelse og direktion er pligtige efter anmodning af nogen, der efter § 4, stk. 3, er berettiget til at kræve afstemning, at foretage beregning i henhold til § 1, stk. 1, og meddele resultatet heraf til koncernens medarbejdere.",
      "valid_from": "2008-07-28",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Ved medarbejder forstås enhver person over 15 år, der for et koncernselskab udfører arbejde som lønmodtager, medmindre den pågældende: 1) er anmeldt til Erhvervs- og Selskabsstyrelsen som medlem af direktionen i et af koncernselskaberne, eller 2) permanent har sit arbejdssted uden for dansk højhedsområde. Stk. 2. Som dansk højhedsområde efter stk. 1, nr. 2, anses også dansk skib og den danske del af kontinentalsoklen. Stk. 3. Ved koncernens medarbejdere forstås medarbejdere i moderselskabet og dets datterselskaber.",
      "valid_from": "2008-07-28",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Såfremt en koncern, jf. § 2, stk. 1, i aktieselskabsloven, som sat i kraft for Grønland ved kongelig anordning, og § 3, stk. 1, i anpartsselskabsloven, som sat i kraft for Grønland ved kongelig anordning, i de sidste 3 år har beskæftiget gennemsnitligt mindst 35 medarbejdere, jf. § 1, stk. 1, har medarbejderne i datterselskaberne ret til at kræve, at der blandt disse afholdes afstemning om, hvorvidt koncernens medarbejdere skal vælge koncernrepræsentanter og suppleanter til moderselskabets bestyrelse (ja/nej-afstemning). Stk. 2. Kræves der afstemning i henhold til stk. 1 i en koncern, hvor moderselskabet samtidig er moderselskab i flere koncerner, anses kravet at omfatte den koncern, der består af de fleste koncernselskaber. Stk. 3. Krav om afstemning i henhold til stk. 1 kan fremsættes af: 1) et flertal blandt samtlige medarbejdere i et eller flere af datterselskabernes samarbejdsudvalg, eller 2) faglige organisationer i datterselskaberne, som for eksempel klubber og personaleforeninger, der repræsenterer mindst 1/10 af samtlige datterselskabers medarbejdere, eller 3) 1/10 af samtlige datterselskabers medarbejdere.",
      "valid_from": "2008-07-28",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Krav om afstemning efter § 4, stk. 3, fremsættes skriftligt over for moderselskabets bestyrelse. På sit første møde efter modtagelsen af anmodningen om afstemning - dog senest 6 uger efter anmodningens modtagelse - drager bestyrelsen omsorg for, at der nedsættes et koncernvalgudvalg i overensstemmelse med reglerne i § 11. Stk. 2. Hvis der er selskabsrepræsentanter i moderselskabets bestyrelse, jf. § 17, stk. 2, kan ja/nej-afstemning tidligst afholdes 6 måneder før udløbet af valgperioden for selskabsrepræsentanterne i moderselskabets bestyrelse.",
      "valid_from": "2008-07-28",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Har der været afholdt afstemning om koncernrepræsentation, kan krav om ny afstemning tidligst fremsættes 6 måneder derefter.",
      "valid_from": "2008-07-28",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Stemmeret til ja/nej-afstemning har enhver medarbejder, jf. § 3, stk. 1, der er ansat i et af koncernens datterselskaber på tidspunktet for afstemningens afholdelse. Koncernvalgudvalget afgør i tvivlstilfælde, om betingelsen i 1. pkt. er opfyldt.",
      "valid_from": "2008-07-28",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. I koncerner, hvor medarbejderne i datterselskaberne i overensstemmelse med §§ 14-16 har besluttet at vælge koncernrepræsentanter til moderselskabets bestyrelse, vælger valgmandskollegiet, jf. § 9, et antal koncernrepræsentanter og suppleanter for disse svarende til halvdelen af antallet af de medlemmer, der er valgt af generalforsamlingen, og af de i henhold til vedtægterne af offentlige myndigheder eller andre udpegede bestyrelsesmedlemmer, dog mindst 3 repræsentanter. Udgør antallet af repræsentanter, der skal vælges, ikke et helt tal, afrundes opad. Stk. 2. Såfremt moderselskabets medarbejdere har udnyttet deres ret til at vælge 2 selskabsrepræsentanter, jf. aktieselskabslovens § 49, stk. 3, 2. pkt., som sat i kraft for Grønland ved kongelig anordning, eller anpartsselskabslovens § 22, stk. 2, 2. pkt., som sat i kraft for Grønland ved kongelig anordning, nedsættes antallet af koncernrepræsentanter, der kan vælges i henhold til stk. 1, med 2.",
      "valid_from": "2008-07-28",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Retten til at vælge koncernrepræsentanter til moderselskabets bestyrelse udøves af et valgmandskollegium. Stk. 2. Valgmandskollegiet skal bestå af selskabsrepræsentanterne i hvert enkelt koncernselskab. Stk. 3. I koncernselskaber, hvor der ikke er selskabsrepræsentanter, foranlediger koncernvalgudvalget, at selskabets medarbejdere blandt sig vælger 2 medlemmer til valgmandskollegiet og suppleanter for disse. Hver medarbejder kan kun afgive én stemme til fordel for en kandidat som medlem og én stemme til fordel for en kandidat som suppleant.",
      "valid_from": "2008-07-28",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Valgbar er enhver medarbejder, jf. § 3, som er myndig, og som gennem de sidste 12 måneder før valget har været ansat i et af koncernens selskaber. Koncernvalgudvalget afgør i tvivlstilfælde, om en medarbejder er valgbar.",
      "valid_from": "2008-07-28",
      "valid_to": null
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Koncernvalgudvalget sammensættes af repræsentanter for medarbejderne og for ledelsen. Flertallet af koncernvalgudvalgets medlemmer skal bestå af repræsentanter for medarbejderne, såvidt muligt i moderselskabet, eet medlem skal være repræsentant for medarbejderne i datterselskaberne, og mindst eet af medlemmerne skal være medlem af bestyrelsen eller direktionen for moderselskabet. Stk. 2. Repræsentanterne for medarbejderne i moderselskabet vælges blandt dets medarbejdere af medarbejderne i dets samarbejdsudvalg. Repræsentanten for medarbejderne i datterselskaberne udpeges i overensstemmelse med reglerne i § 37, stk. 2 og 3. De øvrige medlemmer vælges af moderselskabets bestyrelse. Stk. 3. Såfremt der ikke findes et samarbejdsudvalg, udpeger bestyrelsen i moderselskabet repræsentanter for moderselskabets medarbejdere blandt disse. Er der i moderselskabet valgt tillidsrepræsentanter, skal disse så vidt muligt være repræsenteret. Stk. 4. Medarbejdere, der er opstillet til valg eller genvalg til moderselskabets bestyrelse, kan ikke udpeges som eller forblive medlemmer af koncernvalgudvalget. Stk. 5. Ved udtræden af koncernvalgudvalget skal det pågældende medlem orientere koncernvalgudvalget herom. Koncernvalgudvalget skal herefter drage omsorg for, at et nyt medlem udpeges i overensstemmelse med reglerne i stk. 1-3.",
      "valid_from": "2008-07-28",
      "valid_to": null
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Koncernvalgudvalget vælger selv sin formand. Stk. 2. Koncernvalgudvalgets afgørelser træffes ved simpelt stemmeflertal. I tilfælde af stemmelighed er formandens stemme afgørende.",
      "valid_from": "2008-07-28",
      "valid_to": null
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Koncernvalgudvalget udfærdiger referater, hvoraf alle forhold af betydning, herunder indhold af alle bekendtgørelser, beslutninger, afstemningsresultater og valgresultater, skal fremgå. Stk. 2. Referaterne er tilgængelige for koncernens ledelse, koncernselskabernes aktionærer, anpartshavere og medarbejdere samt for vedkommende offentlige myndigheder. Stk. 3. Referaterne skal underskrives af koncernvalgudvalgets medlemmer og opbevares i mindst 5 år.",
      "valid_from": "2008-07-28",
      "valid_to": null
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Det påhviler koncernvalgudvalget inden 4 uger efter sin nedsættelse at afholde ja/nej-afstemning. Stk. 2. Koncernvalgudvalget drager omsorg for, at afstemningen gennemføres således, at alle stemmeberettigede, jf. § 7, får rimelig adgang til at deltage i afstemningen, herunder om nødvendigt ved afgivelse af brevstemme.",
      "valid_from": "2008-07-28",
      "valid_to": null
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Afstemningen sker skriftligt og hemmeligt. Stk. 2. Ved afstemningen kan der kun stemmes ja eller nej. Stk. 3. Medarbejdernes beslutning om at ville vælge koncernrepræsentanter til moderselskabet er vedtaget, hvis mindst halvdelen af de stemmeberettigede har stemt ja. Stk. 4. Så snart afstemningens resultat foreligger, meddeler koncernvalgudvalget skriftligt moderselskabets bestyrelse dette og drager omsorg for, at afstemningens resultat meddeles koncernens medarbejdere.",
      "valid_from": "2008-07-28",
      "valid_to": null
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Beskæftiger et datterselskab medarbejdere på skibe i udenrigsfart, påhviler det koncernvalgudvalget snarest muligt at drage omsorg for, at medarbejdere om bord, der er stemmeberettigede, jf. § 7, gøres bekendt med, at der skal foretages afstemning samt med indholdet af denne bekendtgørelse. Stk. 2. Skibsføreren på det enkelte skib nedsætter straks efter modtagelsen af den i stk. 1 nævnte meddelelse en valgkomite på 3 medlemmer, bestående af én repræsentant for skibsofficererne, én repræsentant for det øvrige mandskab, samt skibsføreren, som er formand for valgkomiteen. Stk. 3. Valgkomiteen skal inden 1 uge efter sin nedsættelse afholde den i § 14, stk. 1, omhandlede afstemning og omgående herefter telegrafisk underrette koncernvalgudvalget om afstemningsresultatet med angivelse af antallet af ja-stemmer, nej-stemmer samt blanke og ugyldige stemmer. Stk. 4. Samtidig med indtelegraferingen af afstemningsresultatet kan valgkomiteen telegrafisk meddele koncernvalgudvalget de eventuelle forslag til kandidater som henholdsvis koncernrepræsentanter og suppleanter, der er fremsat af medarbejderne om bord på skibet.",
      "valid_from": "2008-07-28",
      "valid_to": null
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Hvis et selskab samtidig er moderselskab i flere koncerner, afholdes valg af koncernrepræsentanter til dette moderselskabs bestyrelse i en samlet valghandling. Valget afholdes i den koncern, som består af de fleste koncernselskaber. Stk. 2. I koncerner, hvor der i moderselskabet er selskabsrepræsentanter valgt i henhold til aktieselskabslovens § 49, stk. 2, 3. pkt., som sat i kraft for Grønland ved kongelig anordning, eller anpartsselskabslovens § 22, stk. 1, 1. pkt., som sat i kraft for Grønland ved kongelig anordning, afholdes valg af koncernrepræsentanter første gang i forbindelse med udløbet af valgperioden for selskabsrepræsentanterne i moderselskabets bestyrelse.",
      "valid_from": "2008-07-28",
      "valid_to": null
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Koncernvalgudvalget drager omsorg for: 1) at der nedsættes et valgmandskollegium, jf. § 9, snarest muligt efter at beslutningen om koncernrepræsentation er vedtaget, dog senest 6 uger efter bekendtgørelsen af valgdatoen, jf. § 19, stk. 2, 2) at medlemmerne af valgmandskollegiet får rimelig adgang til at deltage i valget, herunder om nødvendigt ved afgivelse af brevstemme, og 3) at valget afholdes snarest muligt, dog senest 6 måneder efter beslutning om koncernrepræsentation er vedtaget. Stk. 2. Beslutningen om koncernrepræsentation bortfalder, hvis valget ikke er afholdt senest 6 måneder efter beslutningens vedtagelse.",
      "valid_from": "2008-07-28",
      "valid_to": null
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Koncernvalgudvalget fastsætter efter forhandling med moderselskabets bestyrelse datoen for valget og drager omsorg for, at valgmandskollegiets medlemmer bliver bekendt med datoen. Stk. 2. Koncernvalgudvalget bekendtgør valgdatoen for koncernens medarbejdere mindst 6 uger og højst 10 uger før den fastsatte valgdato, jf. dog § 20. Stk. 3. Bekendtgørelsen om valgdatoen skal indeholde: 1) oplysning om antallet af koncernrepræsentanter, der skal vælges, jf. § 8, og 2) indkaldelse af forslag fra medarbejderne til personer, der skal opstilles til valget som koncernrepræsentanter eller suppleanter. Indkaldelsen skal angive det antal kandidater, der skal vælges, jf. § 8, samt datoen, hvor indlevering af forslag senest kan ske. Denne dato skal ligge mindst 4 uger før valgdatoen. Stk. 4. Koncernvalgudvalget drager omsorg for, at alle medarbejdere får rimelig adgang til at få kendskab til bekendtgørelsen om valgdatoen.",
      "valid_from": "2008-07-28",
      "valid_to": null
    },
    {
      "provision_ref": "4:20",
      "chapter": "4",
      "section": "20",
      "content": "§ 20. I koncerner, som beskæftiger medarbejdere på skibe i udenrigsfart, bekendtgøres valgdatoen for medarbejderne med en frist på mindst 9 uger og højst 20 uger.",
      "valid_from": "2008-07-28",
      "valid_to": null
    },
    {
      "provision_ref": "4:21",
      "chapter": "4",
      "section": "21",
      "content": "§ 21. Koncernvalgudvalget undersøger, om de foreslåede kandidater er valgbare, jf. § 10, og om de er villige til at modtage valg. Stk. 2. Koncernvalgudvalget skal oplyse de foreslåede kandidater om, at de kun kan være koncernrepræsentanter eller suppleanter som valgt af medarbejderne, således at de ikke samtidig kan være bestyrelsesmedlemmer valgt af generalforsamlingen eller udpeget af andre. Stk. 3. Kandidaterne til hvervet som henholdsvis koncernrepræsentanter og suppleanter skal opføres på hver sin liste. De to lister bekendtgøres for koncernens medarbejdere senest 2 uger før valgdatoen. Listerne skal indeholde oplysning om kandidaternes navn, bopæl, arbejdssted, funktion og faglige tillidshverv i selskabet. Andre oplysninger må ikke indeholdes på listerne. En kandidat kan kun opføres på en af listerne. Stk. 4. I selskaber, som beskæftiger medarbejdere på skibe i udenrigsfart, jf. § 20, sendes kandidatlisterne, jf. stk. 3, om nødvendigt telegrafisk til skibene i udenrigsfart, således at listerne kan bekendtgøres for skibets medarbejdere senest 2 uger før valgdatoen.",
      "valid_from": "2008-07-28",
      "valid_to": null
    },
    {
      "provision_ref": "4:22",
      "chapter": "4",
      "section": "22",
      "content": "§ 22. Hvis der ved udløbet af fristen for opstilling af kandidater til valget som koncernrepræsentanter og som suppleanter er opstillet færre end det antal kandidater, der skal vælges, kan valg ikke afholdes. Koncernvalgudvalget kan udsætte valget med henblik på opstilling af det fornødne antal kandidater under overholdelse af de i dette kapitel nævnte frister. Valget skal dog være gennemført inden moderselskabets ordinære generalforsamling.",
      "valid_from": "2008-07-28",
      "valid_to": null
    },
    {
      "provision_ref": "4:23",
      "chapter": "4",
      "section": "23",
      "content": "§ 23. Koncernvalgudvalget lader fremstille stemmesedler, på hvilke kandidaternes navne er anført i alfabetisk orden for henholdsvis koncernrepræsentanter og suppleanter. Stk. 2. Stemmesedlen skal indeholde oplysning om kandidaternes navn, bopæl, arbejdssted, funktion, faglige tillidshverv i selskabet samt det antal stemmer, der kan afgives efter § 24, stk. 2. Andre oplysninger må ikke indeholdes på stemmesedlen. Stk. 3. Er der blandt valgmandskollegiets medlemmer medarbejdere beskæftiget på skibe i udenrigsfart, kan koncernvalgudvalget tillade, at der stemmes i lukket kuvert uden anvendelse af de i stk. 1, jf. stk. 2, nævnte stemmesedler.",
      "valid_from": "2008-07-28",
      "valid_to": null
    },
    {
      "provision_ref": "4:24",
      "chapter": "4",
      "section": "24",
      "content": "§ 24. Valget sker skriftligt og hemmeligt og kan om nødvendigt foregå ved brevafstemning. Stk. 2. Hvert koncernselskabs medlemmer af valgmandskollegiet kan tilsammen afgive 4 stemmer for hver påbegyndt 35 medarbejdere i det koncernselskab, hvor de er udpeget. Antallet af medarbejdere i det enkelte koncernselskab opgøres på tidspunktet for valgdatoens bekendtgørelse. Antallet af stemmer fordeles ligeligt mellem det enkelte koncernselskabs medlemmer af kollegiet. I tilfælde af overskydende stemmer fordeles disse ved lodtrækning blandt koncernselskabets medlemmer af valgmandskollegiet. Stk. 3. Hvert medlem af valgmandskollegiet skal have et antal stemmesedler svarende til antallet af stemmer, vedkommende kan afgive efter stk. 2. Stk. 4. Hvert medlem af valgmandskollegiet kan på hver stemmeseddel kun afgive én stemme til fordel for én kandidat på hver af de to lister. Stk. 5. Såfremt der på samme stemmeseddel er afgivet stemmer til fordel for flere kandidater på hver liste, eller såfremt det ikke utvetydigt fremgår, på hvilken eller hvilke kandidater der er stemt, eller såfremt der er opført andre navne eller rettet på stemmesedlen, skal denne anses som ugyldig. Koncernvalgudvalget afgør i tvivlstilfælde, om en stemmeseddel er ugyldig.",
      "valid_from": "2008-07-28",
      "valid_to": null
    },
    {
      "provision_ref": "4:25",
      "chapter": "4",
      "section": "25",
      "content": "§ 25. Det efter § 8 beregnede antal kandidater, der har fået de fleste stemmer på hver liste, er valgt som henholdsvis koncernrepræsentanter og suppleanter. Stk. 2. I tilfælde af stemmelighed mellem to eller flere kandidater træffer koncernvalgudvalget afgørelse ved lodtrækning. Stk. 3. Den suppleant, der er valgt med de fleste stemmer, er suppleant for den koncernrepræsentant, der er valgt med de fleste stemmer. Den suppleant, der er valgt med de næst fleste stemmer, er suppleant for den koncernrepræsentant, der er valgt med de næst fleste stemmer, og så fremdeles, indtil det efter § 8 beregnede antal kandidater er nået.",
      "valid_from": "2008-07-28",
      "valid_to": null
    },
    {
      "provision_ref": "4:26",
      "chapter": "4",
      "section": "26",
      "content": "§ 26. Såfremt der ved udløbet af fristen for opstilling af kandidater til valget som koncernrepræsentanter og som suppleanter alene er opstillet det antal kandidater, der skal vælges, skal der ikke afholdes valg, men udpegningen finder sted som fredsvalg, hvis: 1) samtlige opstillede kandidater kan tilslutte sig afholdelse af dette fredsvalg, og 2) der blandt de opstillede kandidater opnås enighed om, hvilken koncernrepræsentant den enkelte suppleant i givet fald skal indtræde for. Stk. 2. Ved bekendtgørelse senest 2 uger før den fastsatte valgdato anses de opstillede kandidater som valgt som henholdsvis koncernrepræsentanter og suppleanter.",
      "valid_from": "2008-07-28",
      "valid_to": null
    },
    {
      "provision_ref": "4:27",
      "chapter": "4",
      "section": "27",
      "content": "§ 27. Valgresultatet og de valgtes navn og bopæl indføres i koncernvalgudvalgets referat, jf. § 13, og meddeles straks skriftligt til bestyrelsen og de valgte, ligesom det bekendtgøres for medarbejderne.",
      "valid_from": "2008-07-28",
      "valid_to": null
    },
    {
      "provision_ref": "4:28",
      "chapter": "4",
      "section": "28",
      "content": "§ 28. Ordinært valg af koncernrepræsentanter og suppleanter finder sted hvert fjerde år under forudsætning af, at betingelserne i § 4 fortsat er opfyldt. Genvalg kan finde sted. Valget skal være gennemført inden moderselskabets ordinære generalforsamling.",
      "valid_from": "2008-07-28",
      "valid_to": null
    },
    {
      "provision_ref": "5:29",
      "chapter": "5",
      "section": "29",
      "content": "§ 29. Ordningen ophører ved valgperiodens udløb, hvis koncernen på dette tidspunkt ikke længere opfylder betingelserne i § 4. Stk. 2. Hvis der ikke længere foreligger en koncern efter aktieselskabslovens § 2, stk. 1, og anpartsselskabslovens § 3, stk. 1, som sat i kraft for Grønland ved kongelige anordninger, ophører ordningen umiddelbart.",
      "valid_from": "2008-07-28",
      "valid_to": null
    },
    {
      "provision_ref": "5:30",
      "chapter": "5",
      "section": "30",
      "content": "§ 30. Afstemning om ordningens ophør skal iværksættes, hvis de i § 4, stk. 3, nævnte parter stiller krav herom. Koncernvalgudvalget forestår afstemningen under overholdelse af reglerne i §§ 14-16. Ordningen ophører umiddelbart efter eventuel vedtagelse herom.",
      "valid_from": "2008-07-28",
      "valid_to": null
    },
    {
      "provision_ref": "6:31",
      "chapter": "6",
      "section": "31",
      "content": "§ 31. Nyvalgte koncernrepræsentanter indtræder i bestyrelsen umiddelbart efter selskabets ordinære generalforsamling. Koncernrepræsentanter og suppleanter vedbliver at fungere, indtil de nyvalgte kan indtræde i bestyrelsen. Stk. 2. Nye koncernrepræsentanter og suppleanter for disse anmeldes til Erhvervs- og Selskabsstyrelsen.",
      "valid_from": "2008-07-28",
      "valid_to": null
    },
    {
      "provision_ref": "6:32",
      "chapter": "6",
      "section": "32",
      "content": "§ 32. Såfremt en koncernrepræsentant: 1) afsættes af medarbejderne, jf. stk. 4, 2) ikke længere er ansat i et koncernselskab, 3) selv udtræder af bestyrelsen, eller 4) afgår ved døden indtræder suppleanten straks i dennes sted. Stk. 2. Er der ingen suppleant for den pågældende koncernrepræsentant, afholdes suppleringsvalg af en ny repræsentant og en ny suppleant for den afgåede repræsentants resterende valgperiode i overensstemmelse med bestemmelserne i §§ 17-26. Stk. 3. I tilfælde af suppleringsvalg kan 1/10 af datterselskabernes medarbejdere forlange, at der i stedet afholdes valg af samtlige koncernrepræsentanter og suppleanter for disse for den resterende valgperiode. Anmodning herom skal fremsættes senest 4 uger før valgdatoen for suppleringsvalget. Stk. 4. Afstemning om afsættelse af en koncernrepræsentant skal iværksættes, når de i § 4, stk. 3, nævnte parter stiller krav herom. Koncernvalgudvalget forestår afstemningen under overholdelse af reglerne i §§ 14-16. Beslutning om afsættelse af en koncernrepræsentant kræver, at alene et simpelt flertal af deltagerne i afstemningen har afgivet deres stemme herfor.",
      "valid_from": "2008-07-28",
      "valid_to": null
    },
    {
      "provision_ref": "6:33",
      "chapter": "6",
      "section": "33",
      "content": "§ 33. Koncernrepræsentanter og suppleanter er beskyttet mod afskedigelse og anden forringelse af deres forhold på samme måde som tillidsrepræsentanter inden for vedkommende eller tilsvarende faglige område. Stk. 2. Uoverensstemmelser om beskyttelsen efter stk. 1, herunder spørgsmål om, hvilke regler der finder anvendelse, og om brud på eller fortolkning af reglerne, afgøres ved voldgift.",
      "valid_from": "2008-07-28",
      "valid_to": null
    },
    {
      "provision_ref": "7:34",
      "chapter": "7",
      "section": "34",
      "content": "§ 34. I koncerner, hvor medarbejderne har udnyttet deres ret efter loven til at vælge koncernrepræsentanter, påhviler det moderselskabets bestyrelse at drage omsorg for, at der tilvejebringes gode og effektivt virkende informationskanaler til koncernens medarbejdere til orientering om koncernens forhold. Orienteringen om disse forhold skal gives på hensigtsmæssig måde. Orienteringen kan f.eks. omfatte koncernens økonomiske, produktionsmæssige og beskæftigelsesmæssige stilling og udvikling.",
      "valid_from": "2008-07-28",
      "valid_to": null
    },
    {
      "provision_ref": "7:35",
      "chapter": "7",
      "section": "35",
      "content": "§ 35. Bestyrelsen træffer bestemmelse om, hvilke informationskanaler der efter koncernens forhold og efter orienteringens natur er mest hensigtsmæssige. Orienteringen kan f.eks. gives af bestyrelsen gennem koncernselskabernes daglige ledelse og i koncernselskaber, hvor der findes samarbejdsudvalg, gennem dette. Ved foranstående er der ikke tilsigtet ændringer i de enkelte koncernrepræsentanters adgang til under ansvar efter aktieselskabslovens § 160, stk. 1, som sat i kraft for Grønland ved kongelig anordning, og anpartsselskabslovens § 79, stk. 1, som sat i kraft for Grønland ved kongelig anordning, at videregive oplysninger om, hvad de under udøvelsen af deres hverv har fået kundskab om. Stk. 2. Udgivelse af informationsblade, interne personaleblade eller lignende, møder i samarbejdsudvalgene, virksomhedskonferencer og fællesmøder, tilrettelagt af samarbejdsudvalgene, kan være egnede fremgangsmåder til orientering af koncernens medarbejdere.",
      "valid_from": "2008-07-28",
      "valid_to": null
    },
    {
      "provision_ref": "8:36",
      "chapter": "8",
      "section": "36",
      "content": "§ 36. I koncerner, der er omfattet af aktieselskabslovens § 49, stk. 3, som sat i kraft for Grønland ved kongelig anordning, eller anpartsselskabslovens § 22, stk. 2, som sat i kraft for Grønland ved kongelig anordning, men hvor der ikke er valgt koncernrepræsentanter, kan en repræsentant for datterselskabernes medarbejdere efterse moderselskabets aktiebog eller anpartshaverfortegnelse.",
      "valid_from": "2008-07-28",
      "valid_to": null
    },
    {
      "provision_ref": "8:37",
      "chapter": "8",
      "section": "37",
      "content": "§ 37. Et udvalg bestående af en repræsentant for hvert datterselskabs medarbejdere udpeger én i deres midte til at udøve retten efter § 36. Stk. 2. Såfremt datterselskabets medarbejdere har valgt en fællestillidsrepræsentant, eller der kun findes én tillidsrepræsentant på virksomheden, tiltræder denne udvalget. I andre tilfælde kan selskabets tillidsrepræsentanter udpege én i deres midte til at tiltræde udvalget. Stk. 3. Uden for de i stk. 2 omhandlede tilfælde vælger medarbejderne i deres midte en repræsentant, som tiltræder udvalget.",
      "valid_from": "2008-07-28",
      "valid_to": null
    },
    {
      "provision_ref": "9:38",
      "chapter": "9",
      "section": "38",
      "content": "§ 38. Koncernrepræsentanter har samme rettigheder, pligter og ansvar som de øvrige medlemmer af moderselskabets bestyrelse.",
      "valid_from": "2008-07-28",
      "valid_to": null
    },
    {
      "provision_ref": "9:39",
      "chapter": "9",
      "section": "39",
      "content": "§ 39. Såfremt vedtægterne i et moderselskab, hvor betingelserne for koncernrepræsentation ikke er opfyldt, tillægger koncernens medarbejdere ret til at vælge 2 eller flere koncernrepræsentanter, jf. aktieselskabslovens § 49, stk. 5, som sat i kraft for Grønland ved kongelig anordning, og anpartsselskabslovens § 22, stk. 4, som sat i kraft for Grønland ved kongelig anordning, finder reglerne i denne bekendtgørelse om valg tilsvarende anvendelse.",
      "valid_from": "2008-07-28",
      "valid_to": null
    },
    {
      "provision_ref": "9:40",
      "chapter": "9",
      "section": "40",
      "content": "§ 40. Udgifterne ved de i denne bekendtgørelse omhandlede afstemninger og valg og ved de i §§ 34 og 35 omhandlede orienteringer af medarbejderne afholdes af moderselskabet. Stk. 2. Koncernvalgudvalget må ikke afholde usædvanlige eller store omkostninger, uden at bestyrelsen forinden har godkendt disse.",
      "valid_from": "2008-07-28",
      "valid_to": null
    },
    {
      "provision_ref": "9:41",
      "chapter": "9",
      "section": "41",
      "content": "§ 41. Valgbeslutninger og afgørelser, der skal anmeldes til Erhvervs- og Selskabsstyrelsen omfattes af aktieselskabslovens §§ 157 og 159 b, som sat i kraft for Grønland ved kongelig anordning, og anpartsselskabslovens §§ 73 og 78, som sat i kraft for Grønland ved kongelig anordning. I andre tilfælde henhører tvister vedrørende bestemmelser i denne bekendtgørelse under domstolene, jf. dog § 33.",
      "valid_from": "2008-07-28",
      "valid_to": null
    },
    {
      "provision_ref": "9:42",
      "chapter": "9",
      "section": "42",
      "content": "§ 42. Erhvervs- og Selskabsstyrelsen kan i særlige tilfælde fastsætte regler om afstemning og valg, der afviger fra de i §§ 5, 9, stk. 3, 11, stk. 1-3, 16, 18-23, 28, 3. pkt., og 30 fastsatte regler.",
      "valid_from": "2008-07-28",
      "valid_to": null
    },
    {
      "provision_ref": "10:43",
      "chapter": "10",
      "section": "43",
      "content": "§ 43. Et medlem af bestyrelse eller koncernvalgudvalg, der overtræder sine pligter i henhold til §§ 2, 5, 11, stk. 3, 13-16, 18, stk. 1, 19-20, 23 og 27, idømmes bøde.",
      "valid_from": "2008-07-28",
      "valid_to": null
    },
    {
      "provision_ref": "11:44",
      "chapter": "11",
      "section": "44",
      "content": "§ 44. Bekendtgørelsen træder i kraft den 1. august 2008.",
      "valid_from": "2008-07-28",
      "valid_to": null
    }
  ],
  "definitions": [
    {
      "term": "koncernselskab",
      "definition": "et her i landet registreret selskab, der enten som moderselskab eller som datterselskab indgår i en koncern, jf",
      "source_provision": "1:1"
    },
    {
      "term": "medarbejder",
      "definition": "enhver person over 15 år, der for et koncernselskab udfører arbejde som lønmodtager, medmindre den pågældende: 1) er anmeldt til Erhvervs- og Selskabsstyrelsen som medlem af direktionen i et af koncernselskaberne, eller 2) permanent har sit arbejdssted uden for dansk højhedsområde",
      "source_provision": "1:3"
    }
  ]
}
