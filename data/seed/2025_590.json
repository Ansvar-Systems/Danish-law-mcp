{
  "id": "2025:590",
  "type": "statute",
  "title": "Bekendtgørelse om udledning i havet og anden bortskaffelse under havbunden af stoffer og materialer fra offshore CO2-lagringsplatforme",
  "short_name": "BEK H#LOKDOK04",
  "status": "in_force",
  "issued_date": "2025-05-27",
  "url": "https://www.retsinformation.dk/eli/lta/2025/590/xml",
  "description": "Retsinformation source. DocumentId=DD000579; AccessionNumber=B20250059005; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse fastsætter regler om udledning i havet og anden bortskaffelse under havbunden af stoffer og materialer fra offshore CO 2 -lagringsplatforme, der opererer på dansk søterritorium eller dansk kontinentalsokkelområde, i forbindelse med CO 2 -lagringsaktiviteter, jf. kapitel 1 i lov om beskyttelse af havmiljøet."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Anden bortskaffelse: Injektion og tilførsel af stoffer og materialer ved brøndetablering, brøndtestning, boringer og brøndvedligeholdelsesaktiviteter i forbindelse med CO 2 -lagringsaktiviteter, som aflejres i undergrunden under havbunden. Anden bortskaffelse er ikke geologisk lagring af CO 2 2) Borespåner: Skærver fjernet fra undergrunden ved boringer. 3) CO 2 -lagringsaktiviteter: Aktiviteter som vedrører geologisk lagring af CO 2 i undergrunden under havbunden, herunder efterforskningsboringer, brøndvedligeholdelses- og stimulationsaktiviteter, trykaflastningsboringer, injektionsboringer og aktiviteter til brug for lagringen af CO 2 . 4) CO 2 -lagringsplatform: Faste eller mobile indretninger eller en kombination af sådanne indretninger, herunder injektions-, lager- og afskibningsenheder, når de anvendes i forbindelse med CO 2 -lagringsaktiviteter. 5) Operatøren: Den virksomhed, der er udpeget af rettighedshaveren eller af klima-, energi- og forsyningsministeren til på rettighedshaverens vegne at gennemføre eller lade gennemføre CO 2 -lagringsaktiviteter, som rettighedshaveren har tilladelse til efter lov om anvendelse af Danmarks undergrund. 6) Processpildevand: Vand, der fremkommer i forbindelse med CO 2 -lagringsaktiviteter, herunder boreoperationer, drift, vand i boremudder mv. 7) Stoffer og materialer: a) Offshorekemikalier, med udgangspunkt i, men ikke begrænset til, OSPAR-Konventionens aftale om en fælles forståelse af, hvilke kemikalier som omfattes og ikke omfattes af det harmoniserede kontrolsystem. b) Olie udledt med processpildevand, drænvand og fortrængningsvand. c) Olieholdigt kalkslam og sand. d) Borespåner og olieindholdet heri. 8) Udledning: Enhver udledning i eller til havet af stoffer og materialer i forbindelse med CO 2 -lagringsaktiviteter. 9) Udledningssted: Den fysiske placering af udledningen."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Udledning i eller til havet og anden bortskaffelse under havbunden af stoffer og materialer i forbindelse med CO 2 -lagringsaktiviteter, må kun finde sted efter tilladelse fra Miljøstyrelsen. Stk. 2. Udledning af kemikalier, jf. bilag 2, farvekategori 1, er ikke tilladt (sorte kemikalier)."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Ansøgning om udledning i eller til havet og anden bortskaffelse under havbunden af stoffer og materialer i forbindelse med CO 2 -lagringsaktiviteter indgives af operatøren, og skal indeholde de oplysninger, som fremgår af bilag 1."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Miljøstyrelsens tilladelse gives for en tidsbegrænset periode på op til fem år. Stk. 2. Miljøstyrelsen kan, hvis væsentlige forhold taler herfor, forlænge en gyldig tilladelse efter stk. 1 med op til et år. Stk. 3. Forlængelse af tilladelsen i medfør af stk. 2 kan ske under følgende forudsætninger: 1) At der ikke er kommet væsentlige nye oplysninger i forhold til den gældende tilladelse. 2) At baggrunden for vurderingerne ved meddelelsen af den gældende tilladelse kan lægges til grund."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. I løbet af en tilladelsesperiode, kan Miljøstyrelsen efter ansøgning fra operatøren meddele tilladelse til udledning og anden bortskaffelse af andre stoffer og materialer, herunder offshorekemikalier, end de, som oprindeligt var omfattet af tilladelsen givet efter § 3. Stk. 2. Ved ansøgning om tilladelse til et nyt offshorekemikalie, jf. stk. 1, til permanent erstatning for et tidligere tilladt kemikalie, bortfalder den tidligere tilladelse efter en i hvert enkelt tilfælde fastsat periode, hvor operatøren fortsat kan bruge og udlede resterende mængder af det tidligere tilladte kemikalie."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Miljøstyrelsen må kun meddele tilladelse, hvis det vurderes, at 1) operatøren har truffet de nødvendige foranstaltninger til at forebygge og begrænse forureningen ved anvendelse af relevante BAT og BEP, som er tilgængelige for sammenlignelige aktiviteter, jf. bilag 1, afsnit A, nr. 8, og afsnit B, nr. 15, og 2) udledning eller anden bortskaffelse kan ske uden at påføre omgivelserne forurening, som er uforenelig med hensynet til omgivelsernes sårbarhed og kvalitet. Stk. 2. Ved BAT forstås bedste tilgængelige teknik. Ved BEP forstås bedste miljøpraksis."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Miljøstyrelsen fastsætter grænseværdien af koncentrationen af dispergeret olie i processpildevand, der udledes i eller til havet fra de enkelte udledningssteder. Grænseværdien fastsættes under hensyn til karakteren af den konkrete CO 2 -lagringsaktivitet, hvorfra processpildevandet stammer, dog må den som volumenvægtet månedsgennemsnit ikke overstige 15 mg/L."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Borespåner, som stammer fra brug af oliebaseret boremudder må ikke udledes til havet, hvis de indeholder mere end 10 gram olie pr. kg tørre borespåner."
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Miljøstyrelsen fastsætter vilkår for en tilladelse efter § 3. Stk. 2. Vilkårene skal sikre, at kravene i §§ 6-9 opfyldes, og kan som minimum omfatte følgende: 1) Vilkår om tilladte mængder og eventuelle krav til koncentrationer af de stoffer og materialer, som kan udledes fra de enkelte CO 2 -lagringsplatforme. 2) Vilkår om tiltag til at forebygge og begrænse forureningen, herunder om anvendelse af relevante BAT og BEP. 3) Vilkår om prøvetagninger og analyser til bestemmelse af mængder og koncentrationer af stoffer og materialer, der bortskaffes og udledes. 4) Vilkår om egenkontrol og om rapportering til Miljøstyrelsen. 5) Vilkår om indberetning til tilsynsmyndigheden, hvis vilkårene ikke overholdes og om, at operatøren straks skal træffe de nødvendige foranstaltninger for at sikre, at vilkårene igen overholdes. 6) Vilkår om, hvordan operatøren skal forholde sig i unormale eller ustabile driftssituationer. 7) Vilkår om miljøledelse i forhold til udledning eller anden bortskaffelse af stoffer og materialer efter Miljøstyrelsens nærmere anvisning."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Miljøstyrelsen kan, hvis den finder det påkrævet for at vurdere risikoen for forurening som følge af udledning i eller til havet eller anden bortskaffelse under havbunden af stoffer og materialer fra en CO 2 -lagringsplatform, påbyde operatøren for egen regning at udføre undersøgelser eller iværksætte foranstaltninger til overvågning af miljøet i det omliggende havområde, herunder krav om, at der for alle udledningssteder, hvorfra der sker udledning af processpildevand, i løbet af en tilladelsesperiode efter Miljøstyrelsens nærmere anvisninger gennemføres og indsendes vurderinger af den miljørisiko, som udledningen giver anledning til (risikobaserede miljøvurderinger)."
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Miljøstyrelsen kan, hvis den finder det påkrævet på baggrund af projektets varighed og omfang, påbyde, at operatøren efter Miljøstyrelsens nærmere anvisninger gennemfører relevante løbende moniteringer, for eksempel af havbund og vandsøjle, og indsende resultater heraf til Miljøstyrelsen. Operatøren udarbejder på den baggrund en plan for moniteringerne efter Miljøstyrelsens nærmere anvisninger. Planen skal første gang indsendes til Miljøstyrelsen senest 3 måneder efter en tilladelse i medfør af § 3, og skal herefter ajourføres som minimum hvert tredje år."
    },
    {
      "provision_ref": "3:13",
      "chapter": "3",
      "section": "13",
      "content": "§ 13. For nye CO 2 -lagringsplatforme skal påbud om risikovurderinger, meddelt efter § 11, for udledninger af processpildevand, baseret på de faktisk tilsatte mængder af offshorekemikalier og målte koncentrationer af naturligt forekommende stoffer, gennemføres og indsendes senest seks måneder efter, at udledningen er påbegyndt. Stk. 2. Medmindre Miljøstyrelsen fastsætter en hyppigere frekvens skal risikovurderingerne, efter § 11, for alle udledningssteder gentages hvert femte år, således at de data om processpildevandet, der ligger til grund herfor, ikke er mere end 5 år gamle, jf. dog § 17, stk. 4. Stk. 3. Operatøren skal, mindst én gang om året fremsende en vurdering af, om forudsætningerne for de gennemførte risikovurderinger, jf. § 17, stk. 4, fortsat er gældende til Miljøstyrelsen. Vurderingen foretages på baggrund af en analyse af processpildevandets indhold af naturligt forekommende stoffer og mængden af tilførte kemikalier. Vurderinger der vedrører det foregående kalenderår, skal fremsendes senest den 1. marts."
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Miljøstyrelsen fører tilsyn med, at bestemmelserne i denne bekendtgørelse og vilkår i tilladelser meddelt efter denne bekendtgørelse overholdes. Stk. 2. Miljøstyrelsen skal som minimum hvert tredje år gennemføre fysiske tilsyn på CO 2 -lagringsplatforme, hvorfra der sker udledninger og anden bortskaffelse af stoffer og materialer. Stk. 3. Miljøstyrelsen udarbejder efter hvert fysisk tilsyn på henholdsvis CO 2 -lagringsplatforme og på operatørens hovedkontor en tilsynsrapport, der beskriver, om operatøren overholder reglerne i denne bekendtgørelse og i tilladelser udstedt i medfør af bekendtgørelsen. Tilsynsrapporten offentliggøres på Miljøstyrelsens hjemmeside."
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Operatøren skal vederlagsfrit fra det sted, hvor operatøren normalt transporterer ansatte til og fra CO 2 -lagringsplatforme, stille transport til og fra anlægget, herunder overførsel af udstyr samt kost og logi og andre fornødenheder til rådighed for Miljøstyrelsens repræsentanter i forbindelse med tilsynet."
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Operatøren af en CO 2 -lagringsplatform skal senest tre måneder forud meddele Miljøstyrelsen tidspunktet for påbegyndelse og ophør af CO 2 -lagringsaktiviteter."
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Operatøren skal meddele Miljøstyrelsen alle oplysninger, som er nødvendige for styrelsens tilsyn med forhold omfattet af denne bekendtgørelse. Stk. 2. Miljøstyrelsen kan i det omfang, det er nødvendigt for gennemførelse af tilsynet, påbyde operatøren at indsende prøver, rådata, analyseresultater, rapporter, samt redegørelser om tekniske og økonomiske forhold, i forbindelse med CO 2 -lagringsaktiviteten. Stk. 3. Operatøren af en CO 2 -lagringsplatform hvorfra der sker CO 2 -lagringsaktiviteter, skal straks meddele Miljøstyrelsen, hvis der sker ændringer i de forhold, der ligger til grund for tilladelser meddelt efter denne bekendtgørelse. Stk. 4. Hvis der i forhold til det tilladte er sket eller sker en ændring i sammensætningen eller mængderne af udledt processpildevand, som i væsentlig grad har påvirket eller påvirker risikovurderingen af udledningen, skal operatøren efter styrelsens anvisninger foretage en ny risikovurdering, jf. § 11, for den pågældende udledning og fremsende vurderingen til Miljøstyrelsen. Ved en sådan ændring forstås en eller flere af følgende situationer: 1) Forhøjet udledning som følge af reduceret re-injektionsgrad, som medfører, at risikoniveauet (EIF værdien) bliver højere end 10. 2) Ændringer i sammensætningen af processpildevandet, for eksempel som følge af ibrugtagning af brønde og/eller offshorekemikalier, som medfører, at risikoniveauet (EIF-værdien) bliver højere end 10. 3) 50 % forøgelse af den udledte mængde processpildevand, oliekoncentrationen eller af mængden af offshorekemikalier med et væsentligt bidrag til risikoen på udledningssteder med risikoniveauer (EIF værdier) højere end 10 og mindre end eller lig med 50. 4) 15 % forøgelse i den udledte mængde processpildevand, oliekoncentration eller af mængden af offshorekemikalier med et væsentligt bidrag til risikoen på udledningssteder med risikoniveau (EIF-værdi) højere end 50."
    },
    {
      "provision_ref": "5:18",
      "chapter": "5",
      "section": "18",
      "content": "§ 18. Miljøstyrelsen kan ændre eller tilbagekalde en tilladelse meddelt i henhold til denne bekendtgørelse, hvis der i en ansøgning om tilladelse er givet urigtige eller vildledende oplysninger, eller hvis der er fremkommet nye oplysninger om forureningens skadelige virkning eller om forureningen har et omfang eller medfører miljømæssige skadevirkninger, der ikke kunne forudses ved tilladelsens meddelelse, eller hvis væsentlige ændringer i BAT eller BEP, jf. § 6, skaber mulighed for betydelig nedbringelse af udledningerne eller anden bortskaffelse af stoffer og materialer."
    },
    {
      "provision_ref": "5:19",
      "chapter": "5",
      "section": "19",
      "content": "§ 19. Den fulde ordlyd af vedtagne beslutninger, anbefalinger og vejledninger under OSPAR-Konventionen, der henvises til i denne bekendtgørelse, eller i tilladelser og andre afgørelser, som gives eller træffes i medfør af denne bekendtgørelse, indføres ikke i Lovtidende. Miljøstyrelsen offentliggør på sin hjemmeside, www.mst.dk, oplysning om indhold af sådanne vedtagelser eller om, hvorledes oplysning om indhold i stedet kan fås."
    },
    {
      "provision_ref": "6:20",
      "chapter": "6",
      "section": "20",
      "content": "§ 20. Afgørelser truffet af Miljøstyrelsen efter denne bekendtgørelse kan ikke påklages til ministeren. Afgørelserne kan påklages til Miljø- og Fødevareklagenævnet efter reglerne i havmiljølovens kapitel 15."
    },
    {
      "provision_ref": "7:21",
      "chapter": "7",
      "section": "21",
      "content": "§ 21. Medmindre højere straf er forskyldt efter den øvrige lovgivning, straffes med bøde, den der 1) udleder eller bortskaffer stoffer og materialer uden tilladelse fra Miljøstyrelsen, jf. § 3, eller i strid med reglerne i §§ 7-9, 2) tilsidesætter vilkår, som er fastsat i tilladelsen, jf. § 10, 3) undlader at følge påbud fra Miljøstyrelsen om at udføre undersøgelser eller iværksætte foranstaltninger, jf. § 11, og § 17, eller 4) undlader at meddele oplysninger eller afgive prøver, gennemføre vurderinger, stille transport, kost og logi mv. til rådighed, jf. §§ 12 -13 og §§ 15-17. Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på miljøet eller fremkaldt fare herfor eller 2) opnået eller tilsigtet en økonomisk fordel for den pågældende selv eller andre, herunder besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens kapitel 5."
    },
    {
      "provision_ref": "8:22",
      "chapter": "8",
      "section": "22",
      "content": "§ 22. Bekendtgørelsen træder i kraft den 1. juli 2025."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse fastsætter regler om udledning i havet og anden bortskaffelse under havbunden af stoffer og materialer fra offshore CO 2 -lagringsplatforme, der opererer på dansk søterritorium eller dansk kontinentalsokkelområde, i forbindelse med CO 2 -lagringsaktiviteter, jf. kapitel 1 i lov om beskyttelse af havmiljøet.",
      "valid_from": "2025-05-27",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Anden bortskaffelse: Injektion og tilførsel af stoffer og materialer ved brøndetablering, brøndtestning, boringer og brøndvedligeholdelsesaktiviteter i forbindelse med CO 2 -lagringsaktiviteter, som aflejres i undergrunden under havbunden. Anden bortskaffelse er ikke geologisk lagring af CO 2 2) Borespåner: Skærver fjernet fra undergrunden ved boringer. 3) CO 2 -lagringsaktiviteter: Aktiviteter som vedrører geologisk lagring af CO 2 i undergrunden under havbunden, herunder efterforskningsboringer, brøndvedligeholdelses- og stimulationsaktiviteter, trykaflastningsboringer, injektionsboringer og aktiviteter til brug for lagringen af CO 2 . 4) CO 2 -lagringsplatform: Faste eller mobile indretninger eller en kombination af sådanne indretninger, herunder injektions-, lager- og afskibningsenheder, når de anvendes i forbindelse med CO 2 -lagringsaktiviteter. 5) Operatøren: Den virksomhed, der er udpeget af rettighedshaveren eller af klima-, energi- og forsyningsministeren til på rettighedshaverens vegne at gennemføre eller lade gennemføre CO 2 -lagringsaktiviteter, som rettighedshaveren har tilladelse til efter lov om anvendelse af Danmarks undergrund. 6) Processpildevand: Vand, der fremkommer i forbindelse med CO 2 -lagringsaktiviteter, herunder boreoperationer, drift, vand i boremudder mv. 7) Stoffer og materialer: a) Offshorekemikalier, med udgangspunkt i, men ikke begrænset til, OSPAR-Konventionens aftale om en fælles forståelse af, hvilke kemikalier som omfattes og ikke omfattes af det harmoniserede kontrolsystem. b) Olie udledt med processpildevand, drænvand og fortrængningsvand. c) Olieholdigt kalkslam og sand. d) Borespåner og olieindholdet heri. 8) Udledning: Enhver udledning i eller til havet af stoffer og materialer i forbindelse med CO 2 -lagringsaktiviteter. 9) Udledningssted: Den fysiske placering af udledningen.",
      "valid_from": "2025-05-27",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Udledning i eller til havet og anden bortskaffelse under havbunden af stoffer og materialer i forbindelse med CO 2 -lagringsaktiviteter, må kun finde sted efter tilladelse fra Miljøstyrelsen. Stk. 2. Udledning af kemikalier, jf. bilag 2, farvekategori 1, er ikke tilladt (sorte kemikalier).",
      "valid_from": "2025-05-27",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Ansøgning om udledning i eller til havet og anden bortskaffelse under havbunden af stoffer og materialer i forbindelse med CO 2 -lagringsaktiviteter indgives af operatøren, og skal indeholde de oplysninger, som fremgår af bilag 1.",
      "valid_from": "2025-05-27",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Miljøstyrelsens tilladelse gives for en tidsbegrænset periode på op til fem år. Stk. 2. Miljøstyrelsen kan, hvis væsentlige forhold taler herfor, forlænge en gyldig tilladelse efter stk. 1 med op til et år. Stk. 3. Forlængelse af tilladelsen i medfør af stk. 2 kan ske under følgende forudsætninger: 1) At der ikke er kommet væsentlige nye oplysninger i forhold til den gældende tilladelse. 2) At baggrunden for vurderingerne ved meddelelsen af den gældende tilladelse kan lægges til grund.",
      "valid_from": "2025-05-27",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. I løbet af en tilladelsesperiode, kan Miljøstyrelsen efter ansøgning fra operatøren meddele tilladelse til udledning og anden bortskaffelse af andre stoffer og materialer, herunder offshorekemikalier, end de, som oprindeligt var omfattet af tilladelsen givet efter § 3. Stk. 2. Ved ansøgning om tilladelse til et nyt offshorekemikalie, jf. stk. 1, til permanent erstatning for et tidligere tilladt kemikalie, bortfalder den tidligere tilladelse efter en i hvert enkelt tilfælde fastsat periode, hvor operatøren fortsat kan bruge og udlede resterende mængder af det tidligere tilladte kemikalie.",
      "valid_from": "2025-05-27",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Miljøstyrelsen må kun meddele tilladelse, hvis det vurderes, at 1) operatøren har truffet de nødvendige foranstaltninger til at forebygge og begrænse forureningen ved anvendelse af relevante BAT og BEP, som er tilgængelige for sammenlignelige aktiviteter, jf. bilag 1, afsnit A, nr. 8, og afsnit B, nr. 15, og 2) udledning eller anden bortskaffelse kan ske uden at påføre omgivelserne forurening, som er uforenelig med hensynet til omgivelsernes sårbarhed og kvalitet. Stk. 2. Ved BAT forstås bedste tilgængelige teknik. Ved BEP forstås bedste miljøpraksis.",
      "valid_from": "2025-05-27",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Miljøstyrelsen fastsætter grænseværdien af koncentrationen af dispergeret olie i processpildevand, der udledes i eller til havet fra de enkelte udledningssteder. Grænseværdien fastsættes under hensyn til karakteren af den konkrete CO 2 -lagringsaktivitet, hvorfra processpildevandet stammer, dog må den som volumenvægtet månedsgennemsnit ikke overstige 15 mg/L.",
      "valid_from": "2025-05-27",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Borespåner, som stammer fra brug af oliebaseret boremudder må ikke udledes til havet, hvis de indeholder mere end 10 gram olie pr. kg tørre borespåner.",
      "valid_from": "2025-05-27",
      "valid_to": null
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Miljøstyrelsen fastsætter vilkår for en tilladelse efter § 3. Stk. 2. Vilkårene skal sikre, at kravene i §§ 6-9 opfyldes, og kan som minimum omfatte følgende: 1) Vilkår om tilladte mængder og eventuelle krav til koncentrationer af de stoffer og materialer, som kan udledes fra de enkelte CO 2 -lagringsplatforme. 2) Vilkår om tiltag til at forebygge og begrænse forureningen, herunder om anvendelse af relevante BAT og BEP. 3) Vilkår om prøvetagninger og analyser til bestemmelse af mængder og koncentrationer af stoffer og materialer, der bortskaffes og udledes. 4) Vilkår om egenkontrol og om rapportering til Miljøstyrelsen. 5) Vilkår om indberetning til tilsynsmyndigheden, hvis vilkårene ikke overholdes og om, at operatøren straks skal træffe de nødvendige foranstaltninger for at sikre, at vilkårene igen overholdes. 6) Vilkår om, hvordan operatøren skal forholde sig i unormale eller ustabile driftssituationer. 7) Vilkår om miljøledelse i forhold til udledning eller anden bortskaffelse af stoffer og materialer efter Miljøstyrelsens nærmere anvisning.",
      "valid_from": "2025-05-27",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Miljøstyrelsen kan, hvis den finder det påkrævet for at vurdere risikoen for forurening som følge af udledning i eller til havet eller anden bortskaffelse under havbunden af stoffer og materialer fra en CO 2 -lagringsplatform, påbyde operatøren for egen regning at udføre undersøgelser eller iværksætte foranstaltninger til overvågning af miljøet i det omliggende havområde, herunder krav om, at der for alle udledningssteder, hvorfra der sker udledning af processpildevand, i løbet af en tilladelsesperiode efter Miljøstyrelsens nærmere anvisninger gennemføres og indsendes vurderinger af den miljørisiko, som udledningen giver anledning til (risikobaserede miljøvurderinger).",
      "valid_from": "2025-05-27",
      "valid_to": null
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Miljøstyrelsen kan, hvis den finder det påkrævet på baggrund af projektets varighed og omfang, påbyde, at operatøren efter Miljøstyrelsens nærmere anvisninger gennemfører relevante løbende moniteringer, for eksempel af havbund og vandsøjle, og indsende resultater heraf til Miljøstyrelsen. Operatøren udarbejder på den baggrund en plan for moniteringerne efter Miljøstyrelsens nærmere anvisninger. Planen skal første gang indsendes til Miljøstyrelsen senest 3 måneder efter en tilladelse i medfør af § 3, og skal herefter ajourføres som minimum hvert tredje år.",
      "valid_from": "2025-05-27",
      "valid_to": null
    },
    {
      "provision_ref": "3:13",
      "chapter": "3",
      "section": "13",
      "content": "§ 13. For nye CO 2 -lagringsplatforme skal påbud om risikovurderinger, meddelt efter § 11, for udledninger af processpildevand, baseret på de faktisk tilsatte mængder af offshorekemikalier og målte koncentrationer af naturligt forekommende stoffer, gennemføres og indsendes senest seks måneder efter, at udledningen er påbegyndt. Stk. 2. Medmindre Miljøstyrelsen fastsætter en hyppigere frekvens skal risikovurderingerne, efter § 11, for alle udledningssteder gentages hvert femte år, således at de data om processpildevandet, der ligger til grund herfor, ikke er mere end 5 år gamle, jf. dog § 17, stk. 4. Stk. 3. Operatøren skal, mindst én gang om året fremsende en vurdering af, om forudsætningerne for de gennemførte risikovurderinger, jf. § 17, stk. 4, fortsat er gældende til Miljøstyrelsen. Vurderingen foretages på baggrund af en analyse af processpildevandets indhold af naturligt forekommende stoffer og mængden af tilførte kemikalier. Vurderinger der vedrører det foregående kalenderår, skal fremsendes senest den 1. marts.",
      "valid_from": "2025-05-27",
      "valid_to": null
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Miljøstyrelsen fører tilsyn med, at bestemmelserne i denne bekendtgørelse og vilkår i tilladelser meddelt efter denne bekendtgørelse overholdes. Stk. 2. Miljøstyrelsen skal som minimum hvert tredje år gennemføre fysiske tilsyn på CO 2 -lagringsplatforme, hvorfra der sker udledninger og anden bortskaffelse af stoffer og materialer. Stk. 3. Miljøstyrelsen udarbejder efter hvert fysisk tilsyn på henholdsvis CO 2 -lagringsplatforme og på operatørens hovedkontor en tilsynsrapport, der beskriver, om operatøren overholder reglerne i denne bekendtgørelse og i tilladelser udstedt i medfør af bekendtgørelsen. Tilsynsrapporten offentliggøres på Miljøstyrelsens hjemmeside.",
      "valid_from": "2025-05-27",
      "valid_to": null
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Operatøren skal vederlagsfrit fra det sted, hvor operatøren normalt transporterer ansatte til og fra CO 2 -lagringsplatforme, stille transport til og fra anlægget, herunder overførsel af udstyr samt kost og logi og andre fornødenheder til rådighed for Miljøstyrelsens repræsentanter i forbindelse med tilsynet.",
      "valid_from": "2025-05-27",
      "valid_to": null
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Operatøren af en CO 2 -lagringsplatform skal senest tre måneder forud meddele Miljøstyrelsen tidspunktet for påbegyndelse og ophør af CO 2 -lagringsaktiviteter.",
      "valid_from": "2025-05-27",
      "valid_to": null
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Operatøren skal meddele Miljøstyrelsen alle oplysninger, som er nødvendige for styrelsens tilsyn med forhold omfattet af denne bekendtgørelse. Stk. 2. Miljøstyrelsen kan i det omfang, det er nødvendigt for gennemførelse af tilsynet, påbyde operatøren at indsende prøver, rådata, analyseresultater, rapporter, samt redegørelser om tekniske og økonomiske forhold, i forbindelse med CO 2 -lagringsaktiviteten. Stk. 3. Operatøren af en CO 2 -lagringsplatform hvorfra der sker CO 2 -lagringsaktiviteter, skal straks meddele Miljøstyrelsen, hvis der sker ændringer i de forhold, der ligger til grund for tilladelser meddelt efter denne bekendtgørelse. Stk. 4. Hvis der i forhold til det tilladte er sket eller sker en ændring i sammensætningen eller mængderne af udledt processpildevand, som i væsentlig grad har påvirket eller påvirker risikovurderingen af udledningen, skal operatøren efter styrelsens anvisninger foretage en ny risikovurdering, jf. § 11, for den pågældende udledning og fremsende vurderingen til Miljøstyrelsen. Ved en sådan ændring forstås en eller flere af følgende situationer: 1) Forhøjet udledning som følge af reduceret re-injektionsgrad, som medfører, at risikoniveauet (EIF værdien) bliver højere end 10. 2) Ændringer i sammensætningen af processpildevandet, for eksempel som følge af ibrugtagning af brønde og/eller offshorekemikalier, som medfører, at risikoniveauet (EIF-værdien) bliver højere end 10. 3) 50 % forøgelse af den udledte mængde processpildevand, oliekoncentrationen eller af mængden af offshorekemikalier med et væsentligt bidrag til risikoen på udledningssteder med risikoniveauer (EIF værdier) højere end 10 og mindre end eller lig med 50. 4) 15 % forøgelse i den udledte mængde processpildevand, oliekoncentration eller af mængden af offshorekemikalier med et væsentligt bidrag til risikoen på udledningssteder med risikoniveau (EIF-værdi) højere end 50.",
      "valid_from": "2025-05-27",
      "valid_to": null
    },
    {
      "provision_ref": "5:18",
      "chapter": "5",
      "section": "18",
      "content": "§ 18. Miljøstyrelsen kan ændre eller tilbagekalde en tilladelse meddelt i henhold til denne bekendtgørelse, hvis der i en ansøgning om tilladelse er givet urigtige eller vildledende oplysninger, eller hvis der er fremkommet nye oplysninger om forureningens skadelige virkning eller om forureningen har et omfang eller medfører miljømæssige skadevirkninger, der ikke kunne forudses ved tilladelsens meddelelse, eller hvis væsentlige ændringer i BAT eller BEP, jf. § 6, skaber mulighed for betydelig nedbringelse af udledningerne eller anden bortskaffelse af stoffer og materialer.",
      "valid_from": "2025-05-27",
      "valid_to": null
    },
    {
      "provision_ref": "5:19",
      "chapter": "5",
      "section": "19",
      "content": "§ 19. Den fulde ordlyd af vedtagne beslutninger, anbefalinger og vejledninger under OSPAR-Konventionen, der henvises til i denne bekendtgørelse, eller i tilladelser og andre afgørelser, som gives eller træffes i medfør af denne bekendtgørelse, indføres ikke i Lovtidende. Miljøstyrelsen offentliggør på sin hjemmeside, www.mst.dk, oplysning om indhold af sådanne vedtagelser eller om, hvorledes oplysning om indhold i stedet kan fås.",
      "valid_from": "2025-05-27",
      "valid_to": null
    },
    {
      "provision_ref": "6:20",
      "chapter": "6",
      "section": "20",
      "content": "§ 20. Afgørelser truffet af Miljøstyrelsen efter denne bekendtgørelse kan ikke påklages til ministeren. Afgørelserne kan påklages til Miljø- og Fødevareklagenævnet efter reglerne i havmiljølovens kapitel 15.",
      "valid_from": "2025-05-27",
      "valid_to": null
    },
    {
      "provision_ref": "7:21",
      "chapter": "7",
      "section": "21",
      "content": "§ 21. Medmindre højere straf er forskyldt efter den øvrige lovgivning, straffes med bøde, den der 1) udleder eller bortskaffer stoffer og materialer uden tilladelse fra Miljøstyrelsen, jf. § 3, eller i strid med reglerne i §§ 7-9, 2) tilsidesætter vilkår, som er fastsat i tilladelsen, jf. § 10, 3) undlader at følge påbud fra Miljøstyrelsen om at udføre undersøgelser eller iværksætte foranstaltninger, jf. § 11, og § 17, eller 4) undlader at meddele oplysninger eller afgive prøver, gennemføre vurderinger, stille transport, kost og logi mv. til rådighed, jf. §§ 12 -13 og §§ 15-17. Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på miljøet eller fremkaldt fare herfor eller 2) opnået eller tilsigtet en økonomisk fordel for den pågældende selv eller andre, herunder besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens kapitel 5.",
      "valid_from": "2025-05-27",
      "valid_to": null
    },
    {
      "provision_ref": "8:22",
      "chapter": "8",
      "section": "22",
      "content": "§ 22. Bekendtgørelsen træder i kraft den 1. juli 2025.",
      "valid_from": "2025-05-27",
      "valid_to": null
    }
  ],
  "definitions": [
    {
      "term": "bat",
      "definition": "bedste tilgængelige teknik",
      "source_provision": "2:7"
    },
    {
      "term": "en sådan ændring",
      "definition": "en eller flere af følgende situationer: 1) Forhøjet udledning som følge af reduceret re-injektionsgrad, som medfører, at risikoniveauet (EIF værdien) bliver højere end 10",
      "source_provision": "4:17"
    }
  ]
}
