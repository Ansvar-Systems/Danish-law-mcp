{
  "id": "2020:930",
  "type": "statute",
  "title": "Bekendtgørelse om vurdering af virkning på miljøet (VVM) af projekter vedrørende erhvervshavne og Københavns Havn samt om administration af internationale naturbeskyttelsesområder og beskyttelse af visse arter for så vidt angår anlæg og udvidelse af havne",
  "short_name": "BEK H#LOKDOK04",
  "status": "in_force",
  "issued_date": "2020-06-18",
  "url": "https://www.retsinformation.dk/eli/lta/2020/930/xml",
  "description": "Retsinformation source. DocumentId=CZ000268; AccessionNumber=B20200093005; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen fastsætter bestemmelser om vurdering af virkninger på miljøet, herunder bestemmelser om virkning på miljøet i Natura 2000-områder, ved Trafik-, Bygge- og Boligstyrelsens tilladelser til følgende projekter: 1) Anlæg og udvidelse af erhvervshavne, jf. § 2, stk. 1 og 2, i lov om havne. 2) Udvidelse af Københavns Havn, jf. § 24, stk. 3, i lov om Metroselskabet I/S og Udviklingsselskabet By & Havn I/S. 3) Uddybning og opfyldning samt etablering af faste anlæg m.v. indenfor København Havns søområde, jf. § 24, stk. 4, i lov om Metroselskabet I/S og Udviklingsselskabet By & Havn I/S. 4) Øvrige faste anlæg, som Trafik-, Bygge- og Boligstyrelsen tillader. Stk. 2. Bekendtgørelsen fastsætter endvidere bestemmelser om vurdering af virkninger på miljøet, herunder Natura 2000-områder, for projekter nævnt i stk. 1, som skal vedtages ved anlægslov. Stk. 3. Bekendtgørelsen finder ikke anvendelse på projekter eller dele af projekter, der alene tjener et nationalt forsvarsformål eller alene tjener et civilt beredskabsformål, hvis forsvarsministeren vurderer, at anvendelsen vil skade disse formål."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Ansøgning om tilladelse til projekter efter § 1, indgives til Trafik-, Bygge- og Boligstyrelsen. Stk. 2. En ansøgning om screening, for et projekt, der er omfattet af § 5, skal indeholde oplysninger om projektets karakteristika og dets forventede væsentlige indvirkninger på miljøet, jf. bilag 2 a. Er der foretaget andre vurderinger af indvirkning på miljøet i medfør af EU-lovgivningen, skal relevante, tilgængelige resultater heraf også fremgå af ansøgningen. Stk. 3. Ved ansøgning efter stk. 2 kan bygherren fremlægge en beskrivelse af særkender ved projektet eller af de afværgeforanstaltninger, der påtænkes truffet for at undgå eller forebygge, hvad der ellers kunne have været væsentlige skadelige indvirkninger på miljøet."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Trafik-, Bygge- og Boligstyrelsen træffer på baggrund af ansøgning om en tilladelse i henhold til § 2 afgørelse om, hvorvidt et projekt kan tillades. Stk. 2. Trafik-, Bygge- og Boligstyrelsen vurderer 1) om der skal udarbejdes en miljøkonsekvensvurdering (projekt omfattet af bilag 1), 2) om der efter en screening for væsentlige miljøpåvirkninger skal udarbejdes en miljøkonsekvensvurdering (projekt omfattet af bilag 2), og 3) om der skal udarbejdes en konsekvensvurdering af Natura 2000-områder (omfattet af Rådets direktiv 92/43/EØF om bevaring af naturtyper samt vilde dyr og planter eller Europa-Parlamentets og Rådets direktiv 2009/147/EF om beskyttelse af vilde fugle (Natura 2000-områder). Stk. 3. Miljøkonsekvensvurderingen skal beskrive og vurdere et projekts væsentlige direkte og indirekte indvirkninger på følgende faktorer: 1) Befolkning og menneskers sundhed. 2) Biologisk mangfoldighed med særlig vægt på arter og naturtyper, der er beskyttet i henhold til direktiv 92/43/EØF og direktiv 2009/147/EF. 3) Jordarealer, jordbund, vand, luft og klima. 4) Materielle goder, kulturarv og landskabet. 5) Samspillet mellem faktorerne i nr. 1-4. Stk. 4. Beskrivelsen skal også omfatte projektets forventede virkninger på miljøet som følge af projektets sårbarhed over for risici for større ulykker og katastrofer, der er relevante for det pågældende projekt. Stk. 5. Ved projekter, som skal vedtages ved anlægslov, jf. § 1, stk. 2, kræves ikke administrativ tilladelse. Stk. 2-4 finder tilsvarende anvendelse ved projekter, som skal vedtages ved anlægslov, jf. § 1, stk. 2."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Projekter, der vedrører følgende, er, jf. bilag 1, underlagt krav om miljøkonsekvensvurdering: 1) Søhandelshavne og anløbsbroer til lastning og losning, der er forbundet med havneanlæg til lands og til vands (bortset fra færgebroer), og som kan anløbes af fartøjer på over 1350 tons dødvægt. 2) Enhver ændring eller udvidelse af projekter nævnt i nr. 1, hvis disse i sig selv eller i kumulation med et tidligere projekt opfylder de fastsatte tærskelværdier nævnt i nr. 1 eller i bilag 1."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Projekter, der vedrører følgende, er, jf. bilag 2, underlagt krav om en miljøkonsekvensvurdering, hvis projektet efter en screening og efter en konkret vurdering forventes at kunne få væsentlig indvirkning på miljøet: 1) Bygning af havne og havneanlæg, herunder fiskerihavne, som ikke er omfattet af bilag 1. 2) Anlæg af vandveje og kanalbygning. 3) Anlæg af vandledninger over større afstande. 4) Uddybning og opfyldning. 5) Ændringer eller udvidelser af projekter nævnt i nr. 1-4, samt projekter, som ikke er omfattet af § 4, nr. 2, når det kan være til væsentlig skade for miljøet. 6) Projekter oplistet i § 4, som udelukkende eller hovedsagligt tjener til udvikling og afprøvning af nye metoder eller produkter, som ikke anvendes i mere end to år. 7) Projekter, hvor projektet grundet dets art, dimension eller placering er af en sådan karakter, at det ikke kan udelukkes, at projektet kan forventes at have væsentlig indvirkning på miljøet."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Alle projekter, der i sig selv eller i forbindelse med andre planer og projekter kan påvirke et Natura 2000-område væsentligt, skal konsekvensvurderes i forhold til virkningerne på Natura 2000-området under hensyn til bevaringsmålsætningen for det pågældende område."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Når Trafik-, Bygge- og Boligstyrelsen modtager en ansøgning, træffer styrelsen afgørelse om, hvorvidt projektet er omfattet af § 4 i denne bekendtgørelse."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Når Trafik-, Bygge- og Boligstyrelsen har truffet afgørelse efter § 7, kan bygherren forud for udarbejdelse af en miljøkonsekvensrapport anmode Trafik-, Bygge- og Boligstyrelsen om at afgive en udtalelse om hvilket indhold, der skal fremgå af rapporten (scoping). Stk. 2. Hvis bygherren anmoder Trafik-, Bygge- og Boligstyrelsen om en udtalelse, skal styrelsen høre berørte myndigheder, inden styrelsen afgiver udtalelse. Trafik-, Bygge- og Boligstyrelsen fastsætter en frist på 14 dage. Trafik-, Bygge- og Boligstyrelsen kan fravige denne frist, hvis der foreligger særlige omstændigheder. Stk. 3. Stk. 1 og 2 finder tilsvarende anvendelse ved projekter, som skal vedtages ved anlægslov, jf. § 1, stk. 2."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Bygherren udfærdiger en miljøkonsekvensrapport for projektet. Miljøkonsekvensrapporten skal være fuldstændig, af tilstrækkelig høj kvalitet og skal mindst omfatte følgende af de i bilag 4 beskrevne oplysninger: 1) En beskrivelse af projektet med oplysninger om projektets placering, udformning, dimensioner og andre relevante særkender. 2) En beskrivelse af projektets forventede væsentlige indvirkninger på miljøet. 3) En beskrivelse af projektets særkender og af de foranstaltninger, der påtænkes truffet for at undgå, forebygge eller begrænse og om muligt neutralisere forventede væsentlige skadelige indvirkninger på miljøet. 4) En beskrivelse af de rimelige alternativer, som bygherren har undersøgt, og som er relevante for projektet og dets særlige karakteristika, og en angivelse af hovedårsagerne til den valgte løsning under hensyntagen til projektets indvirkninger på miljøet. 5) Et ikke-teknisk resumé af de oplysninger, der er nævnt i nr. 1-4. 6) Alle yderligere oplysninger nævnt i bilag 4, som er relevante for de særlige karakteristika, der gør sig gældende for et bestemt projekt eller en bestemt projekttype og for det miljø, der kan forventes at blive berørt. Stk. 2. Alle yderligere oplysninger nævnt i bilag 4, som er relevante for de særlige karakteristika, der gør sig gældende for et bestemt projekt eller en bestemt projekttype og for det miljø, der kan forventes at blive berørt. Stk. 3. Bygherren skal sikre, at miljøkonsekvensrapporten er udarbejdet af kvalificerede og kompetente eksperter. Stk. 4. Trafik-, Bygge- og Boligstyrelsen skal sikre, at styrelsen har eller efter behov kan få adgang til tilstrækkelig ekspertise til at undersøge miljøkonsekvensrapporten."
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Hvis miljøkonsekvensrapporten efter Trafik-, Bygge- og Boligstyrelsens vurdering opfylder de i § 9 og i bilag 4 indholdsmæssige krav, sender Trafik-, Bygge- og Boligstyrelsen miljøkonsekvensrapporten, ansøgningen og eventuelle supplerende oplysninger i høring med henblik på at give berørte myndigheder og offentligheden mulighed for at fremsætte bemærkninger, inden der træffes afgørelse, jf. projekter omfattet af § 1, stk. 1, eller vedtages en anlægslov, jf. § 1, stk. 2. Trafik-, Bygge- og Boligstyrelsen fastsætter en frist for fremsættelse af bemærkninger til miljøkonsekvensrapporten på mindst 8 uger. Stk. 2. I de tilfælde, hvor høringer efter stk. 1 er afsluttet, og der opstår behov for at gennemføre en supplerende miljøkonsekvensvurdering, kan høringen over en supplerende miljøkonsekvensrapport ske med en høringsfrist på mindst 30 dage. Stk. 3. Ved høring efter stk. 1 stiller styrelsen følgende oplysninger til rådighed for offentligheden og de berørte myndigheder: 1) Angivelse af, hvortil kommentarer eller spørgsmål kan rettes, og oplysninger om fristerne for fremsendelse af bemærkninger eller spørgsmål. 2) Karakteren af eventuelle afgørelser eller udkast til afgørelse, hvis et sådant foreligger, og efter hvilken lov afgørelsen skal træffes. 3) Hvorvidt de miljøoplysninger, der er indhentet af bygherren eller Trafik-, Bygge- og Boligstyrelsen til brug for sagens behandling, er til rådighed for offentligheden. 4) Hvor og hvordan relevante oplysninger stilles til rådighed. 5) Hvilke foranstaltninger der er truffet med henblik på offentlighedens deltagelse i miljøkonsekvensvurderingen, herunder eventuelle internationale høringer efter § 24. 6) Ansøgningen."
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Hvis et anlæg eller en foranstaltning omfattet af denne bekendtgørelse udgør en del af et samlet projekt, der tillige omfatter anlæg og foranstaltninger omfattet af andre myndigheders miljøvurderingskompetence, kan de berørte myndigheder indbyrdes aftale, at bygherren kan udarbejde og fremlægge en fælles miljøkonsekvensrapport for projektet. Miljøkonsekvensrapporten skal forelægges alle berørte myndigheder."
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Når Trafik-, Bygge- og Boligstyrelsen modtager en ansøgning, der er omfattet af § 5 i denne bekendtgørelse, foretager styrelsen høring af berørte myndigheder med henblik på afgørelse efter § 13."
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Trafik-, Bygge- og Boligstyrelsen træffer på baggrund af de kriterier, der fremgår af bilag 3, samt oplysningerne i ansøgningen og de indkomne høringssvar, en afgørelse om, hvorvidt projektet er omfattet af krav om miljøkonsekvensvurdering (screening). Stk. 2. §§ 8-11 finder anvendelse på projekter, der i medfør af afgørelse efter stk. 1 er omfattet af krav om miljøkonsekvensvurdering."
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Trafik-, Bygge- og Boligstyrelsens afgørelse efter § 13 skal træffes hurtigst muligt og senest 90 dage fra den dag, hvor bygherren har fremlagt alle relevante oplysninger. Stk. 2. I særlige tilfælde, herunder på grund af særlige forhold ved projektets art, kompleksitet, placering eller dimensioner, kan Trafik-, Bygge- og Boligstyrelsen forlænge fristen for at træffe afgørelse. Trafik-, Bygge- og Boligstyrelsen underretter skriftligt bygherren om årsagerne til forlængelsen og om, hvornår der forventes en afgørelse."
    },
    {
      "provision_ref": "3:15",
      "chapter": "3",
      "section": "15",
      "content": "§ 15. Ved projekter, som skal vedtages ved anlægslov, jf. § 1, stk. 2, finder bestemmelserne i dette kapitel ikke anvendelse."
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Når Trafik-, Bygge- og Boligstyrelsen modtager en ansøgning, der er omfattet af § 6 i denne bekendtgørelse, foretager styrelsen høring af berørte myndigheder med henblik på afgørelse efter § 17. Trafik-, Bygge- og Boligstyrelsen hører tilsvarende berørte myndigheder, hvis et projekt, som skal vedtages ved anlægslov, jf. § 1, stk. 2, er omfattet af § 6."
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Trafik-, Bygge- og Boligstyrelsen træffer afgørelse om, hvorvidt der skal udarbejdes en konsekvensvurdering af Natura 2000-områder på grundlag af oplysninger i ansøgningen og de indkomne høringssvar."
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Konsekvensvurderingerne af Natura 2000-området udarbejdes af bygherren. Stk. 2. Der skal foretages en konsekvensvurdering af projektets virkning på det internationale naturbeskyttelsesområde under hensyn til bevaringsmålsætningen for det pågældende område."
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Hvis konsekvensvurderingen viser, at det ikke kan udelukkes, at projektet i sig selv eller i forbindelse med andre planer og projekter vil skade et Natura 2000-område, kan Trafik-, Bygge- og Boligstyrelsen ikke give tilladelse, dispensation eller godkendelse til det ansøgte, jf. dog § 20."
    },
    {
      "provision_ref": "4:20",
      "chapter": "4",
      "section": "20",
      "content": "§ 20. Trafik-, Bygge- og Boligstyrelsen kan træffe afgørelse om at fravige § 19, når der foreligger bydende nødvendige hensyn til væsentlige samfundsinteresser, herunder af social eller økonomisk art, hvis der ikke findes nogen alternativ løsning. Stk. 2. I Natura 2000-områder, der indeholder prioriterede naturtyper eller dyre- eller plantearter efter bekendtgørelse om udpegning og administration af internationale naturbeskyttelsesområder samt beskyttelse af visse arter, kan fravigelse som nævnt i stk. 1 dog kun ske, når der foreligger bydende nødvendige hensyn til menneskers sundhed og den offentlige sikkerhed eller væsentlige gavnlige virkninger på miljøet, eller, efter udtalelse fra Europa-Kommissionen, andre bydende nødvendige hensyn til væsentlige samfundsinteresser. Stk. 3. Fravigelse efter stk. 1 forudsætter, at der træffes alle nødvendige kompensationsforanstaltninger for at sikre, at sammenhængen i Natura 2000-netværket bevares. Europa-Kommissionen skal underrettes om, hvilke kompensationsforanstaltninger, der træffes. Stk. 4. Afgørelse om fravigelse efter stk. 1 træffes efter Trafik-, Bygge- og Boligstyrelsens høring af berørte myndigheder. Stk. 5. Trafik-, Bygge- og Boligstyrelsen forestår den i stk. 2 og 3 nævnte kontakt til Europa- Kommissionen. Stk. 6. Transportministeren kan beslutte at fremme projekter, som skal vedtages ved anlægslov, jf. § 1, stk. 2, og som er omfattet af § 19, når der foreligger bydende nødvendige hensyn til væsentlige samfundsinteresser, herunder af social eller økonomisk art, hvis der ikke findes nogen alternativ løsning. Stk. 2-5 finder tilsvarende anvendelse ved projekter, som skal vedtages ved anlægslov, jf. § 1, stk. 2."
    },
    {
      "provision_ref": "4:21",
      "chapter": "4",
      "section": "21",
      "content": "§ 21. Ved administration af de i § 1 nævnte bestemmelser kan Trafik-, Bygge- og Boligstyrelsen ikke give tilladelse, dispensation, godkendelse m.v., hvis det ansøgte projekt kan 1) beskadige eller ødelægge yngle- eller rasteområder i det naturlige udbredelsesområde for de dyrearter, der er optaget i habitatdirektivets bilag IV, litra a), eller 2) ødelægge de plantearter, som er optaget i habitatdirektivets bilag IV, litra b) i alle livsstadier. Stk. 2. Bestemmelserne i stk. 1 gælder uanset, om de pågældende arter forekommer inden for et internationalt naturbeskyttelsesområde eller ej. Stk. 3. Transportministeren kan ikke beslutte at fremme projekter, som skal vedtages ved anlægslov, jf. § 1, stk. 2, hvis projektet er omfattet af kriterierne i stk. 1, nr. 1 og 2, jf. dog § 22, stk. 4. Stk. 2 finder tilsvarende anvendelse ved projekter, som skal vedtages ved anlægslov, jf. § 1, stk. 2."
    },
    {
      "provision_ref": "4:22",
      "chapter": "4",
      "section": "22",
      "content": "§ 22. Trafik-, Bygge- og Boligstyrelsen kan dog fravige § 21, hvis et tilfredsstillende alternativ ikke foreligger, og hvis fravigelsen ikke hindrer, at den pågældende bestands bevaringsstatus opretholdes i dens naturlige udbredelsesområde. Fravigelse kan kun ske i de situationer, hvor det ansøgte har til formål at 1) beskytte vilde dyr og planter og bevare naturtyperne, 2) forhindre alvorlig skade navnlig på afgrøder, besætning, skove, fiskeri, vand og andre former for ejendom, 3) sikre hensyn til den offentlige sundhed og sikkerhed eller af andre bydende nødvendige hensyn til væsentlige samfundsinteresser, herunder af social og økonomisk art, og hensyn til væsentlige gavnlige virkninger på miljøet, eller 4) fremme forskning og undervisning, genopretning af en bestand, genudsætning af disse arter og opdræt med henblik herpå, herunder kunstig opformering af planter. Stk. 2. Beslutning om at fravige efter stk. 1 træffes efter Trafik-, Bygge- og Boligstyrelsens høring af berørte myndigheder. Stk. 3. Trafik-, Bygge- og Boligstyrelsen underretter Europa-Kommissionen om fravigelser efter stk. 1 og 4. Stk. 4. Transportministeren kan beslutte at fremme projekter, som skal vedtages ved anlægslov, jf. § 1, stk. 2, og som er er omfattet af § 21, hvis et tilfredsstillende alternativ ikke foreligger, og hvis projektets fremme ikke hindrer, at den pågældende bestands bevaringsstatus opretholdes i dens naturlige udbredelsesområde. Projektets fremme skal ske under hensyn til de formål, der er nævnt i stk. 1, nr. 1-4. Stk. 2 og 3 finder tilsvarende anvendelse ved projekter, som skal vedtages ved anlægslov, jf. § 1, stk. 2."
    },
    {
      "provision_ref": "4:23",
      "chapter": "4",
      "section": "23",
      "content": "§ 23. Trafik-, Bygge- og Boligstyrelsen kan fastsætte vilkår i tilladelse, dispensation eller godkendelse med henblik på opretholdelse af bevaringsmålsætninger for internationale naturbeskyttelsesområder og beskyttelse af visse arter, herunder om de nødvendige kompensationsforanstaltninger, som nævnt i § 20, stk. 3. Stk. 2. Overtrædes vilkår som nævnt i stk. 1, så der opstår risiko for negativ påvirkning af det internationale naturbeskyttelsesområde under hensyn til bevaringsmålsætningen for det pågældende område eller beskyttelsen af visse arter, kan Trafik-, Bygge- og Boligstyrelsen meddele påbud eller forbud om at 1) overtrædelsen bringes til ophør, 2) der gennemføres foranstaltninger for at ophæve den negative påvirkning, 3) planen eller projektet ændres, og 4) alt arbejde vedrørende gennemførelse af projektet indstilles. Stk. 3. Ved projekter, som skal vedtages ved anlægslov, jf. § 1, stk. 2, finder stk. 1 og 2 ikke anvendelse. Der kan indgå vilkår med henblik på opretholdelse af bevaringsmålsætninger for internationale naturbeskyttelsesområder og beskyttelse af visse arter, herunder om de nødvendige kompensationsforanstaltninger, som nævnt i § 20, stk. 3, i anlægsloven til projektet. Der kan fastsættes bestemmelser om påbud og forbud som nævnt i stk. 2 i anlægsloven."
    },
    {
      "provision_ref": "5:24",
      "chapter": "5",
      "section": "24",
      "content": "§ 24. Kan et projekt, der er omfattet af krav om miljøvurdering, forventes at få væsentlige indvirkninger på miljøet i en anden stat, skal Trafik-, Bygge- og Boligstyrelsen snarest muligt underrette miljøministeren med henblik på gennemførelse af en international høring. Trafik-, Bygge- og Boligstyrelsen kan ikke meddele administrativ tilladelse, før miljøministeren har meddelt samtykke hertil. Projekter, som skal vedtages ved anlægslov, jf. § 1, stk. 2, kan transportministeren ikke fremme, før miljøministeren har meddelt samtykke hertil. Stk. 2. Får miljøministeren en henvendelse fra en anden stat om, at denne finder, at der i Danmark er indledt et projekt, der er omfattet af krav om miljøvurdering, og hvis gennemførelse kan få væsentlige indvirkninger på miljøet i den pågældende stat, underretter miljøministeren snarest muligt Trafik-, Bygge- og Boligstyrelsen herom med henblik på afklaring af, om der skal gennemføres en international høring, jf. stk. 3. Trafik-, Bygge- og Boligstyrelsen kan ikke meddele administrativ tilladelse, før miljøministeren har meddelt samtykke hertil. Projekter, som skal vedtages ved anlægslov, jf. § 1, stk. 2, kan transportministeren ikke fremme, før miljøministeren har meddelt samtykke hertil. Stk. 3. Med henblik på gennemførelse af en international høring, jf. stk. 1 og 2, sender miljøministeren miljøkonsekvensrapporten til et ansøgt projekt, de oplysninger, der er nævnt i § 10, oplysninger om projektets mulige grænseoverskridende virkninger på miljøet, herunder på menneskers sundhed, og oplysninger om beslutningsproceduren, herunder angivelse af en frist for afgivelse af bemærkninger, til den berørte stat."
    },
    {
      "provision_ref": "6:25",
      "chapter": "6",
      "section": "25",
      "content": "§ 25. Hvis et projekt har væsentlig skadelig indvirkning på miljøet, fastsætter Trafik-, Bygge- og Boligstyrelsen vilkår om overvågning heraf i tilladelsen til projektet, jf. § 2, i lov om havne og § 24 i lov om metroselskabet I/S og Udviklingsselskabet By & Havn I/S. Stk. 2. Vilkårene fastsættes konkret under hensyn til projektets væsentlige indvirkninger på miljøet."
    },
    {
      "provision_ref": "6:26",
      "chapter": "6",
      "section": "26",
      "content": "§ 26. Trafik-, Bygge- og Boligstyrelsen fastsætter i vilkårene de relevante mål og parametre, samt perioden for overvågningen, herunder om overvågningen skal foretages i intervaller. Vilkårene skal stå i et rimeligt forhold til projektets art, placering, økonomi og dimensioner, samt omfanget af dets indvirkninger på miljøet. Stk. 2. Trafik-, Bygge- og Boligstyrelsen kan beslutte, at eksisterende overvågningsordninger kan anvendes som vilkår."
    },
    {
      "provision_ref": "6:27",
      "chapter": "6",
      "section": "27",
      "content": "§ 27. Bygherren varetager overvågningen. Stk. 2. Bygherren skal indhente alle relevante oplysninger til brug for overvågningen. Stk. 3. Trafik-, Bygge- og Boligstyrelsen kan pålægge bygherren at foretage nødvendige dispositioner for at sikre, at overvågningen gennemføres, og kan beslutte, at overvågning skal udøves af andre end bygherren."
    },
    {
      "provision_ref": "6:28",
      "chapter": "6",
      "section": "28",
      "content": "§ 28. Bygherren skal, hvis der pålægges vilkår om overvågning, løbende indberette resultaterne af overvågningen til Trafik-, Bygge- og Boligstyrelsen. Trafik-, Bygge- og Boligstyrelsen fastsætter de nærmere krav til hyppighed og arten af indberetning i vilkår om overvågning. Stk. 2. Trafik-, Bygge- og Boligstyrelsen kan blandt andet på baggrund af overvågningens resultater genoptage en afgørelse om at tillade et ansøgt projekt, og om nødvendigt meddele forbud og påbud, herunder tilbagekalde en tilladelse eller fastsætte særlige vilkår til en eksisterende tilladelse, jf. § 33."
    },
    {
      "provision_ref": "6:29",
      "chapter": "6",
      "section": "29",
      "content": "§ 29. Ved projekter, som skal vedtages ved anlægslov, jf. § 1, stk. 2, finder bestemmelserne i dette kapitel ikke anvendelse. Hvis et sådan projekt har væsentlig skadelig indvirkning på miljøet, indgår vilkår om overvågning mv. i anlægsloven til projektet."
    },
    {
      "provision_ref": "7:30",
      "chapter": "7",
      "section": "30",
      "content": "§ 30. Trafik-, Bygge- og Boligstyrelsen anvender en samordnet procedure, jf. stk. 2, hvis et projekt både forudsætter, at der foretages en miljøkonsekvensvurdering efter denne bekendtgørelse, og at en eller flere statslige myndigheder, regioner eller kommuner som kompetente myndigheder skal foretage en vurdering efter bestemmelser, som gennemfører habitatdirektivet og fuglebeskyttelsesdirektivet. Stk. 2. Ved den samordnede procedure fungerer Trafik-, Bygge- og Boligstyrelsen som kontaktpunkt for såvel ansøger som de kompetente myndigheder, når et projekt omfattet af denne bekendtgørelse kræver miljøvurdering efter bestemmelser, som gennemfører habitatdirektivet og fuglebeskyttelsesdirektivet. Stk. 3. Trafik-, Bygge- og Boligstyrelsen sikrer, at miljøvurderingsprocessen koordineres mellem de kompetente myndigheder og samler de enkelte myndigheders vurderinger af projektet med henblik på at sikre, at eventuelle uenigheder mellem myndighederne om vurderingen af projektet afklares hurtigst muligt. Stk. 4. Vurderinger efter bestemmelser, der gennemfører habitatdirektivet og fuglebeskyttelsesdirektivet, skal tydeligt kunne identificeres i miljøkonsekvensvurderingsrapporten."
    },
    {
      "provision_ref": "7:31",
      "chapter": "7",
      "section": "31",
      "content": "§ 31. Trafik-, Bygge- og Boligstyrelsen offentliggør afgørelser og høringsmateriale efter denne bekendtgørelse på en central elektronisk portal eller på Trafik-, Bygge- og Boligstyrelsens hjemmeside. Stk. 2. Følgende oplysninger offentliggøres: 1) Indholdet af afgørelsen og de betingelser, der eventuelt er knyttet hertil. 2) De vigtigste begrundelser og overvejelser, der ligger til grund for afgørelsen, herunder oplysninger om proceduren for offentlig deltagelse. 3) Resuméet af resultaterne af de høringer, der er foretaget. 4) De oplysninger, der er indsamlet i henhold til §§ 10 og 24. 5) Hvorledes resultaterne og oplysningerne, der er nævnt i nr. 3 og 4, er indarbejdet i afgørelsen eller på anden måde taget i betragtning, navnlig eventuelle bemærkninger fra berørte stater, jf. § 24. Stk. 3. Trafik-, Bygge- og Boligstyrelsen skal underrette alle stater, der er blevet hørt, jf. § 24, og sende de oplysninger, der er nævnt i stk. 2."
    },
    {
      "provision_ref": "7:32",
      "chapter": "7",
      "section": "32",
      "content": "§ 32. Trafik-, Bygge- og Boligstyrelsen fører tilsyn med overholdelse af bestemmelserne i denne bekendtgørelse og med, at de fastsatte vilkår overholdes."
    },
    {
      "provision_ref": "7:33",
      "chapter": "7",
      "section": "33",
      "content": "§ 33. Trafik-, Bygge- og Boligstyrelsen kan genoptage en afgørelse truffet efter denne bekendtgørelse, og om nødvendigt meddele forbud og påbud, herunder tilbagekalde en tilladelse eller fastsætte særlige vilkår til en eksisterende tilladelse meddelt efter § 2, stk. 1 og 2, i lov om havne og § 24, stk. 3 og 4, i lov om Metroselskabet I/S og Udviklingsselskabet By & Havn I/S, hvis 1) der fremkommer nye oplysninger om projektets væsentlige skadelige indvirkning på miljøet, herunder på et internationalt naturbeskyttelsesområde, 2) projektets væsentlige skadelige indvirkning ikke kunne forudses ved Trafik-, Bygge- og Boligstyrelsens meddelelse af tilladelsen, 3) projektet medfører skadevirkninger på et internationalt naturbeskyttelsesområde, der ikke kunne forudses ved tilladelsens, dispensationens eller godkendelsens meddelelse, eller 4) projektets væsentlige skadelige indvirkning i øvrigt går ud over det, som blev lagt til grund ved Trafik-, Bygge- og Boligstyrelsens meddelelse af tilladelse. Stk. 2. Stk. 1 finder ikke anvendelse for projekter, som er vedtaget ved anlægslov, jf. § 1, stk. 2. Opfylder disse projekter, kriterierne i stk. 1, nr. 1-4, træffer transportministeren beslutning om, hvorvidt der skal gennemføres supplerende miljøkonsekvensvurderinger, og om disse skal tillades administrativt af Trafik-, Bygge- og Boligstyrelsen eller ved en ændring til anlægsloven."
    },
    {
      "provision_ref": "7:34",
      "chapter": "7",
      "section": "34",
      "content": "§ 34. Afgørelser truffet af Trafik-, Bygge- og Boligstyrelsen efter denne bekendtgørelse kan ikke påklages til transportministeren eller anden administrativ myndighed, jf. bekendtgørelse om Trafik-, Bygge- og Boligstyrelsens opgaver og beføjelser, klageadgang og kundgørelse af visse af Trafik-, Bygge- og Boligstyrelsens forskrifter. Stk. 2. Ved søgsmål om forhold omfattet af denne bekendtgørelse, herunder søgsmål om miljømæssige spørgsmål i forhold til projekter, som skal vedtages ved anlægslov, jf. § 1, stk. 2, skal retten påse, at omkostningerne ved sagen ikke er uoverkommelige høje for de berørte parter."
    },
    {
      "provision_ref": "7:35",
      "chapter": "7",
      "section": "35",
      "content": "§ 35. Medmindre højere straf er forskyldt efter den øvrige lovgivning, straffes med bøde den, der 1) overtræder et vilkår, der er fastsat i afgørelser truffet i henhold til denne bekendtgørelse, eller 2) ikke efterkommer et påbud eller forbud, der er udstedt i medfør af § 23, stk. 2, § 28, stk. 2, og § 33."
    },
    {
      "provision_ref": "7:37",
      "chapter": "7",
      "section": "37",
      "content": "§ 37. Bekendtgørelsen træder i kraft den 1. juli 2020. Stk. 2. Bekendtgørelse nr. 450 af 8. maj 2017 om vurdering af virkning på miljøet (VVM) af projekter vedrørende erhvervshavne og Københavns Havn samt om administration af internationale naturbeskyttelsesområder og beskyttelse af visse arter for så vidt angår anlæg og udvidelse af havne ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen fastsætter bestemmelser om vurdering af virkninger på miljøet, herunder bestemmelser om virkning på miljøet i Natura 2000-områder, ved Trafik-, Bygge- og Boligstyrelsens tilladelser til følgende projekter: 1) Anlæg og udvidelse af erhvervshavne, jf. § 2, stk. 1 og 2, i lov om havne. 2) Udvidelse af Københavns Havn, jf. § 24, stk. 3, i lov om Metroselskabet I/S og Udviklingsselskabet By & Havn I/S. 3) Uddybning og opfyldning samt etablering af faste anlæg m.v. indenfor København Havns søområde, jf. § 24, stk. 4, i lov om Metroselskabet I/S og Udviklingsselskabet By & Havn I/S. 4) Øvrige faste anlæg, som Trafik-, Bygge- og Boligstyrelsen tillader. Stk. 2. Bekendtgørelsen fastsætter endvidere bestemmelser om vurdering af virkninger på miljøet, herunder Natura 2000-områder, for projekter nævnt i stk. 1, som skal vedtages ved anlægslov. Stk. 3. Bekendtgørelsen finder ikke anvendelse på projekter eller dele af projekter, der alene tjener et nationalt forsvarsformål eller alene tjener et civilt beredskabsformål, hvis forsvarsministeren vurderer, at anvendelsen vil skade disse formål.",
      "valid_from": "2020-06-18",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Ansøgning om tilladelse til projekter efter § 1, indgives til Trafik-, Bygge- og Boligstyrelsen. Stk. 2. En ansøgning om screening, for et projekt, der er omfattet af § 5, skal indeholde oplysninger om projektets karakteristika og dets forventede væsentlige indvirkninger på miljøet, jf. bilag 2 a. Er der foretaget andre vurderinger af indvirkning på miljøet i medfør af EU-lovgivningen, skal relevante, tilgængelige resultater heraf også fremgå af ansøgningen. Stk. 3. Ved ansøgning efter stk. 2 kan bygherren fremlægge en beskrivelse af særkender ved projektet eller af de afværgeforanstaltninger, der påtænkes truffet for at undgå eller forebygge, hvad der ellers kunne have været væsentlige skadelige indvirkninger på miljøet.",
      "valid_from": "2020-06-18",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Trafik-, Bygge- og Boligstyrelsen træffer på baggrund af ansøgning om en tilladelse i henhold til § 2 afgørelse om, hvorvidt et projekt kan tillades. Stk. 2. Trafik-, Bygge- og Boligstyrelsen vurderer 1) om der skal udarbejdes en miljøkonsekvensvurdering (projekt omfattet af bilag 1), 2) om der efter en screening for væsentlige miljøpåvirkninger skal udarbejdes en miljøkonsekvensvurdering (projekt omfattet af bilag 2), og 3) om der skal udarbejdes en konsekvensvurdering af Natura 2000-områder (omfattet af Rådets direktiv 92/43/EØF om bevaring af naturtyper samt vilde dyr og planter eller Europa-Parlamentets og Rådets direktiv 2009/147/EF om beskyttelse af vilde fugle (Natura 2000-områder). Stk. 3. Miljøkonsekvensvurderingen skal beskrive og vurdere et projekts væsentlige direkte og indirekte indvirkninger på følgende faktorer: 1) Befolkning og menneskers sundhed. 2) Biologisk mangfoldighed med særlig vægt på arter og naturtyper, der er beskyttet i henhold til direktiv 92/43/EØF og direktiv 2009/147/EF. 3) Jordarealer, jordbund, vand, luft og klima. 4) Materielle goder, kulturarv og landskabet. 5) Samspillet mellem faktorerne i nr. 1-4. Stk. 4. Beskrivelsen skal også omfatte projektets forventede virkninger på miljøet som følge af projektets sårbarhed over for risici for større ulykker og katastrofer, der er relevante for det pågældende projekt. Stk. 5. Ved projekter, som skal vedtages ved anlægslov, jf. § 1, stk. 2, kræves ikke administrativ tilladelse. Stk. 2-4 finder tilsvarende anvendelse ved projekter, som skal vedtages ved anlægslov, jf. § 1, stk. 2.",
      "valid_from": "2020-06-18",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Projekter, der vedrører følgende, er, jf. bilag 1, underlagt krav om miljøkonsekvensvurdering: 1) Søhandelshavne og anløbsbroer til lastning og losning, der er forbundet med havneanlæg til lands og til vands (bortset fra færgebroer), og som kan anløbes af fartøjer på over 1350 tons dødvægt. 2) Enhver ændring eller udvidelse af projekter nævnt i nr. 1, hvis disse i sig selv eller i kumulation med et tidligere projekt opfylder de fastsatte tærskelværdier nævnt i nr. 1 eller i bilag 1.",
      "valid_from": "2020-06-18",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Projekter, der vedrører følgende, er, jf. bilag 2, underlagt krav om en miljøkonsekvensvurdering, hvis projektet efter en screening og efter en konkret vurdering forventes at kunne få væsentlig indvirkning på miljøet: 1) Bygning af havne og havneanlæg, herunder fiskerihavne, som ikke er omfattet af bilag 1. 2) Anlæg af vandveje og kanalbygning. 3) Anlæg af vandledninger over større afstande. 4) Uddybning og opfyldning. 5) Ændringer eller udvidelser af projekter nævnt i nr. 1-4, samt projekter, som ikke er omfattet af § 4, nr. 2, når det kan være til væsentlig skade for miljøet. 6) Projekter oplistet i § 4, som udelukkende eller hovedsagligt tjener til udvikling og afprøvning af nye metoder eller produkter, som ikke anvendes i mere end to år. 7) Projekter, hvor projektet grundet dets art, dimension eller placering er af en sådan karakter, at det ikke kan udelukkes, at projektet kan forventes at have væsentlig indvirkning på miljøet.",
      "valid_from": "2020-06-18",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Alle projekter, der i sig selv eller i forbindelse med andre planer og projekter kan påvirke et Natura 2000-område væsentligt, skal konsekvensvurderes i forhold til virkningerne på Natura 2000-området under hensyn til bevaringsmålsætningen for det pågældende område.",
      "valid_from": "2020-06-18",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Når Trafik-, Bygge- og Boligstyrelsen modtager en ansøgning, træffer styrelsen afgørelse om, hvorvidt projektet er omfattet af § 4 i denne bekendtgørelse.",
      "valid_from": "2020-06-18",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Når Trafik-, Bygge- og Boligstyrelsen har truffet afgørelse efter § 7, kan bygherren forud for udarbejdelse af en miljøkonsekvensrapport anmode Trafik-, Bygge- og Boligstyrelsen om at afgive en udtalelse om hvilket indhold, der skal fremgå af rapporten (scoping). Stk. 2. Hvis bygherren anmoder Trafik-, Bygge- og Boligstyrelsen om en udtalelse, skal styrelsen høre berørte myndigheder, inden styrelsen afgiver udtalelse. Trafik-, Bygge- og Boligstyrelsen fastsætter en frist på 14 dage. Trafik-, Bygge- og Boligstyrelsen kan fravige denne frist, hvis der foreligger særlige omstændigheder. Stk. 3. Stk. 1 og 2 finder tilsvarende anvendelse ved projekter, som skal vedtages ved anlægslov, jf. § 1, stk. 2.",
      "valid_from": "2020-06-18",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Bygherren udfærdiger en miljøkonsekvensrapport for projektet. Miljøkonsekvensrapporten skal være fuldstændig, af tilstrækkelig høj kvalitet og skal mindst omfatte følgende af de i bilag 4 beskrevne oplysninger: 1) En beskrivelse af projektet med oplysninger om projektets placering, udformning, dimensioner og andre relevante særkender. 2) En beskrivelse af projektets forventede væsentlige indvirkninger på miljøet. 3) En beskrivelse af projektets særkender og af de foranstaltninger, der påtænkes truffet for at undgå, forebygge eller begrænse og om muligt neutralisere forventede væsentlige skadelige indvirkninger på miljøet. 4) En beskrivelse af de rimelige alternativer, som bygherren har undersøgt, og som er relevante for projektet og dets særlige karakteristika, og en angivelse af hovedårsagerne til den valgte løsning under hensyntagen til projektets indvirkninger på miljøet. 5) Et ikke-teknisk resumé af de oplysninger, der er nævnt i nr. 1-4. 6) Alle yderligere oplysninger nævnt i bilag 4, som er relevante for de særlige karakteristika, der gør sig gældende for et bestemt projekt eller en bestemt projekttype og for det miljø, der kan forventes at blive berørt. Stk. 2. Alle yderligere oplysninger nævnt i bilag 4, som er relevante for de særlige karakteristika, der gør sig gældende for et bestemt projekt eller en bestemt projekttype og for det miljø, der kan forventes at blive berørt. Stk. 3. Bygherren skal sikre, at miljøkonsekvensrapporten er udarbejdet af kvalificerede og kompetente eksperter. Stk. 4. Trafik-, Bygge- og Boligstyrelsen skal sikre, at styrelsen har eller efter behov kan få adgang til tilstrækkelig ekspertise til at undersøge miljøkonsekvensrapporten.",
      "valid_from": "2020-06-18",
      "valid_to": null
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Hvis miljøkonsekvensrapporten efter Trafik-, Bygge- og Boligstyrelsens vurdering opfylder de i § 9 og i bilag 4 indholdsmæssige krav, sender Trafik-, Bygge- og Boligstyrelsen miljøkonsekvensrapporten, ansøgningen og eventuelle supplerende oplysninger i høring med henblik på at give berørte myndigheder og offentligheden mulighed for at fremsætte bemærkninger, inden der træffes afgørelse, jf. projekter omfattet af § 1, stk. 1, eller vedtages en anlægslov, jf. § 1, stk. 2. Trafik-, Bygge- og Boligstyrelsen fastsætter en frist for fremsættelse af bemærkninger til miljøkonsekvensrapporten på mindst 8 uger. Stk. 2. I de tilfælde, hvor høringer efter stk. 1 er afsluttet, og der opstår behov for at gennemføre en supplerende miljøkonsekvensvurdering, kan høringen over en supplerende miljøkonsekvensrapport ske med en høringsfrist på mindst 30 dage. Stk. 3. Ved høring efter stk. 1 stiller styrelsen følgende oplysninger til rådighed for offentligheden og de berørte myndigheder: 1) Angivelse af, hvortil kommentarer eller spørgsmål kan rettes, og oplysninger om fristerne for fremsendelse af bemærkninger eller spørgsmål. 2) Karakteren af eventuelle afgørelser eller udkast til afgørelse, hvis et sådant foreligger, og efter hvilken lov afgørelsen skal træffes. 3) Hvorvidt de miljøoplysninger, der er indhentet af bygherren eller Trafik-, Bygge- og Boligstyrelsen til brug for sagens behandling, er til rådighed for offentligheden. 4) Hvor og hvordan relevante oplysninger stilles til rådighed. 5) Hvilke foranstaltninger der er truffet med henblik på offentlighedens deltagelse i miljøkonsekvensvurderingen, herunder eventuelle internationale høringer efter § 24. 6) Ansøgningen.",
      "valid_from": "2020-06-18",
      "valid_to": null
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Hvis et anlæg eller en foranstaltning omfattet af denne bekendtgørelse udgør en del af et samlet projekt, der tillige omfatter anlæg og foranstaltninger omfattet af andre myndigheders miljøvurderingskompetence, kan de berørte myndigheder indbyrdes aftale, at bygherren kan udarbejde og fremlægge en fælles miljøkonsekvensrapport for projektet. Miljøkonsekvensrapporten skal forelægges alle berørte myndigheder.",
      "valid_from": "2020-06-18",
      "valid_to": null
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Når Trafik-, Bygge- og Boligstyrelsen modtager en ansøgning, der er omfattet af § 5 i denne bekendtgørelse, foretager styrelsen høring af berørte myndigheder med henblik på afgørelse efter § 13.",
      "valid_from": "2020-06-18",
      "valid_to": null
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Trafik-, Bygge- og Boligstyrelsen træffer på baggrund af de kriterier, der fremgår af bilag 3, samt oplysningerne i ansøgningen og de indkomne høringssvar, en afgørelse om, hvorvidt projektet er omfattet af krav om miljøkonsekvensvurdering (screening). Stk. 2. §§ 8-11 finder anvendelse på projekter, der i medfør af afgørelse efter stk. 1 er omfattet af krav om miljøkonsekvensvurdering.",
      "valid_from": "2020-06-18",
      "valid_to": null
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Trafik-, Bygge- og Boligstyrelsens afgørelse efter § 13 skal træffes hurtigst muligt og senest 90 dage fra den dag, hvor bygherren har fremlagt alle relevante oplysninger. Stk. 2. I særlige tilfælde, herunder på grund af særlige forhold ved projektets art, kompleksitet, placering eller dimensioner, kan Trafik-, Bygge- og Boligstyrelsen forlænge fristen for at træffe afgørelse. Trafik-, Bygge- og Boligstyrelsen underretter skriftligt bygherren om årsagerne til forlængelsen og om, hvornår der forventes en afgørelse.",
      "valid_from": "2020-06-18",
      "valid_to": null
    },
    {
      "provision_ref": "3:15",
      "chapter": "3",
      "section": "15",
      "content": "§ 15. Ved projekter, som skal vedtages ved anlægslov, jf. § 1, stk. 2, finder bestemmelserne i dette kapitel ikke anvendelse.",
      "valid_from": "2020-06-18",
      "valid_to": null
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Når Trafik-, Bygge- og Boligstyrelsen modtager en ansøgning, der er omfattet af § 6 i denne bekendtgørelse, foretager styrelsen høring af berørte myndigheder med henblik på afgørelse efter § 17. Trafik-, Bygge- og Boligstyrelsen hører tilsvarende berørte myndigheder, hvis et projekt, som skal vedtages ved anlægslov, jf. § 1, stk. 2, er omfattet af § 6.",
      "valid_from": "2020-06-18",
      "valid_to": null
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Trafik-, Bygge- og Boligstyrelsen træffer afgørelse om, hvorvidt der skal udarbejdes en konsekvensvurdering af Natura 2000-områder på grundlag af oplysninger i ansøgningen og de indkomne høringssvar.",
      "valid_from": "2020-06-18",
      "valid_to": null
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Konsekvensvurderingerne af Natura 2000-området udarbejdes af bygherren. Stk. 2. Der skal foretages en konsekvensvurdering af projektets virkning på det internationale naturbeskyttelsesområde under hensyn til bevaringsmålsætningen for det pågældende område.",
      "valid_from": "2020-06-18",
      "valid_to": null
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Hvis konsekvensvurderingen viser, at det ikke kan udelukkes, at projektet i sig selv eller i forbindelse med andre planer og projekter vil skade et Natura 2000-område, kan Trafik-, Bygge- og Boligstyrelsen ikke give tilladelse, dispensation eller godkendelse til det ansøgte, jf. dog § 20.",
      "valid_from": "2020-06-18",
      "valid_to": null
    },
    {
      "provision_ref": "4:20",
      "chapter": "4",
      "section": "20",
      "content": "§ 20. Trafik-, Bygge- og Boligstyrelsen kan træffe afgørelse om at fravige § 19, når der foreligger bydende nødvendige hensyn til væsentlige samfundsinteresser, herunder af social eller økonomisk art, hvis der ikke findes nogen alternativ løsning. Stk. 2. I Natura 2000-områder, der indeholder prioriterede naturtyper eller dyre- eller plantearter efter bekendtgørelse om udpegning og administration af internationale naturbeskyttelsesområder samt beskyttelse af visse arter, kan fravigelse som nævnt i stk. 1 dog kun ske, når der foreligger bydende nødvendige hensyn til menneskers sundhed og den offentlige sikkerhed eller væsentlige gavnlige virkninger på miljøet, eller, efter udtalelse fra Europa-Kommissionen, andre bydende nødvendige hensyn til væsentlige samfundsinteresser. Stk. 3. Fravigelse efter stk. 1 forudsætter, at der træffes alle nødvendige kompensationsforanstaltninger for at sikre, at sammenhængen i Natura 2000-netværket bevares. Europa-Kommissionen skal underrettes om, hvilke kompensationsforanstaltninger, der træffes. Stk. 4. Afgørelse om fravigelse efter stk. 1 træffes efter Trafik-, Bygge- og Boligstyrelsens høring af berørte myndigheder. Stk. 5. Trafik-, Bygge- og Boligstyrelsen forestår den i stk. 2 og 3 nævnte kontakt til Europa- Kommissionen. Stk. 6. Transportministeren kan beslutte at fremme projekter, som skal vedtages ved anlægslov, jf. § 1, stk. 2, og som er omfattet af § 19, når der foreligger bydende nødvendige hensyn til væsentlige samfundsinteresser, herunder af social eller økonomisk art, hvis der ikke findes nogen alternativ løsning. Stk. 2-5 finder tilsvarende anvendelse ved projekter, som skal vedtages ved anlægslov, jf. § 1, stk. 2.",
      "valid_from": "2020-06-18",
      "valid_to": null
    },
    {
      "provision_ref": "4:21",
      "chapter": "4",
      "section": "21",
      "content": "§ 21. Ved administration af de i § 1 nævnte bestemmelser kan Trafik-, Bygge- og Boligstyrelsen ikke give tilladelse, dispensation, godkendelse m.v., hvis det ansøgte projekt kan 1) beskadige eller ødelægge yngle- eller rasteområder i det naturlige udbredelsesområde for de dyrearter, der er optaget i habitatdirektivets bilag IV, litra a), eller 2) ødelægge de plantearter, som er optaget i habitatdirektivets bilag IV, litra b) i alle livsstadier. Stk. 2. Bestemmelserne i stk. 1 gælder uanset, om de pågældende arter forekommer inden for et internationalt naturbeskyttelsesområde eller ej. Stk. 3. Transportministeren kan ikke beslutte at fremme projekter, som skal vedtages ved anlægslov, jf. § 1, stk. 2, hvis projektet er omfattet af kriterierne i stk. 1, nr. 1 og 2, jf. dog § 22, stk. 4. Stk. 2 finder tilsvarende anvendelse ved projekter, som skal vedtages ved anlægslov, jf. § 1, stk. 2.",
      "valid_from": "2020-06-18",
      "valid_to": null
    },
    {
      "provision_ref": "4:22",
      "chapter": "4",
      "section": "22",
      "content": "§ 22. Trafik-, Bygge- og Boligstyrelsen kan dog fravige § 21, hvis et tilfredsstillende alternativ ikke foreligger, og hvis fravigelsen ikke hindrer, at den pågældende bestands bevaringsstatus opretholdes i dens naturlige udbredelsesområde. Fravigelse kan kun ske i de situationer, hvor det ansøgte har til formål at 1) beskytte vilde dyr og planter og bevare naturtyperne, 2) forhindre alvorlig skade navnlig på afgrøder, besætning, skove, fiskeri, vand og andre former for ejendom, 3) sikre hensyn til den offentlige sundhed og sikkerhed eller af andre bydende nødvendige hensyn til væsentlige samfundsinteresser, herunder af social og økonomisk art, og hensyn til væsentlige gavnlige virkninger på miljøet, eller 4) fremme forskning og undervisning, genopretning af en bestand, genudsætning af disse arter og opdræt med henblik herpå, herunder kunstig opformering af planter. Stk. 2. Beslutning om at fravige efter stk. 1 træffes efter Trafik-, Bygge- og Boligstyrelsens høring af berørte myndigheder. Stk. 3. Trafik-, Bygge- og Boligstyrelsen underretter Europa-Kommissionen om fravigelser efter stk. 1 og 4. Stk. 4. Transportministeren kan beslutte at fremme projekter, som skal vedtages ved anlægslov, jf. § 1, stk. 2, og som er er omfattet af § 21, hvis et tilfredsstillende alternativ ikke foreligger, og hvis projektets fremme ikke hindrer, at den pågældende bestands bevaringsstatus opretholdes i dens naturlige udbredelsesområde. Projektets fremme skal ske under hensyn til de formål, der er nævnt i stk. 1, nr. 1-4. Stk. 2 og 3 finder tilsvarende anvendelse ved projekter, som skal vedtages ved anlægslov, jf. § 1, stk. 2.",
      "valid_from": "2020-06-18",
      "valid_to": null
    },
    {
      "provision_ref": "4:23",
      "chapter": "4",
      "section": "23",
      "content": "§ 23. Trafik-, Bygge- og Boligstyrelsen kan fastsætte vilkår i tilladelse, dispensation eller godkendelse med henblik på opretholdelse af bevaringsmålsætninger for internationale naturbeskyttelsesområder og beskyttelse af visse arter, herunder om de nødvendige kompensationsforanstaltninger, som nævnt i § 20, stk. 3. Stk. 2. Overtrædes vilkår som nævnt i stk. 1, så der opstår risiko for negativ påvirkning af det internationale naturbeskyttelsesområde under hensyn til bevaringsmålsætningen for det pågældende område eller beskyttelsen af visse arter, kan Trafik-, Bygge- og Boligstyrelsen meddele påbud eller forbud om at 1) overtrædelsen bringes til ophør, 2) der gennemføres foranstaltninger for at ophæve den negative påvirkning, 3) planen eller projektet ændres, og 4) alt arbejde vedrørende gennemførelse af projektet indstilles. Stk. 3. Ved projekter, som skal vedtages ved anlægslov, jf. § 1, stk. 2, finder stk. 1 og 2 ikke anvendelse. Der kan indgå vilkår med henblik på opretholdelse af bevaringsmålsætninger for internationale naturbeskyttelsesområder og beskyttelse af visse arter, herunder om de nødvendige kompensationsforanstaltninger, som nævnt i § 20, stk. 3, i anlægsloven til projektet. Der kan fastsættes bestemmelser om påbud og forbud som nævnt i stk. 2 i anlægsloven.",
      "valid_from": "2020-06-18",
      "valid_to": null
    },
    {
      "provision_ref": "5:24",
      "chapter": "5",
      "section": "24",
      "content": "§ 24. Kan et projekt, der er omfattet af krav om miljøvurdering, forventes at få væsentlige indvirkninger på miljøet i en anden stat, skal Trafik-, Bygge- og Boligstyrelsen snarest muligt underrette miljøministeren med henblik på gennemførelse af en international høring. Trafik-, Bygge- og Boligstyrelsen kan ikke meddele administrativ tilladelse, før miljøministeren har meddelt samtykke hertil. Projekter, som skal vedtages ved anlægslov, jf. § 1, stk. 2, kan transportministeren ikke fremme, før miljøministeren har meddelt samtykke hertil. Stk. 2. Får miljøministeren en henvendelse fra en anden stat om, at denne finder, at der i Danmark er indledt et projekt, der er omfattet af krav om miljøvurdering, og hvis gennemførelse kan få væsentlige indvirkninger på miljøet i den pågældende stat, underretter miljøministeren snarest muligt Trafik-, Bygge- og Boligstyrelsen herom med henblik på afklaring af, om der skal gennemføres en international høring, jf. stk. 3. Trafik-, Bygge- og Boligstyrelsen kan ikke meddele administrativ tilladelse, før miljøministeren har meddelt samtykke hertil. Projekter, som skal vedtages ved anlægslov, jf. § 1, stk. 2, kan transportministeren ikke fremme, før miljøministeren har meddelt samtykke hertil. Stk. 3. Med henblik på gennemførelse af en international høring, jf. stk. 1 og 2, sender miljøministeren miljøkonsekvensrapporten til et ansøgt projekt, de oplysninger, der er nævnt i § 10, oplysninger om projektets mulige grænseoverskridende virkninger på miljøet, herunder på menneskers sundhed, og oplysninger om beslutningsproceduren, herunder angivelse af en frist for afgivelse af bemærkninger, til den berørte stat.",
      "valid_from": "2020-06-18",
      "valid_to": null
    },
    {
      "provision_ref": "6:25",
      "chapter": "6",
      "section": "25",
      "content": "§ 25. Hvis et projekt har væsentlig skadelig indvirkning på miljøet, fastsætter Trafik-, Bygge- og Boligstyrelsen vilkår om overvågning heraf i tilladelsen til projektet, jf. § 2, i lov om havne og § 24 i lov om metroselskabet I/S og Udviklingsselskabet By & Havn I/S. Stk. 2. Vilkårene fastsættes konkret under hensyn til projektets væsentlige indvirkninger på miljøet.",
      "valid_from": "2020-06-18",
      "valid_to": null
    },
    {
      "provision_ref": "6:26",
      "chapter": "6",
      "section": "26",
      "content": "§ 26. Trafik-, Bygge- og Boligstyrelsen fastsætter i vilkårene de relevante mål og parametre, samt perioden for overvågningen, herunder om overvågningen skal foretages i intervaller. Vilkårene skal stå i et rimeligt forhold til projektets art, placering, økonomi og dimensioner, samt omfanget af dets indvirkninger på miljøet. Stk. 2. Trafik-, Bygge- og Boligstyrelsen kan beslutte, at eksisterende overvågningsordninger kan anvendes som vilkår.",
      "valid_from": "2020-06-18",
      "valid_to": null
    },
    {
      "provision_ref": "6:27",
      "chapter": "6",
      "section": "27",
      "content": "§ 27. Bygherren varetager overvågningen. Stk. 2. Bygherren skal indhente alle relevante oplysninger til brug for overvågningen. Stk. 3. Trafik-, Bygge- og Boligstyrelsen kan pålægge bygherren at foretage nødvendige dispositioner for at sikre, at overvågningen gennemføres, og kan beslutte, at overvågning skal udøves af andre end bygherren.",
      "valid_from": "2020-06-18",
      "valid_to": null
    },
    {
      "provision_ref": "6:28",
      "chapter": "6",
      "section": "28",
      "content": "§ 28. Bygherren skal, hvis der pålægges vilkår om overvågning, løbende indberette resultaterne af overvågningen til Trafik-, Bygge- og Boligstyrelsen. Trafik-, Bygge- og Boligstyrelsen fastsætter de nærmere krav til hyppighed og arten af indberetning i vilkår om overvågning. Stk. 2. Trafik-, Bygge- og Boligstyrelsen kan blandt andet på baggrund af overvågningens resultater genoptage en afgørelse om at tillade et ansøgt projekt, og om nødvendigt meddele forbud og påbud, herunder tilbagekalde en tilladelse eller fastsætte særlige vilkår til en eksisterende tilladelse, jf. § 33.",
      "valid_from": "2020-06-18",
      "valid_to": null
    },
    {
      "provision_ref": "6:29",
      "chapter": "6",
      "section": "29",
      "content": "§ 29. Ved projekter, som skal vedtages ved anlægslov, jf. § 1, stk. 2, finder bestemmelserne i dette kapitel ikke anvendelse. Hvis et sådan projekt har væsentlig skadelig indvirkning på miljøet, indgår vilkår om overvågning mv. i anlægsloven til projektet.",
      "valid_from": "2020-06-18",
      "valid_to": null
    },
    {
      "provision_ref": "7:30",
      "chapter": "7",
      "section": "30",
      "content": "§ 30. Trafik-, Bygge- og Boligstyrelsen anvender en samordnet procedure, jf. stk. 2, hvis et projekt både forudsætter, at der foretages en miljøkonsekvensvurdering efter denne bekendtgørelse, og at en eller flere statslige myndigheder, regioner eller kommuner som kompetente myndigheder skal foretage en vurdering efter bestemmelser, som gennemfører habitatdirektivet og fuglebeskyttelsesdirektivet. Stk. 2. Ved den samordnede procedure fungerer Trafik-, Bygge- og Boligstyrelsen som kontaktpunkt for såvel ansøger som de kompetente myndigheder, når et projekt omfattet af denne bekendtgørelse kræver miljøvurdering efter bestemmelser, som gennemfører habitatdirektivet og fuglebeskyttelsesdirektivet. Stk. 3. Trafik-, Bygge- og Boligstyrelsen sikrer, at miljøvurderingsprocessen koordineres mellem de kompetente myndigheder og samler de enkelte myndigheders vurderinger af projektet med henblik på at sikre, at eventuelle uenigheder mellem myndighederne om vurderingen af projektet afklares hurtigst muligt. Stk. 4. Vurderinger efter bestemmelser, der gennemfører habitatdirektivet og fuglebeskyttelsesdirektivet, skal tydeligt kunne identificeres i miljøkonsekvensvurderingsrapporten.",
      "valid_from": "2020-06-18",
      "valid_to": null
    },
    {
      "provision_ref": "7:31",
      "chapter": "7",
      "section": "31",
      "content": "§ 31. Trafik-, Bygge- og Boligstyrelsen offentliggør afgørelser og høringsmateriale efter denne bekendtgørelse på en central elektronisk portal eller på Trafik-, Bygge- og Boligstyrelsens hjemmeside. Stk. 2. Følgende oplysninger offentliggøres: 1) Indholdet af afgørelsen og de betingelser, der eventuelt er knyttet hertil. 2) De vigtigste begrundelser og overvejelser, der ligger til grund for afgørelsen, herunder oplysninger om proceduren for offentlig deltagelse. 3) Resuméet af resultaterne af de høringer, der er foretaget. 4) De oplysninger, der er indsamlet i henhold til §§ 10 og 24. 5) Hvorledes resultaterne og oplysningerne, der er nævnt i nr. 3 og 4, er indarbejdet i afgørelsen eller på anden måde taget i betragtning, navnlig eventuelle bemærkninger fra berørte stater, jf. § 24. Stk. 3. Trafik-, Bygge- og Boligstyrelsen skal underrette alle stater, der er blevet hørt, jf. § 24, og sende de oplysninger, der er nævnt i stk. 2.",
      "valid_from": "2020-06-18",
      "valid_to": null
    },
    {
      "provision_ref": "7:32",
      "chapter": "7",
      "section": "32",
      "content": "§ 32. Trafik-, Bygge- og Boligstyrelsen fører tilsyn med overholdelse af bestemmelserne i denne bekendtgørelse og med, at de fastsatte vilkår overholdes.",
      "valid_from": "2020-06-18",
      "valid_to": null
    },
    {
      "provision_ref": "7:33",
      "chapter": "7",
      "section": "33",
      "content": "§ 33. Trafik-, Bygge- og Boligstyrelsen kan genoptage en afgørelse truffet efter denne bekendtgørelse, og om nødvendigt meddele forbud og påbud, herunder tilbagekalde en tilladelse eller fastsætte særlige vilkår til en eksisterende tilladelse meddelt efter § 2, stk. 1 og 2, i lov om havne og § 24, stk. 3 og 4, i lov om Metroselskabet I/S og Udviklingsselskabet By & Havn I/S, hvis 1) der fremkommer nye oplysninger om projektets væsentlige skadelige indvirkning på miljøet, herunder på et internationalt naturbeskyttelsesområde, 2) projektets væsentlige skadelige indvirkning ikke kunne forudses ved Trafik-, Bygge- og Boligstyrelsens meddelelse af tilladelsen, 3) projektet medfører skadevirkninger på et internationalt naturbeskyttelsesområde, der ikke kunne forudses ved tilladelsens, dispensationens eller godkendelsens meddelelse, eller 4) projektets væsentlige skadelige indvirkning i øvrigt går ud over det, som blev lagt til grund ved Trafik-, Bygge- og Boligstyrelsens meddelelse af tilladelse. Stk. 2. Stk. 1 finder ikke anvendelse for projekter, som er vedtaget ved anlægslov, jf. § 1, stk. 2. Opfylder disse projekter, kriterierne i stk. 1, nr. 1-4, træffer transportministeren beslutning om, hvorvidt der skal gennemføres supplerende miljøkonsekvensvurderinger, og om disse skal tillades administrativt af Trafik-, Bygge- og Boligstyrelsen eller ved en ændring til anlægsloven.",
      "valid_from": "2020-06-18",
      "valid_to": null
    },
    {
      "provision_ref": "7:34",
      "chapter": "7",
      "section": "34",
      "content": "§ 34. Afgørelser truffet af Trafik-, Bygge- og Boligstyrelsen efter denne bekendtgørelse kan ikke påklages til transportministeren eller anden administrativ myndighed, jf. bekendtgørelse om Trafik-, Bygge- og Boligstyrelsens opgaver og beføjelser, klageadgang og kundgørelse af visse af Trafik-, Bygge- og Boligstyrelsens forskrifter. Stk. 2. Ved søgsmål om forhold omfattet af denne bekendtgørelse, herunder søgsmål om miljømæssige spørgsmål i forhold til projekter, som skal vedtages ved anlægslov, jf. § 1, stk. 2, skal retten påse, at omkostningerne ved sagen ikke er uoverkommelige høje for de berørte parter.",
      "valid_from": "2020-06-18",
      "valid_to": null
    },
    {
      "provision_ref": "7:35",
      "chapter": "7",
      "section": "35",
      "content": "§ 35. Medmindre højere straf er forskyldt efter den øvrige lovgivning, straffes med bøde den, der 1) overtræder et vilkår, der er fastsat i afgørelser truffet i henhold til denne bekendtgørelse, eller 2) ikke efterkommer et påbud eller forbud, der er udstedt i medfør af § 23, stk. 2, § 28, stk. 2, og § 33.",
      "valid_from": "2020-06-18",
      "valid_to": null
    },
    {
      "provision_ref": "7:37",
      "chapter": "7",
      "section": "37",
      "content": "§ 37. Bekendtgørelsen træder i kraft den 1. juli 2020. Stk. 2. Bekendtgørelse nr. 450 af 8. maj 2017 om vurdering af virkning på miljøet (VVM) af projekter vedrørende erhvervshavne og Københavns Havn samt om administration af internationale naturbeskyttelsesområder og beskyttelse af visse arter for så vidt angår anlæg og udvidelse af havne ophæves.",
      "valid_from": "2020-06-18",
      "valid_to": null
    }
  ],
  "definitions": []
}
